<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Subodhalankara</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Subodhalankara<BR>
<BR>
Input by the Sri Lanka Tripitaka Project<BR>
<BR>
[CPD Classification 5.8.1]<BR>
[SL Vol Subodh] [\z Subodh /] [\w I /]    <BR>
[SL Page 001] [\x   1/]     <BR>
<BR>
Subodhālaṅkāro<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


Namo tassa bhagavato arahato sammāsambuddhassa <BR>
 <BR>
1<BR>
Munindavadana'mbhoja - gabbhasambhavasundarī<BR>
Saraṇaṃ pāṇinaṃ vāṇī - mayhaṃ pīṇayataṃ manaṃ<BR>
2<BR>
Rāmasammā'dyalaṅkārā - santi santo purātanā<BR>
Tathā'pi tu valañjenti - suddhamāgadhikā na te<BR>
3<BR>
Tenā'pi nāma toseyya - mete'laṅkāravajjite<BR>
Anurūpenā'laṅkāre - nesa meso parissamo.<BR>
4<BR>
Yesaṃ na sañcitā paññā - nekasatthantaro'citā<BR>
Sammohabbhāhatā'vete - nā'vabujjhanti kiñcipi.<BR>
5<BR>
Kiṃ tehi pādasussusā - yesaṃ natthi 1 gurūniha<BR>
Ye tappadarajokiṇṇā -te'va sādhu vivekino.<BR>
6<BR>
Kabbanāṭakanikkhitta - nettacittā kavījanā<BR>
Yaṃ kiñci 2 racayante'taṃ - na vimbhayakaraṃ paraṃ<BR>
7<BR>
Teyeva paṭibhāvanto - sova bandho savimhayo<BR>
Yena tosenti viññu ye - tatthā'pyavihitā'darā.<BR>
8<BR>
Bandho ca nāma saddatthā - sahitā dosavajjitā<BR>
3Gajjapajjavimīssānaṃ - bhedenā'yaṃ tidhā bhave.<BR>
9<BR>
4Nibaddho vā'nibaddho ca - puna dvedhā nirūpyate<BR>
Taṃ tu pāpentyalaṅkārā - vindanīyatarattanaṃ<BR>
10<BR>
Anavajjaṃ mukhambhoja - manavajjā ca bhārati<BR>
Alaṅkatā'va sobhante - kinnu te niralaṅkatā?<BR>
11<BR>
Vinā gurūpadesantaṃ - bālo'laṅkattumicchati.<BR>
Sampāpuṇe na viññūhi - hassabhāvaṃ kathannuso?<BR>
12<BR>
5Gandho pi kavivācāna - malaṅkārappakāsako<BR>
Yāti tabbacanīyattaṃ - tabbohārū'pacārato,<BR>
13<BR>
Dvippakārā alaṅkārā - tattha saddatthabhedato<BR>
Saddatthā bandhanāmā'va - taṃsajjitatadāvalī.<BR>
14<BR>
Guṇālaṅkārasaṃyuttā - api 6 dosalava'ṅkitā<BR>
7Pāsaṃsiyā na viññuhi - sākaññā viya tā disī.<BR>
 <BR>
1 Garūniha 2 ravayantyetaṃ 3 pajjagajjavimissānaṃ 4 nibandho cā<BR>
Nibandho ca. 5 Gatthopi 6 dosaṃ lavaṅkatā 7 pasaṃsiya.<BR>
[SL Page 002] [\x   2/]      <BR>
15<BR>
Tena dosanirāso'va - mahussāhena sādhiyo<BR>
Niddosā sabbathā sā'yaṃ - saguṇā na bhaveyya kiṃ?<BR>
16<BR>
Sā'laṅkāraviyuttā'pi - guṇayuttā manoharā<BR>
Niddosā dosarahitā - guṇayuttā vadhū viya.<BR>
17<BR>
Pade vākye tadatthe ca - dosā ye vividhā matā<BR>
So'dāharaṇametesaṃ - lakkhaṇaṃ kathāyāmyahaṃ.<BR>
18<BR>
Viruddhatthantarā,dhyattha - kiliṭṭhāni virodhi ca<BR>
Neyyaṃ visesanāpekkhaṃ - hīnatthakamanatthakaṃ.<BR>
19<BR>
Dosā padānaṃ 1 vākyānaṃ - ekatthaṃ bhaggarītikaṃ<BR>
Tathā byākiṇṇagammāni - yatihīnaṃ kamaccutaṃ<BR>
Ativuttamapetatthaṃ-sabandhapharusaṃ tathā 20<BR>
Apakkamo cityahīnaṃ bhaggarīti sasaṃsayaṃ<BR>
Gammaṃ duṭṭhālaṅkatī'ti - dosāvākyatthanissitā.<BR>
21<BR>
Viruddhatthantaraṃtañhi - yassa'ññattho virujjhati<BR>
2Adhippete yathā' megho - visado sukhaye janaṃ."<BR>
22<BR>
Visessamadhikaṃ yenā - dhyatthametaṃ bhave yathā,<BR>
"Ohāsitā'sesadiso - khajjoto yaṃ virājate."<BR>
23<BR>
Yassa'tthā'vagamo 3 dukkho - pakatyādivibhāgato<BR>
Kiliṭṭhaṃ taṃ yathā "tāya - 4so'yamāliṅgyate piyā."<BR>
24<BR>
Yaṃ kiliṭṭhapadaṃ mandā - bhidheyyayamakādikaṃ<BR>
Kiliṭṭhapadadose'va - tampi anto karīyati.<BR>
25<BR>
Patītasaddaracitaṃ - siliṭṭhapadasandhikaṃ<BR>
Pasādaguṇa 5 saṃyuttaṃ - yamakaṃ 6 matamedisaṃ.<BR>
26<BR>
7 Abyapetaṃ byapetāñña - māvuttā'nekavaṇṇujaṃ<BR>
Yamaka taṃ ca pādāna - mādimajjhantagocaraṃ.<BR>
27<BR>
Sujanā'sujanā sabbe - guṇenā'pi vivekino<BR>
Vivekaṃ na samāyanti - avivekījanantike.<BR>
Abyapetapaṭhamapādādiyamakaṃ.<BR>
28<BR>
Kusalā'kusalā sabbe - pabalā'pabalā'thavā<BR>
No yātā tāva'hosittaṃ - sukhadukkhappadā siyuṃ<BR>
Abyapetapaṭhama - dutiyapādādiyamakaṃ.<BR>
29<BR>
Sādaraṃ sā daraṃ hantu - vihitā vihitā mayā<BR>
Vandanā vandanāmāna - bhājane ratanattaye.<BR>
Abyapetapaṭhama - dutiya - tatiyapādādiyamakaṃ.<BR>
 <BR>
1 Vākyānamekatthaṃ 2 adhippato 3 dukkhā 4 soyamāliṅgate<BR>
5 Saññutta 6 matamadasaṃ 7 abyapetabyapetāñña<BR>
<BR>
[SL Page 003] [\x   3/]     <BR>
30<BR>
Kamalaṃkamalaṅkattuṃ - vanado vanado'mbaraṃ<BR>
Sugato sugato lokaṃ - sahitaṃ sa hitaṃkaraṃ<BR>
Abyapeta 1 catuppādādīyamakaṃ.<BR>
31<BR>
Abyapetā'diyamaka - sse'so leso nidassito<BR>
Ñeyyānī'māye'va disā - ya'ññāni yamakāni'pi.<BR>
32<BR>
Accantabahavo tesaṃ - bhedā 2 sambhedayoniyo<BR>
Tatthā'pi keci sukarā - keci accantadukkarā<BR>
33<BR>
Yamakaṃ taṃ paheli ca - nekantamadhurāni'ti<BR>
Upekkhīyantisabbāni - sissakhedabhayā mayā.<BR>
34<BR>
Desakālakalāloka - ñāyā'gamavirodhi yaṃ<BR>
Taṃ virodhi padaṃ ce'ta - mudāharaṇato phuṭaṃ.<BR>
35<BR>
Yadappatītamānīya - vattabbaṃ neyyamāhutaṃ<BR>
Yathā "sabbā'pi dhavalā - disā rocanti rattiyaṃ."<BR>
36<BR>
Ne'disaṃ bahumaññanti - sabbe sabbattha viññuno<BR>
Dullabhā'vagatī sadda - sāmatthiyavilaṅghinī<BR>
37<BR>
Siyāvisesanāpekkhaṃ - yaṃ taṃ patvā visesanaṃ<BR>
Sātthakaṃ taṃ yathā "taṃ so - bhiyyo passati cakkhunā"<BR>
38<BR>
Hīnaṃ kare visessaṃ yaṃ - taṃ hīnatthaṃ bhave yathā:<BR>
"Tippabhīkatakhajjoto - samudeti divākaro."<BR>
39<BR>
3Pādapūraṇamattaṃ yaṃ - anatthamiti taṃ mataṃ <BR>
Yathā "hi vande buddhassa - pādapaṅkeruhampi ca"<BR>
40<BR>
Saddato atthato vuttaṃ - yattha bhīyyo'pi vuccati<BR>
Tamekatthaṃ yathā "bhāti - vārido vārido ayaṃ."<BR>
Yathā ca-<BR>
41<BR>
Titthiyaṅkurabījāni - jahaṃ diṭṭhigatāni'ha<BR>
Pasādeti pasanneso - mahāmuni mahājane.<BR>
42<BR>
4Āraddhakkamavicchedā - bhaggarīti bhave yathā<BR>
"Kā'pi paññā ko'pi guṇo - pakatī'pi aho tava."<BR>
43<BR>
Padānaṃ dubbinikkhepā -5byāmoho yattha jāyatī<BR>
Taṃ byākiṇṇanti viññeyyaṃ - tadudāharaṇaṃ yathā.<BR>
44<BR>
Bahū guṇe paṇamati - 6 dujjanānampyayaṃ jano<BR>
Hitaṃ pamudito niccaṃ - sugataṃ samanussaraṃ.<BR>
 <BR>
1 Catukkapādādi 2 samhedayonayo 3 padapūraṇamattaṃ 4 āraddhakka <BR>
Mavicchedo 5 vyāmoho 6 dujjanānampayaṃ. <BR>
[SL Page 004] [\x   4/]     <BR>
45<BR>
Visiṭṭhavacanā'petaṃ - gammantyabhimataṃ yathā<BR>
"Kaññe! Kāmayamānaṃ maṃ - na kāmayasi 1 kinanvidaṃ?"<BR>
46<BR>
Padasandhānato kiñci - duppatītikaraṃ bhave<BR>
Tampi gammantya'bhimataṃ - yathā "yā bhavato piyā."<BR>
47<BR>
Vuttesu suvite ṭhāne - padacchedo bhave yati<BR>
Yaṃ tāya hīnaṃ taṃ vuttaṃ - yatihīnanti sā pana-<BR>
48<BR>
Yati sabbattha pādante -vuttaddhe ca visesato<BR>
Pubbā'parā' nekavaṇṇa - padamajjhepi katthaci.<BR>
Tatthodāharaṇapaccudāharaṇāni yathā.<BR>
49<BR>
Taṃ name sirasā cāmi - karavaṇṇaṃ tathāgataṃ<BR>
Sakalā'pi disā 2 siñca - tīva soṇṇarasehi yo.<BR>
50<BR>
Sarosandhimhi pubbanto - viya lope vibhattiyā<BR>
Aññathā tva ññathā tattha - yādesā'di parā'di'va.<BR>
51<BR>
Cā'di pubbapadantā'va - niccaṃ pubbapadassitā<BR>
Pāda'yo niccasambandhā - parā'di'va parena tu.<BR>
Sabbattho'dāharaṇāni yathā.<BR>
52<BR>
Name taṃ sirasā sabbo - pamā'tītaṃ tathāgataṃ<BR>
Yassa lokaggataṃ patta - ssopamā na hi yujjati.<BR>
53<BR>
Munindaṃ taṃ sadā vandā - myanantamatimuttamaṃ<BR>
Yassa paññā ca mettā ca - nissīmā'tivijambhati.<BR>
Cādipādisu paccudāharaṇāni yathā,<BR>
54<BR>
Mahāmettā mahāpaññā - ca yattha paramodayā paṇamāmi jinaṃ taṃ pa - varaṃ<BR>
varaguṇā'layaṃ.<BR>
55<BR>
Padatthakkamato muttaṃ - kamaccutamidaṃ yathā<BR>
"Khettaṃ vā dehi gāmaṃ vā - desaṃ vā mama sobhanaṃ."<BR>
56<BR>
Lokiyatthamatikkanta - mativuttaṃ mataṃ yathā<BR>
"Atisambādhamākāsa - metissā thanajumhane."<BR>
57<BR>
Samudāya'tthato'petaṃ - tamapetatthakaṃ yathā <BR>
"Gāviputto balivaddo - tiṇaṃ khādi pivi jalaṃ."<BR>
58<BR>
Bandhe pharusatā yattha - taṃ bandhapharusaṃ yathā,<BR>
"Kharā 3 khilā parikkhīṇā - khette khittaṃ phalatyalaṃ"<BR>
59<BR>
Ñeyyaṃ lakkhaṇamanvattha - vasenāpakkamādinaṃ<BR>
Udāharaṇametesaṃ - dāni 4 sandassa yāmyahaṃ.<BR>
 <BR>
1 Kiṃ idaṃ 2 siñcateva 3 khīlā 4. Sandassayāmahaṃ<BR>
<BR>
[SL Page 005] [\x   5/]     <BR>
Tatthā pakkamaṃ yathā,<BR>
60<BR>
Bhāvanādānasīlāni - sammā sampāditāni'ha<BR>
Bhogasaggādinibbāna - sādhanāni na saṃsayo.<BR>
Ocityahīnaṃ yathā,<BR>
61<BR>
Pūjanīyataro loke - ahameko nirantaraṃ<BR>
1Maye'kasmiṃ guṇā sabbe - yato samuditā ahu.<BR>
Yathā ca,<BR>
62<BR>
Yācito'haṃ kathaṃ nāma - na dajjāmyapi jīvitaṃ?<BR>
Tathā'pi puttadānena - vedhate hadayaṃ mama.<BR>
Bhaggarīti yathā,<BR>
63<BR>
Itthinaṃ dujjanānaṃ ca- vissāso no'papajjate<BR>
Vise siṅgimhi nadiyaṃ - roge rājakulamhica.<BR>
Saṃsayaṃ yathā,<BR>
64<BR>
Munindacandimā'loka - 3 rasalolavilocano<BR>
Jano'vakkantapantho'va - gopadassanapīṇito.<BR>
65<BR>
Vākyatthato duppatīti - karaṃ gammaṃ mataṃ yathā,<BR>
"Poso viriyavā so'yaṃ - paraṃhantvāna vissami"<BR>
66<BR>
Duṭṭhālaṅkaraṇantetaṃ - yatthā'laṅkāradūsanaṃ<BR>
Tassā'laṅkāraniddese - rūpamāvibhavissati.<BR>
67<BR>
Kato'trasaṅkhepanayā mayā'yaṃ<BR>
Dosānamesaṃ pavaro vibhāgo<BR>
Eso'va'lambo dhayituṃ kavīnaṃ<BR>
Tamatthi ce khedakaraṃ parampi.<BR>
<BR>
Itī saṅgharakkhita mahāsāmipāda viracite subodhālaṅkāre<BR>
Dosā'vabodho nāma paṭhamo paricechedo.<BR>
<BR>
68<BR>
Kadāci kavikosallā - virodho sakalo'pyayaṃ<BR>
4Dosasaṅkhyamatikkamma - guṇavīthiṃ vigāhate.<BR>
69<BR>
Tena vuttavirodhāna - mavirodho yathā siyā<BR>
Tathā dosaparihārā - vabodho'dāni nīyate.<BR>
Tattha viruddhatthantarassa parihāro yathā,<BR>
70<BR>
Vindantaṃ pākasālīnaṃ - sālīnaṃ dassanā sukhaṃ<BR>
Taṃ kathaṃ nāma megho'yaṃ - visado sukhaye janaṃ? <BR>
 <BR>
1 Mayyekasmiṃ 2 sasaṃsayaṃ 3 rasā 4 dosasaṅkhā dosasaṅkhyā.<BR>
<BR>
[SL Page 006] [\x   6/]     <BR>
Yathā vā<BR>
71<BR>
Vināyako pi nāgo'si -gotamo'pi mahāmati<BR>
Paṇīto'pi rasā'peto - citta me sāmi! Te gati.<BR>
Adhikattassa yathā,<BR>
72<BR>
Kathaṃ tādiguṇā'bhāve - lokaṃ toseti dujjano?<BR>
Obhāsitā'sesadiso - khajjoto nāma kiṃ bhave?<BR>
73<BR>
Pahelikāyamāruḷhā - na hi duṭṭhā kiliṭṭhatā<BR>
Piyā sukhā'liṅgitaṃ ka - māliṅgati nu no iti.<BR>
74<BR>
Yamake no payojeyya - kiliṭṭhapadamicchite<BR>
Tato yamakamaññantu - sabbametammayaṃ viya.<BR>
Desavirodhino yathā,<BR>
75<BR>
Bodhisattappabhāvena - thale'pi jalajānyahuṃ<BR>
1 Nudantānī'va suciraṃ - vāsaklesaṃ tahiṃ jale.<BR>
Kālavirodhīno yathā<BR>
76<BR>
Mahānubhāvapisuno - munino mandamāruto<BR>
Sabbotukamayaṃ vāyī - dhunanto kusumaṃ samaṃ.<BR>
Kalāvirodhino yathā,<BR>
77 Nimuggamanaso buddha - guṇe pañcasikhassa'pi<BR>
Tantissaravirodho so - na sampīṇeti kaṃ janaṃ?<BR>
Lokavirodhino yathā,<BR>
78<BR>
Gaṇaye cakkavāḷaṃso - vandanā dapi sītalaṃ<BR>
Sambodhisattahadayo - padittaṅgārapūritaṃ.<BR>
Ñāyavirodhino yathā,<BR>
79<BR>
Pariccattabhavo'pi tva - mupanītabhavo asi<BR>
Acintyaguṇasārāya - namo te munipuṅgava!<BR>
Āgamavirodhino yathā,<BR>
80<BR>
Nevā'lapati kenā'pi - vacīviññattito yati<BR>
Sampajānamusāvādā - phuseyyā'patti dukkaṭaṃ.<BR>
Neyyassa yathā,<BR>
81<BR>
Marīcicandanā'lepa - lābhā sītamarīcino <BR>
Imā sabbā'pi dhavalā -disā rovanti nibbharaṃ.<BR>
Yathā vā,<BR>
82<BR>
2 Manonurañjano māra - ṅganā siṅgāravibbhamo<BR>
Jinenāsamanuññāto - mārassa hadayānalo.<BR>
 <BR>
1 Nudattāneva 2 manonurañjanā.<BR>
<BR>
[SL Page 007] [\x   7/]     <BR>
Visesanāpekkhassa yathā,<BR>
83<BR>
Apayātā'parādhampi - ayaṃ 1 verijano janaṃ<BR>
Kodhapāṭalabhutena - bhīyyo passati cakkhunā.<BR>
Hīnatthassa yathā,<BR>
84<BR>
Appakānampi pāpānaṃ - pabhāvaṃ nāsaye budho<BR>
Api nippabhatā'nīta - khajjoto hoti bhānumā?<BR>
Anatthassa yathā,<BR>
85<BR>
Na pādapūraṇatthāya - padaṃ yojeyya katthaci<BR>
Yathā "vande munindassa - pādapaṅkeruhaṃ varaṃ."<BR>
86<BR>
Bhayakodha pasaṃsādi - viseso tādiso yadi<BR>
2Vattukāmiyate doso - na tatthe'katthatā kato.<BR>
Yathā,<BR>
87<BR>
Sappo sappo ayaṃ handa! - Nivattatu bhavaṃ tato<BR>
Yadi jīvitukāmo'si - kathaṃ tamupasappasi? <BR>
Bhaggarītino yathā,<BR>
88<BR>
Yo koci rūpātisayo - kanti kā'pi manoharā<BR>
Vilāsātisayo ko'pi - aho buddhamahodayo.<BR>
89<BR>
3 Avyāmohakaraṃ bandha - mavyākiṇṇaṃ manoharaṃ<BR>
Adūrapada vinyāsaṃ - pasaṃsanti kavissarā.<BR>
Yathā,<BR>
90<BR>
Nīluppalābhaṃ nayanaṃ - bandhukaruciro'dharo<BR>
Nāsā hemaṅkuso tena - jino'yaṃ piyadassano.<BR>
<BR>
91<BR>
Samatikkantagammattaṃ - kantavācā'bhīsaṅkhaṭaṃ<BR>
Bandhanaṃ rasahetuttā - gammattamati vattati.<BR>
Yathā,<BR>
92<BR>
Dhunoti kāmacaṇḍālo - so maṃ sadaya niddayo<BR>
4 Īdisavyasanāpannaṃ - sukhi'pi kimupekkhase?<BR>
93<BR>
Yatīhīnaparihāro - na pune'dāni nīyate<BR>
Yato na savaṇubbegaṃ - heṭṭhā retaṃ vicāritaṃ.<BR>
Kamaccutassa yathā,<BR>
94<BR>
Udāracarito'si tvaṃ - tene'vā'rādhanā tvayi <BR>
Desaṃ vā dehi gāmaṃ vā - khettaṃ vā mama sobhanaṃ.<BR>
 <BR>
1 Verijanaṃ 2 vantuṃ 3 akhyāmoha. 4 Īdisabyasanāpantaṃ īdisa vyasanāpannaṃ.<BR>
<BR>
[SL Page 008] [\x   8/]      <BR>
Ativuttassa yathā,<BR>
95<BR>
Munindacandasambhuta - yasorāsimarīcinaṃ<BR>
Sakalo'pyayamākāso - nā'vakāso vijamhane.<BR>
96<BR>
Vākyaṃbyāpanna cittāna - mapetatthamaninditaṃ<BR>
Tenummattādikānaṃ taṃ - vacana'ññatra dussati.<BR>
Yathā,<BR>
97<BR>
Samuddo pīyate so'ya - mahamajja jarāturo<BR>
Ime gajjanti jimūtā - sakkasse'rāvaṇo piyo<BR>
98<BR>
Sukhumālā'virodhitta - dittabhāvappabhāvitaṃ<BR>
Bandhanaṃ 1 bandhapharusa - dosaṃ saṃdūsayeyya taṃ<BR>
Yathā,<BR>
99<BR>
Passantā rūpavibhavaṃ - suṇantāmadhuraṃ giraṃ <BR>
Caranti sādhu sambuddha - kāle 2 keliparammukhā.<BR>
Apakkamassa yathā,<BR>
100<BR>
Bhāvanādānasīlāni - sammāsampāditāni'ha<BR>
Nibbānabhogasaggādi -sādhanāni na saṃsayo.<BR>
101<BR>
Uddiṭṭhavisayo 3 koci - viseso tādiso yadi<BR>
Anuddiṭṭhesu ne'vatthi - doso kamavilaṅghane.<BR>
Yathā,<BR>
102<BR>
Kusalā'kusalaṃ abyā - katamiccesu pacchimaṃ<BR>
Abyākataṃ pākadaṃ na - pākadaṃ paṭhamadvayaṃ.<BR>
103<BR>
Saguṇā nā vikaraṇe - kāraṇe sati tādise<BR>
Ocityahīnatāpatti - natthi bhutatthasaṃ sino.<BR>
104<BR>
Ocityaṃ nāmaviññeyyaṃ - loke vikkhyātamādarā<BR>
Tattho'padesappabhavā - sujanā kavipuṅgavā.<BR>
105<BR>
Viññāto'cityavibhavo - cityahīnaṃ parīhare<BR>
Tato'cityassa sampose - rasaposo siyā kate.<BR>
Yathā,<BR>
106<BR>
Yo mārasenamāsanna - māsannavijayussavo<BR>
Tiṇāya'pī na maññittha - so vo detu jayaṃ jino.<BR>
107<BR>
Āraddhakattukammādi - kamātikkamalaṅghane<BR>
Bhaggarītivirodho'yaṃ - gatiṃ na kvā'pi vindati.<BR>
Yathā,<BR>
108<BR>
Sujana'ññānamitthīnaṃ - vissāso no'papajjate<BR>
Visassa siṅgino roga - nadīrājakulassa ca.<BR>
 <BR>
1 Bandhapharusadosaṃ 2 keḷiparamamukhā 3 kopi.<BR>
<BR>
[SL Page 009] [\x   9/]      <BR>
109<BR>
Bhesajje vihite suddha - buddhādiratanattaye<BR>
Pasādamācare niccaṃ - sajjane sagguṇe'pi ca.<BR>
Saṃsayassa yathā-<BR>
110<BR>
Munindacandimā'loka - rasalolavilocano<BR>
Jano'vakkantapantho'va - raṃsidassanapīṇito.<BR>
111<BR>
Saṃsayāyeva yaṅkiñci - yadikīḷādihetunā<BR>
Payujjate na doso'va - sasaṃsayasamappito.<BR>
Yathā-<BR>
112<BR>
Yāte dutiyaṃ nilayaṃ - 1 gurumhi sakagehato<BR>
Pāpuṇeyyāma niyataṃ - 2 sukhamajjhayanādinā.<BR>
113<BR>
Subhagā bhaginī sā'ya - metassiccevamādikaṃ<BR>
Na gamma miti niddiṭṭhaṃ - kavihi sakalehi'pi.<BR>
114<BR>
Duṭṭhā'laṅkāravigame - sobhanā'laṅkatikkamo<BR>
Alaṅkāraparicchede - āvibhāvaṃ gamissati.<BR>
115<BR>
Dose parīharitumesa varopadeso<BR>
Satthantarā'nusaraṇena kato mayevaṃ<BR>
Vīññāyimaṃ 3 guruvarāna'dhikappasādā<BR>
Dose paraṃ parihareyya yaso'bhilāsī.<BR>
<BR>
Iti saṅgharakkhita mahāsāmipāda viracite subodhalaṅkāre <BR>
Dosapariharāvabodho nāma dutiyo paricchedo.<BR>
 <BR>
116<BR>
Sambhavanti guṇā yasmā - dosāne'vamatikkame<BR>
4 Dassayissaṃ tato'dāni - saddesambhusayanti ye.<BR>
117<BR>
Pasādo'jo madhuratā - samatā sukhumālatā<BR>
Sileso'dāratā - kanti 5 atthabyattī - samādhayo.<BR>
118<BR>
Guṇe he'tehi sampanno -bandho kavimanoharo<BR>
Sampādayati kattunaṃ - kittimaccantanimmalaṃ<BR>
119<BR>
Adurā'hitasambandha - subhagā yā padāvali<BR>
Suppasiddhā'bhidheyyā'yaṃ - pasādaṃ janaye yathā -<BR>
120<BR>
Alaṅkarontā vadanaṃ - munino'dhararaṃsiyo<BR>
Sobhante'ruṇaraṃsīva - 6 sampatanta'mbujodare.<BR>
121<BR>
Ojo 7 samāsabāhulla - meso gajjassajīvitaṃ<BR>
Pajje'pyanākulo so'yaṃ - kanto kāmīyate yathā - <BR>
 <BR>
1 Garumhi 2 sukhamajjhesanādinā 3 garuvarā 4 dassessaṃ te <BR>
5 Atthavyatti 6 sampatantāmbujodare 7 samāsabāhulya.<BR>
<BR>
[SL Page 010] [\x  10/]      <BR>
122<BR>
Munindamandasañjāta - hāsacandanalimpitā<BR>
Pallavā dhavalā tasse - veko nā'dharapallavo.<BR>
123<BR>
Padāhidheyyavisayaṃ - 1 samāsavyāsasambhavaṃ<BR>
Yaṃ pāriṇatyaṃ hotīhi - so'pi ojo'va taṃ yathā-<BR>
124<BR>
Jotayitvāna saddhammaṃ - santāretvā sadevake<BR>
Jalitvā aggikkhandho'va- nibbuto so sasāvako.<BR>
125<BR>
Matthakaṭṭhimatassā'pi - rajobhāvaṃ vantu me<BR>
Yato puññena te senti -2 jinapādambujadvaye.<BR>
126<BR>
Iccatra niccappaṇati - gedho sādhu padissati<BR>
Jāyate'yaṃ guṇo tikkha - paññānamabhiyogato.<BR>
127<BR>
Madhurattaṃ padāsatti - 3 ranuppāsavasā dvidhā<BR>
Siyā samasutī pubbā - 4 vaṇṇā vutti paro yathā-<BR>
128<BR>
Yadā eso'bhisambodhiṃ - sampatto munipuṅgavo.<BR>
Tadāppabhuti dhammassa - loke jāto mahussavo.<BR>
129<BR>
Munindamandahāsā te - kundasandohavibbhamā<BR>
Disantamanudhāvanti - hasantā candakantiyo.<BR>
130<BR>
Sabbakomalavaṇṇehi - nā'nuppaso pasaṃsiyo<BR>
Yathāyaṃ mālatīmālā - līnalolālimālinī.<BR>
131<BR>
Mudūhi vā kevalehi - kevalehi phuṭehi vā<BR>
Missehi vā tidhā hoti - vaṇṇehi samatā yathā -<BR>
132<BR>
Kokilā'lāpasaṃvādī munindā'lāpavibbhamo<BR>
Hadayaṅgamataṃ yāti - sataṃ deti va nibbutiṃ.<BR>
133<BR>
Sambhāvanīyasabbhāvaṃ 5 - bhagavantaṃ bhavantuguṃ<BR>
Bhavanta - sādhanā'kaṅkhī - ko na 6 sambhāvaye vibhuṃ <BR>
134<BR>
Laddhacandanasaṃsagga - sugandhimalayā'nilo<BR>
Mandamāyāti bhīto'va - munindamukhamārutā.<BR>
135<BR>
Aniṭṭhurakkharappāyā - sabbakomalanissaṭā<BR>
Kicchamuccāraṇāpeta - byañjanā sukhumālatā.<BR>
136<BR>
Passantā rūpavibhavaṃ - suṇantā madhuraṃ giraṃ<BR>
Caranti sādhu sambuddha - kāle 7 keliparammukhā.<BR>
137<BR>
Alaṃkāravihīnā'pi - sataṃ sammūkhate'disī<BR>
Ārohati visesena -8 ramaṇīyā tadujjalā.<BR>
 <BR>
1 Samāsabyāsa 2 jenapādambujadvaye 3 anuppāsavasā 4 vaṇṇavuttī.<BR>
5 Sambhāvaṃ 6 sambhavayeṃ 7 keḷi 8 rammaṇiyā.<BR>
<BR>
[SL Page 011] [\x  11/]      <BR>
138<BR>
1 Lomañcapiñjaracanā - sādhuvādāhitaddhani<BR>
2 Laḷanti'me munīmeghu - mmadā sādhusikhāvalā.<BR>
139<BR>
Sukhumālattamattheva - padatthavisayampi ca<BR>
Yathā matādi'saddesu - kittisesā'dikittanaṃ<BR>
140<BR>
Siliṭṭhapadasaṃsagga 3 - ramaṇīyaguṇālayo<BR>
Sabandhagāravoso'yaṃ - sileso nāma taṃ yathā - <BR>
141<BR>
Bālinduvibbhamacchedi - nakharāvalikantihi<BR>
Sā munindapadamhoja - kanti vo valītā'vataṃ<BR>
142<BR>
Ukkaṃsavanto yo koci - guṇo yadi patīyane<BR>
Udāro'yaṃ bhave tena - sanāthā bandhapaddhati<BR>
143<BR>
Pādambhojarajolitta - gattā ye tava gotama!<BR>
Aho te jantavo yanti - sabbathā nirajattanaṃ.<BR>
144<BR>
Evaṃ jinānu'bhāvassa - samukkaṃso'tra dissati<BR>
Paññavā vidhinā'nena - cintaye paramīdisaṃ.<BR>
145<BR>
Udāro sopi viññeyyo - yaṃ pasatthavisesanaṃ<BR>
Yathā kīlāsaro līlā - hāsahemaṅgadādayo.<BR>
146<BR>
Lokiyatthā'natikkantā - kantāsabbajanāna'pi<BR>
Kanti nāmātivuttassa - vuttā sā parihārato.<BR>
Yathā - "muninda" iccādi.<BR>
147<BR>
Atthabyatthā'bhidheyyassā - neyyatā saddato'tthato<BR>
Sāyaṃ taduhayāneyya - parihāre padassitā.<BR>
Yathā-marīciccādi, manonurañjaneccādi.<BR>
Puna atthena yathā-<BR>
148<BR>
Sabhāvā'malatādhīra! - Mudhā 4 pādanakhesu te<BR>
Yato te'vanatānanta - molicchāyā jahanti no.<BR>
149<BR>
Bandhasāroti maññanti - yaṃ samaggā'pi viññuno<BR>
Dassanāvasarappatto - samādhi nāma'yaṃ guṇo.<BR>
150<BR>
Aññadhammo tato'ññattha - lokasīmānurādhato<BR>
Sammā ādhīyate'cce so - samādhīti niruccati.<BR>
151<BR>
Appāṇe pāṇinaṃ dhammo - sammā ādhīyate kvacī<BR>
Nirūpe rūpayuttassa - nirase sarasassa ca-<BR>
152<BR>
Adrave dravayuttassa - akattari'pi 5 kattuno<BR>
Kaṭhinassā'sarīre'pi - rūpaṃ tesaṃ kamā siyā.<BR>
 <BR>
1 Romañca 2 lalanti munīmeghenummadā 3 ramaṇīyā 4 padanakhesu<BR>
5 Katatutā.<BR>
<BR>
[SL Page 012] [\x  12/]      <BR>
153<BR>
Uṇṇapuṇṇindunā nātha! - Divāpi saha saṅgamā<BR>
Viniddāsampamodanti - maññe kumudinī tava.<BR>
154<BR>
Dayārasesu 1 mujjantā - janā'matarasesvi ca<BR>
Sukhītā hatadosā te - nātha!Pādambujā'natā.<BR>
155<BR>
Madhure'pi guṇe dhīra! - Nappasīdanti ye tava <BR>
Kīdisi manaso vutti - tesaṃ 2 khāraguṇāna he!<BR>
156<BR>
Sabbatthasiddha cūlaka! - Puṭapeyyā mahā guṇā<BR>
Disā samantā dhāvanti - kundasobhāsalakkhaṇā.<BR>
157<BR>
Mārāribalavissaṭṭhā - kuṇṭhā nānāvidhāyudhā<BR>
Lajjamāna'ññavesena - jina! Pādā'natā tava.<BR>
158<BR>
Munindabhānumā kālo - dito bodho'dayācale<BR>
Saddhammaraṃsinābhāti - bhindamandhantamaṃ paraṃ.<BR>
159<BR>
Vamanuggilanā'dyetaṃ - guṇavutya pariccutaṃ<BR>
Atisundaramaññantu - kāmaṃ vindati gammataṃ<BR>
160<BR>
Kantīnaṃ 3 vamanavyājā - munipādanakhāvalī<BR>
Vandakantī pivantīva - nippahantaṃ karontiyo.<BR>
161<BR>
Acittakattukaṃ 4 rucya - miccevaṃ guṇakammakaṃ<BR>
Sacittakattukampe taṃ - guṇakammaṃ yaduttamaṃ.<BR>
162<BR>
Uggiranto'va sasneha - rasaṃ jīnavaro jane<BR>
Bhāsanto madhuraṃ dhammaṃ - kaṃ na sampīṇaye janaṃ.<BR>
163<BR>
Yo saddasatthakusalo kusalo nighaṇḍu-<BR>
Chandoalaṅkatīsu niccakatā'bhiyogo<BR>
So yaṃ kavittavikalo'pi kavīsu saṅkhya-<BR>
Mogayha vindati hi kittimamandarūpaṃ.<BR>
<BR>
Iti saṅgharakkhita mahāsāmipāda viracite subodhālaṅkāre<BR>
Guṇāvabodho nāma tatiyo paricchedo.<BR>
 <BR>
164<BR>
Atthā'laṅkārasahitā - saguṇā bandhapaddhati<BR>
5 Accantakantā kantā'va - vuccante te tato'dhunā<BR>
165<BR>
Sabhāvavaṅkavuttinaṃ - bhedā dvedhā alaṃkriyā<BR>
Paṭhamā tattha vatthūnaṃ - nānāvatthā vibhāvinī.<BR>
Yathā<BR>
166<BR>
Līlāvikkantisubhago - 6 disāthiravilocano<BR>
Bodhisatta'ṅkuro bhāsaṃ - viroci vācamāsahiṃ.<BR>
 <BR>
1 Majjantā 2 khāraguṇāna'bho 3 vamanavyañjā 4 rucava<BR>
5 Yato accantakantāca 6 disādhīravilokano<BR>
<BR>
[SL Page 013] [\x  13/]     <BR>
167<BR>
Vuttivatthusabhāvassa - 1 yā'ññatā sā parābhave<BR>
Tassā'nantavikappattā - hoti bījopadassanaṃ.<BR>
168<BR>
Tatthā'tisayaupamā - rūpakā'vuttidīpakā<BR>
2 Ākkhepo'tthantaranyāso - vyatireko vibhāvanā-<BR>
169<BR>
Hetukkamo piyataraṃ - sāmāsaparikappanā<BR>
3 Samāhitaṃ pariyāya - vuttivyājopavaṇṇanā-<BR>
170<BR>
Visesarūḷhā'haṅkārā - sileso tulyayogitā<BR>
Nidassanaṃ mahantattaṃ - vañcanā'ppakatatthuti-<BR>
171<BR>
Ekāvalī aññamaññaṃ - sahavutti virodhitā<BR>
Parivutti bbhamo bhāvo - missamāsi rasī iti.<BR>
172<BR>
Ete bhedā samuddidṭhā - bhāvo jīvitamuccate<BR>
Vaṅkavuttisu poseti - 4 sīlesotusiriṃ paraṃ<BR>
173<BR>
Pakāsikā visesassa - siyā'tisayavuttī 5yā<BR>
Lokātikkantavisayā - lokiyā'ti ca sā dvidhā<BR>
174<BR>
Lokiyātisayasse'te - bhedā ye jāti ādayo<BR>
Pāṭipādīyate tvajja - lokā'tikkantagocarā.<BR>
175<BR>
6Pibanti dehakantī ye - netta'ñjalipuṭena te<BR>
Nā'laṃ hantuṃ jine'saṃ tvaṃ - taṇhaṃ taṇhāharo'pi kiṃ?<BR>
176<BR>
Upamānopameyyānaṃ - sadhammattaṃ siyo'pamā<BR>
Saddatthagammā vākyattha - visayā'ti casā tidhā<BR>
177<BR>
Samāsapaccaye'vādī - saddā tesaṃ vasā tidhā<BR>
Saddagammā samāsena - munindo vandimānano.<BR>
178<BR>
Āyādi paccayā tehi - "vadanaṃ paṅkajāyate"<BR>
Munindanayanadvandaṃ - nīluppaladalīyatī.<BR>
179<BR>
Ivādī iva-vā-tulya- samāna -nibha-sannibhā<BR>
Yathā-saṅkāsa-tulita- 5pakāsa -patirūpakā-<BR>
180<BR>
8Sadī-sadikkha-saṃvādī- 9 virodhi-sadisā-viya<BR>
Paṭipakkha-paccanikā-sapakkho'pamitopamā-<BR>
181<BR>
Paṭibimba-paṭicchanta-sarūpa-sama-sammitā<BR>
Savaṇṇā'bhāpaṭinidhi - sadhammādi - salakkhaṇā- <BR>
182<BR>
Jayatyakkosati -hasati - paṭigajjati -dūbhati<BR>
10 Usūyatyavajānāti - nindatissati - rundhati <BR>
 1 Yaññathā 2 akkhepo 3 sāmahitappariyāyavuttaṃ vyājopavaṇṇanā<BR>
4 Sīleso ti. 5 Sā 6 pīvanti 7 pakāsappaṭirūpakā 8 sadisā dikkha<BR>
9 Virodha 10 usuyyatāvajānāti.<BR>
<BR>
[SL Paage 014] [\x  14/]      <BR>
183<BR>
Tassa coreti sobhaggaṃ - tassakantiṃ vilumpati<BR>
Tena saddhiṃ vivadati - 1 tulaṃ tenā'dhirohati-<BR>
184<BR>
Kacchaṃ vigāhate tassa - tamanvetyanubandhati<BR>
Taṃsīlaṃ tannisedheti - tassa cā'nukaroti'me.<BR>
185<BR>
Upamāno'pameyyānaṃ - sadhammattaṃ vibhāvihī<BR>
Imehi upamābhedā - keci nīyanti sampati.<BR>
186<BR>
"Vikāsi padumaṃvā'ti - sundaraṃ sugatā'nanaṃ"<BR>
Iti dhammopamā nāma -tulyadhammanidassanā.<BR>
187<BR>
Dhammahīnā "mukhamembhāja - sadisaṃ munino"iti <BR>
Viparītopamā "tulya - mānanena - mbujaṃ tava"<BR>
188<BR>
"Tavā'nanamiva'mhoja - mamhojamiva te mukhaṃ"<BR>
Aññamaññopamā sā'yaṃ - aññamaññopamānato.<BR>
189<BR>
"Yadi kiñci bhave mhojaṃ - locanabbhamuvibbhamaṃ<BR>
Dhāretuṃmukhasobhaṃ taṃ - tave" tesababhūtopamā.<BR>
190<BR>
Sugandhi sobhāsambandhi - sisiraṃsuvirodhi ca <BR>
Mukhaṃ tava'mbujaṃ'veti - sā silesopamā matā.<BR>
191<BR>
Sarūpasaddavāccattā - sā santānopamā yathā-<BR>
"Bālā vuyyānamālā'yaṃ - sālakānanasobhinī"<BR>
192<BR>
"Khayī cando bahurajaṃ - padumaṃ tehi te mukhaṃ<BR>
Samānampi samukkaṃsī" - tyayaṃ nindopamā matā<BR>
193<BR>
"Asamattho mukheni'ndu - jina! Te paṭigajjituṃ<BR>
Jaḷo kalaṅki"ti ayaṃ - paṭisedhopamā siyā.<BR>
194<BR>
"Kacchaṃ candā'ravindāna - matikkamma mukhaṃ tava<BR>
Attanā'vasamaṃ jāta " - mityasādhāranopamā.<BR>
195<BR>
2"Sabbāmhojappabhāsāro - rāsibhūto'va katthaci<BR>
Tavā'nanaṃ vibhātī"ti - 3 hotā 'bhūtopamā ayaṃ.<BR>
196<BR>
Patīyate'ttha gammā tu - saddasāmatthiyākvaci samāsappaccaye'vādi - saddayogaṃ vinā api.<BR>
197<BR>
"Bhiṅgāne'māni cakkhūni - 4 nā'mbujaṃ mukhamevidaṃ<BR>
5 Suvyattasadisattena - sā sarūpopamā matā.<BR>
198<BR>
6"Mayeva mukhasobhā"sse - tyalamindu! Vikatthanā <BR>
Yato'mbuje'pi sātthi"tī - parikappopamā ayaṃ.<BR>
 <BR>
1 Tulyaṃ ; sabbāmbhoja 3 hotyabhutopamā 4 nambujaṃ 5 sukhyatta<BR>
6 Mayyeva.<BR>
<BR>
[SL Page 015] [\x  15/]     <BR>
<BR>
199<BR>
"Kiṃ vā'mbujanto bhantāli - kiṃ lolanayanaṃ mukhaṃ?<BR>
Mama dolāyate citta" - mityayaṃ saṃsayopamā<BR>
200<BR>
Kiñci vatthuṃ padassetvā - sadhammassā'bhidhānato<BR>
Sāmyappatīti 1 sabbhāvā - paṭivatthūpamā yathā-<BR>
201<BR>
Janesu jāyamānesu - ne'ko'pi jinasādiso<BR>
Dutiyo nanu nattheva - pārijātassa pādapo.<BR>
202<BR>
Vākyatthene'va vākyattho - yadikocūpamīyate<BR>
Ivayuttaviyuttattā - sā vākyatthopamā dvidhā.<BR>
203<BR>
Jino saṃklesatattāna - māvabhuto janāna'yaṃ<BR>
Ghammasantāpatattānaṃ - 2 ghammakāle mbudo viya.<BR>
204<BR>
Munitdānanamāgāti - vilāsekamanoharaṃ<BR>
Uddhaṃ samuggatassā'pi - kiṃ te caṇda! Vijambhanā?<BR>
205<BR>
Samubbejeti dhīmantaṃ - bhinnaliṅgādikaṃ tu yaṃ <BR>
Upamādusanāyā'la - metaṃ katthaci taṃ yathā-<BR>
206<BR>
"Haṃsīvā'yaṃ sasī" bhinna - liṅgākāsaṃ sarāni'ca<BR>
Vijātīvacanābhīnā - 'sā'va bhatto bhavo'dhipe"<BR>
207<BR>
"Khajjoto bhānumālīva - vihātī" tyadhikopamā<BR>
Apuḍhatthā "balambodhi - sāgaro viya saṅkhuhi."<BR>
208<BR>
3"Caṇdo kalaṅko bhiṅgova" - upamāpekkhiṇī ayaṃ<BR>
Khaṇḍitā "keravā'kāro - sakalaṅko nisākaro."<BR>
209<BR>
Iccevamādirūpesu bhavanti vigatā darā<BR>
Karonta vā'daraṃ dhīrā - payoge kvavideva tu.<BR>
210<BR>
"Itthavā'yaṃ jano yāti" - 4 "vadatyesāpumā viya"<BR>
"Piyopāṇā ivā'yaṃ me" - "vijjā dhanamiva'vajjitā"<BR>
211<BR>
"Bhavaṃ viya mahīpāla! - 5 Devarājā virājate"<BR>
"Alamaṃsumato kacchaṃ - tejasā rohituṃ ayaṃ"<BR>
212<BR>
Upamānopameyyāna - mahedassa nirūpanā<BR>
6Upameva tirobhūta - bhedā rupakamuccate<BR>
213<BR>
Asesavatthuvisaya - mekadesavivatti ca<BR>
Taṃvidhā puna paccekaṃ - samāsādivasā tidhā.<BR>
214<BR>
Aṅgulīdalasaṃsobhī - nakhadīdhitikesaraṃ<BR>
Sirasā na 7pilaṇdhenti - ke muniṇda padambujaṃ.<BR>
 <BR>
1 Sambhāvā 2 ghammakālambudo 3 vaṇdekalaṅko 4 vadatesā<BR>
5 Devarājo 6 upamakāva 7 pilaṇdhanti.<BR>
<BR>
[SL Page 016] [\x  16/]     <BR>
215<BR>
Ratanāni guṇā bhuri - karuṇā sītalaṃ jalaṃ<BR>
Gambhīrattamagādhattaṃ - paccakkho'yaṃ jino'mbudhi.<BR>
216<BR>
Caṇdikā maṇdahāsā te - muniṇda! Vadaniṇduno<BR>
1Pabodhayatyayaṃ sādhu - manokumudakānanaṃ<BR>
217<BR>
Asesavatthuvisaye - pahedo rūpake ayaṃ<BR>
Ekadesavivattimhi - bhedo'dāti pavuccati.<BR>
218<BR>
Vilāsahāsakusumaṃ - rucirā'dharapallavaṃ<BR>
Sukhaṃ kevāna viṇdanti - passantā muninomukhaṃ?<BR>
219<BR>
Pādadvaṇdaṃ muniṇdassa - dadātu vijayaṃ tava<BR>
Nakharaṃsi paraṃ kantā - yassa pāpajayaddhajā.<BR>
220<BR>
Sunimmalakapolassa - muniṇdavadaniṇduno<BR>
Sādhuppabuddhahadayaṃ - jātaṃ keravakānanaṃ.<BR>
221<BR>
Rūpakāni bahunyeva - yuttā'yuttādibhedato<BR>
Visuna naṃ tāni vuttāni - ettheva'ntogadhāni'ti.<BR>
222<BR>
"Vaṇdimā'kāsapaduma" - miccetaṃ khaṇḍarūpakaṃ<BR>
Duṭṭhama "mhoruhavanaṃ - nettāni"ccādi suṇdaraṃ.<BR>
223<BR>
Pariyananto vikappānaṃ - rūpakasso'pamāya ca<BR>
Natthi yaṃ tena viññeyyā - mavuttamanumānato<BR>
224 Punappunuccāraṇaṃ yaṃ - atthassa ca padassa ca<BR>
Ubhayesaṃ ca viññeyyā - sā'yamāvutti nāmato<BR>
225<BR>
Mano harati sabbesa - mādadāti disā dasa<BR>
Gaṇhāti nimmalattaṃ ca - yasorāsi jinassa'yaṃ.<BR>
226<BR>
Vibhāsenti disā sabbā - munino dehakantiyo<BR>
Vibhā sentī va sabbā'pi - vaṇdādīnaṃ hatā viya.<BR>
227<BR>
Jitvā viharati klesa - ripū loke jino ayaṃ<BR>
Viharatyarivaggo'yaṃ - rāsibhuto'va dujjane.<BR>
228<BR>
Ekattha vattamānampi - sabbavākyopakārakaṃ<BR>
Dīpakaṃ nāma taṃ vādi - majjhantavīsayaṃ tidhā.<BR>
229<BR>
Akāsi buddho veneyya - baṇdhūnamamitodayaṃ<BR>
Sabbapāpehahi ca samaṃ - nekatitthiyamaddanaṃ.<BR>
230<BR>
Dassanaṃ munino sādhu - janānaṃ jātate'mataṃ<BR>
Tadaññesaṃ tu jantūnaṃ - visaṃ niccopatāpanaṃ.<BR>
231<BR>
Accantakantalāvaṇya - vaṇdā tapamanoharo<BR>
Jinānaniṇduriṇdu ca - kassa nā'naṇdako bhave?<BR>
 <BR>
1 Pabodhayatiyaṃ.<BR>
<BR>
[SL Page 017] [\x  17/]     <BR>
232<BR>
1 Hotyavippaṭīsārāya - sīlaṃ pāmojjanehatu so<BR>
Taṃ pītihetu sā vā'yaṃ - passaddhādipasiddhiyā.<BR>
233<BR>
Iccādidīpakatte'pi - pubbaṃ pubbamapekkhinī<BR>
Vākyamālā pavattā'ti- taṃ mālādīpakaṃ mataṃ<BR>
234<BR>
Aneneca pakārena - sesānamapi dīpake<BR>
Vikappānaṃ vidhātabbā - taṃ mālādīpakaṃ mataṃ<BR>
235<BR>
Visesavacanicchāya - nisedhavacanantu yaṃ<BR>
Ākkhepo nāma so'yaṃ ca - tidhā kālappabhedato<BR>
236<BR>
Ekākī'nekasenā taṃ - māraṃ sa vijayī jino<BR>
Kathaṃ tamathavā tassa - pāramībalamīdisaṃ.<BR>
2 Atītā'kkhepo.<BR>
237<BR>
Kiṃ citte'jāsamugghāta - mapakpatto'smiti khijjase?<BR>
Paṇāmo nanu soyeva - sakimpi sugate kato.<BR>
Vattamānā'kkhepo.<BR>
238<BR>
Saccaṃ 3 na te gamissanti - sivaṃ sujanagocaraṃ<BR>
Micchādiṭṭhiparikkanta - mānasā ye sudujjanā.<BR>
Anāgatā'kkhepo.<BR>
239<BR>
4Ñeyyoso'tthantaranyāso - yo'ññavākyatthasādhano<BR>
Sabbavyapīvisesaṭṭhā - himisiṭṭhā'ssa bhedato<BR>
240<BR>
Tepi'lokahitā'sattā - suriyo caṇdimārapi<BR>
Atthaṃ passagamissanti - niyamo kena laṅghyate.<BR>
241<BR>
Satthā devamanussānaṃ - vasī so'pi munissaro<BR>
Gato'ca nibbutiṃ sabbe - saṅkharā na hisassatā.<BR>
242<BR>
Jino saṃsārakantārā - janaṃ pāpeti nibbutiṃ<BR>
Nanu yuttā gatī sā'yaṃ - vesārajjasamaṅginaṃ.<BR>
243<BR>
Surattaṃ te'dharapuvaṃ - jina! Rañjeti mānasaṃ<BR>
Sayaṃ rāgapatītā hi - pare rañjenti saṅgate<BR>
244<BR>
Vācce 5 gamme'tha vatthūnaṃ - sadisatte pabhedanaṃ<BR>
Vyatireko'yamappyeko - bhayabhedā catubbīdho.<BR>
245<BR>
Gambhīrattamahattādi - guṇā jaladhinā jina!<BR>
Tulyo tvamasi hedo tu - sarīrenedisena te.<BR>
246<BR>
Mahasattā'tigambhīrā - sāgaro sugato pi ca<BR>
Sāgaro'ñjanasaṅkāso - jino cāmīkarajjuti<BR>
 <BR>
1 Hotāvippaṭisārāya 2 aatītakkhepo 3 te na 4 ñeyyo satthi<BR>
Ntaranyāso 5 vacce.<BR>
<BR>
[SL Page 018] [\x  18/]     <BR>
247<BR>
Na 1 santāpāpahaṃ nevi - cchitadaṃ vigalocanaṃ<BR>
Muniṇda! Nayanadvaṇdaṃ - tava tagguṇabhūsitaṃ<BR>
248<BR>
Munitdānanamamhoja - mesaṃ nānattamīdisaṃ<BR>
Suvuttā'matasaṇdāyī - vadanaṃ ne'disambujaṃ.<BR>
249<BR>
Pasiddhaṃ kāraṇaṃ yattha - nivattetvā'ññakāraṇaṃ<BR>
Sābhāvikattamathavā - vibhāvyaṃ sā vibhāvanā.<BR>
250<BR>
Anañjitāsitaṃnetta - madharo'rañjitā'ruṇo<BR>
Samānatā bhamū vā'yaṃ - jinā'nāvajjitā tava<BR>
251<BR>
Na hoti khalu dujjanya - mapi dujjanasaṅgame<BR>
Sabhāvanimmalatare - sādhu jantunavetasi.<BR>
252<BR>
Janakogñāpako ceti - duvidhā hetavo siyuṃ<BR>
Paṭisaṅkharaṇaṃ tesa - malaṅkāratayo'ditaṃ<BR>
253<BR>
Bhāvā'bhāvakiccavasā - cittahetuvasā'pi ca<BR>
Bhedā'nantā idaṃ tesaṃ - mukhamattanidassanaṃ.<BR>
254<BR>
Paramatthappakāseka - rasā sabbamanoharā<BR>
Munino desanā'yaṃ me - kāmaṃ toseti mānasaṃ<BR>
Bhāvakicco kārakahetu<BR>
255<BR>
Dhirehi saha saṃvāsā - saddhammassā'bhiyogato<BR>
Niggaheniṇdriyānañca - dukkhassūpasamo siyā.<BR>
Abhāvakicco kārakahetu.<BR>
256<BR>
Munīṇda!Vaṇdasaṃvādi - kantabhāvopasobhanā<BR>
Mukheneva subodhaṃ te - manaṃ pāpā'bhinissavaṃ.<BR>
Bhāvakicco ñāpakahetu.<BR>
257<BR>
Sādhuhatthā'raviṇdāni - saṅkocayati te kathaṃ<BR>
Muniṇda! Caraṇadvaṇda - rāgabālātapo phusaṃ?<BR>
Ayuttakārī cittahetu.<BR>
258<BR>
Saṅkocayanti jantunaṃ - pāṇipaṅkeruhāni'ha<BR>
Muniṇdacaraṇadvaṇda - nakhavaṇdānamaṃsavo<BR>
Yuttakārī cittahetu.<BR>
259<BR>
Uddiṭṭhānaṃ padatthānaṃ - anuddeso yathākkamaṃ<BR>
Saṅkhyānamiti niddiṭṭhaṃ - yathāsaṅkhyā kamo'pi ca.<BR>
260<BR>
Aālāpahāsalīlāhi - munīṇda! Vijayā tava<BR>
Kokilā kumudānī'vo - pasevante vanaṃ jalaṃ<BR>
 <BR>
1 Sattāpahataṃ.<BR>
<BR>
[SL Page 019] [\x  19/]      <BR>
261<BR>
Siyā piyataraṃ nāma - atthararūpassa kassaci<BR>
Piyassā'tīsayenetaṃ - yaṃ hoti paṭipādanaṃ.<BR>
262<BR>
Pīti yā me samuppantā - santa! Saṇdassanā tava<BR>
Kālenā'yaṃ bhave pīti - 1 taveva punadassanā.<BR>
263<BR>
Vaṇṇiteno'pamānena - vuttyadhippetavatthuno<BR>
Samāsavutti nāmā'yaṃ - atthasaṅkheparūpato.<BR>
264<BR>
Sā'yaṃ visessamattena - bhinnā'bhinna visesanā<BR>
Attheva aparā'pyatthī - bhinnābhinnavisesanā<BR>
265<BR>
Visuddhā'matasaṇdāyī - pasattharatanālayo<BR>
Gambhīro vā'yamambodhi - puññenā'sādito mayā.<BR>
266<BR>
Icchitatthappado sāro - phalapupphepasobhito<BR>
Sacchāyo'yamapubbova - kapparukkho samuṭṭhīto.<BR>
267<BR>
Sāgarattena saddhammo - rukkhattainodito jino<BR>
Sabbe sādhāraṇā dhammā - pubbatra'ññatra tu ttayaṃ.<BR>
268<BR>
Vatthuno'ññappakārena - ṭhitā vutti tadaññathā<BR>
Parikappīyate yattha - sā hoti parikappanā.<BR>
269<BR>
Upamābbhantarattena - kiriyādivasena ca<BR>
Kamenodāharissāmi - vividhā parikappanā.<BR>
270<BR>
Icchābhaṅgā'turā'sīnā - 2 atiniccalamaccharā<BR>
Vasaṃ nentīva dhīraṃ taṃ - tadā yogābhiyogato.<BR>
271<BR>
Gajaṃ māro samāruḷho - yuddhāya'ccacantamuttataṃ<BR>
Maggamaṇvesatī nūna - jinabhīto palāyituṃ.<BR>
272<BR>
Muniṇda! Pādadvaṇde te - cārurājivasuṇdare<BR>
Maññepāpābhisammadda - jātasoṇena soṇimā.<BR>
273<BR>
Maññe saṅke dhuvaṃ nūna - mīva iccevamādihi <BR>
Sā'yaṃ 3 vyañjī yanate kvāpi - kvāpi vākyena gamyate.<BR>
274<BR>
Dayāsañcārasarasā - dehā nikkhanta kantiyo<BR>
Pīṇentā jina! Te sādhu - janaṃ sarasataṃ nayuṃ.<BR>
275<BR>
4 Ārabhantassa yaṃ kiñci - 5 kattuṃ puññavasā puna<BR>
Sādhanantaralāho yo - taṃ vadanti samāhitaṃ.<BR>
276<BR>
Mārāribhaṅgābhimukha - manaso tassa satthuno<BR>
Mahāmahī 6 mahāravaṃ - ravi,yamupakārikā.<BR>
 <BR>
1 Tameva 2 tātinivacala 3 byañjīyate 4 ārabbhantassa 5 kātuṃ<BR>
6 Mahārāvaṃ<BR>
<BR>
[SL Page 020] [\x  20/]      <BR>
277<BR>
Avatvā'bhimataṃ tassa - siddhiyā dassanaññathā<BR>
Vadanti taṃ 1 pariyāya - vuttīti sucībuddhaneyā.<BR>
278<BR>
Vivaṭaṅakgananikkhittaṃ - dhanamārakkhavajjitaṃ<BR>
Dhanakāma! Yathākamaṃ - tuvaṃ gaccha yadi'cchasi.<BR>
279<BR>
Thutiṃ karoti niṇdanto - viya taṃ vyājavaṇṇanaṃ<BR>
Dosābhāsā guṇā eva - yanti santidhimatra hi<BR>
280<BR>
Sañcāletumalaṃ tvaṃ'si - bhusaṃ kuvalayā'khilaṃ <BR>
Visesaṃ tāvatā nātha! - Guṇānaṃ te vadāma kiṃ?<BR>
281<BR>
Visesicchāya dabbassa - kriyā-jāti-guṇassa ca <BR>
Vekalladassanaṃ yatra - viseso nāma'yaṃ bhave.<BR>
282<BR>
Na rathā na ca mātaṅgā - na bhayā na padātayo<BR>
Jito mārārimuninā - sambhārā'vajjanena hi.<BR>
Dabbavisesavutti.<BR>
283<BR>
Na baddhā bhukuṭī neva - 2 pharito dasanacchado<BR>
Mārāribhaṅgañcā'kāsi - munivīro varo sayaṃ.<BR>
Kriyāvisesavutti.<BR>
284<BR>
Na disāsu tatā raṃsi - nā'loko lokapatthaṭo<BR>
Tathā'pyaṇdhantamaharaṃ - paraṃ sādhusubhāsitaṃ.<BR>
Jātīvisesavuttī<BR>
285<BR>
Na kharaṃ na hi vā thanddhaṃ - munīṇda! Vacanaṃ tava<BR>
Tathā'pi gāḷhaṃ khanati - nimmulaṃ janatāmadaṃ.<BR>
Guṇavisesavutti<BR>
286<BR>
Dassīyate'tidittantu - suravīrattanaṃ yahiṃ.<BR>
Vadanti viññu vacanaṃ - rūḷhāhaṅkāramīdisaṃ<BR>
287<BR>
Dame naṇdopanaṇdassa - kiṃ me 3 vyāpāradassanā?<BR>
Puttā me pādasambhattā - sajjā santeva tādise<BR>
288<BR>
Siloso vacanā nekā - bhidheyyekapadāyutaṃ<BR>
Abhinnapadavākyādi - vasā tedhā'yamīrito<BR>
289<BR>
Aṇdhantamaharo hāri - samārūḷho mahodayaṃ<BR>
Rājate raṃsimālī'yaṃ - bhagavā bodhayaṃ jane.<BR>
Abhinnapadavākyasileso.<BR>
290<BR>
Sāradāmalakābhāso - samānitaparikkhayo<BR>
Kumudākarasambodho - pīṇeti janataṃ sudhī. Bhinnapadavākyasileso.<BR>
 <BR>
1 Pariyāyavutattanti 2 purito 3 byāpāra.<BR>
<BR>
[SL Page 021] [\x  21/]     <BR>
291<BR>
Samānahitattavinayo- ahīnamadamaddano<BR>
Sugato visadaṃ pātu - pāṇinaṃ so vināyako.<BR>
Hinnābhinnapadavākyasileso.<BR>
292<BR>
Viruddhā'viruddhā'bhinna - mammā niyamavā paro<BR>
Niyamā'kkhepavacano - avirodhī 1 virodhyapi-<BR>
293<BR>
Ocityasamposakādī - sileso 2 padajādi'ti<BR>
Esaṃ nidassanesveva - rūpamāvibhavissati.<BR>
294<BR>
Savase vattayaṃ loka - makhilaṃ kalaviggaho<BR>
Parābhavati mārāri - dhammarājā vijambhate.<BR>
295<BR>
Sabhāvamadhuraṃ puñña - visesodayasambhavaṃ<BR>
Suṇanti vācaṃ munino - janā passanti vā'mataṃ<BR>
296<BR>
Aṇdhakārā'pahārāya - sabhāvamadhurāya ca<BR>
Mano 3 dhinoti jantunaṃ - jino vācāya bhāya ca<BR>
297<BR>
Kesakkī naṃ ca kaṇhattaṃ - bhamūnaṃ yeva vaṅkatā<BR>
Pāṇīpadādharānaṃva - muniṇdassā'hirattatā <BR>
298<BR>
Pāṇipādādharesveva - sārāgo tava dissati<BR>
Dissate so'yamathavā - nātha! 4 Sādhuguṇesvapi.<BR>
299<BR>
Salakkhaṇo'tisubhago - tejassī niyatodayo<BR>
Lokeso jitasaṃkleso - vibhātisamaṇissaro.<BR>
300<BR>
Asamo'pi samo loke - lokeso'pi naruttamo<BR>
Sadayo'pyadayo pāpe - cittā'yaṃ munino gati.<BR>
301<BR>
Saṃsāradukkhopahatā - vanatā jajanatā tvayi<BR>
Sukhamicchitamaccanta - mamataṇdada! Viṇdati.<BR>
302<BR>
Guṇayuttehi vatthūhi - samaṃ katvāna katthavi<BR>
Saṅkittanaṃ bhavati yaṃ - sā matā tulyayogitā<BR>
303<BR>
Sampatta 5 sammado loko - sampattā'lo sampado<BR>
Ubhohi raṃsimālī va -bhagavā catamonudo.<BR>
304<BR>
Atthantaraṃ sādhayatā - kiñcitaṃ sadisaṃ phalaṃ<BR>
Dassīyate asantaṃ vā - santaṃ vā taṃ niddassanaṃ<BR>
305<BR>
Udayā samaṇiṇdassa - yanti pāpā parābhavaṃ<BR>
Dhammarājaviruddhānaṃ - 6 dīpayantā durantataṃ<BR>
306<BR>
Sironikkhittacaraṇo - cchariyāna mbujāna'yaṃ<BR>
Paramabbhutataṃ loke - viññāpetattano jino.<BR>
 <BR>
1 Virodhipi, virodhica 2 padajātipi 3 pīṇeti 4 sādhuguṇesupi<BR>
5 Sampado 6 sūcayantā.<BR>
<BR>
[SL Page 022] [\x  22/]      <BR>
307<BR>
Vibhutiyā mahantattaṃ - adhippāyassa vāsiyaṃ<BR>
Paramukkaṃsataṃ yātaṃ - taṃ mahantattamiritaṃ.<BR>
308<BR>
Kirīṭaratanacchāyā - nuviddhā'tapacāraṇo<BR>
Purā paraṃ siriṃ viṇdi - bodhisatto'bhinikkhamā.<BR>
309<BR>
Satto sambodhiyaṃ bodhi - satto sattahitāya so<BR>
Hitvā sneharasā'baddha - mapi rāhulamātaraṃ<BR>
310 <BR>
Gopetvā vaṇṇanīyaṃ yaṃ - kiñci dassīyate paraṃ<BR>
Asamaṃ vā samaṃ tassa - sadisā vañcanā matā.<BR>
311<BR>
Purato na vasahassesu - na pañcesucatādino<BR>
Māro paresu 1 tasse'saṃ - sahassaṃ dasavaḍḍhitaṃ<BR>
312<BR>
Vivādamanuyuñjanto - muniṇdavadaniṇdunā<BR>
Sampuṇṇo vaṇdimā nā'yaṃ - chattametaṃ manobhuno.<BR>
313<BR>
Parā'nuvattanādīhi - nibbiṇdeni'ha yā katā<BR>
Thūkirappakate sā'yaṃ - siyā appakatatthuti.<BR>
314<BR>
Sukhaṃ jīvanti hariṇā 2 - vanesvaparasevino<BR>
3 Anāyāsopalāhehi - jaladabbhaṅkurādihi<BR>
315<BR>
Uttaraṃ uttaraṃ yattha - pubbapubbavisesanaṃ<BR>
Siyā ekāvalī sā'yaṃ - dvidhā vidhinisedhato.<BR>
316<BR>
4Pādā nakhālirucirā - nakhālī raṃsibhāsurā <BR>
Raṃsī tamopahāreka - rasā sobhanti satthuno.<BR>
317<BR>
Asantuṭṭho yatī neva - santoso nā'layāhato.<BR>
Nā'layo yo sa jantunaṃ - nā'nantabyasanāvaho<BR>
318<BR>
5 Yahiṃ bhusiyabhusattaṃ - aññamaññantu vatthunaṃ<BR>
Vinā'va sadisattaṃ tu - aññamaññavibhusanaṃ.<BR>
319<BR>
Vyāmaṃsumaṇḍalaṃ tena - muninā lokabaṇdhunā<BR>
Mahantiṃ viṇdatī kantiṃ - so'pi teneca 6 tādisiṃ<BR>
320<BR>
Kathanaṃ sahabhāvassa - kriyāya ca guṇassa ca<BR>
7 Sahavuttīti viññeyyaṃ - tadudāharaṇaṃ yathā-<BR>
321<BR>
Jalanti caṇdaraṃsīhi - samiṃ satthunakhaṃsavo<BR>
Vijambhati ca caṇdena - samaṃ tammukhacaṇdimā.<BR>
322<BR>
Jinodayena malinaṃ - saha dujjanavetasā<BR>
Pāpaṃ disā suvimalā - saha sajjanacetasā<BR>
323<BR>
Virodhinaṃ padatthānaṃ - yattha saṃsaggadassanaṃ<BR>
Samukkaṃsābhidhānatthaṃ - matā sā'yaṃ virodhitā.<BR>
 <BR>
1 Tassekaṃ 2 gariṇo 3 anāyāsenopalababha 4 padā 5 yamahi.<BR>
6 Tādisi 7 sahavuttanti.<BR>
<BR>
[SL Page 023] [\x  23/]     <BR>
324<BR>
Guṇā sabhāvamadhurā - apilokekabaṇdhuno<BR>
Sevitā pāpasevinaṃ - 1 sampadussanti mānasā.<BR>
325<BR>
Yassakassaci dānena - yassa kassaci vaṇthuno<BR>
Visiṭṭhassa yamādānaṃ - parivuttīti sā matā.<BR>
326<BR>
Purā paresaṃ datvāna - manuññaṃ nayanādikaṃ<BR>
Munināsamanuppattā - dāni sabbaññutāsiri.<BR>
327<BR>
Kiñci disvāna viññātā - paṭipajjati taṃ samaṃ<BR>
Saṃsayāpagataṃ vatthuṃ - yattha so'yaṃ bhamo mato.<BR>
328<BR>
Samaṃ disāsujjalāsu -jinapādanakhaṃsunā<BR>
Passantā abhinaṇdanti - caṇdātapamanā janā.<BR>
329<BR>
Pavuccate yaṃ nāmādi - kavīnaṃ bhāvabodhanaṃ<BR>
Yena kenaci vaṇṇena - bhāvo namā'yamirito.<BR>
330<BR>
Nanu te yeva santā no - sāgarā na kulāvalā<BR>
Manaṃpi mariyādaṃ ye - saṃvaṭṭe'pi jahanti no.<BR>
331<BR>
Aṅgāṅagibhāvā sadisa - balabhāvā ca baṇdhane<BR>
Saṃsaggo laṅkatīnaṃ yo - taṃ missanti pavuccati<BR>
332<BR>
Pasatvā munino pāda - nakharaṃsimahānadī.<BR>
Aho! Gāḷhaṃ nimugge'pi - 2 sukhayatyeva te jane.<BR>
333<BR>
Veso sabhāvamadhuro - rūpaṃ nettarasāyanaṃ<BR>
Madhūva munino vāvā - na sampīṇeti kaṃ janaṃ.<BR>
334<BR>
Āsi nāma siyā'tthassa - iṭṭhassā siṃsanaṃ yathā-<BR>
Tilokekagatī nātho - pātu lokamapāyato<BR>
335<BR>
Rasappatītijanakaṃ - jāyate yaṃ vibhusanaṃ<BR>
Rasavantanti taṃ ñeyyaṃ - rasavantavidhānato.<BR>
336<BR>
Rāgā'natabbhutasarojamukhaṃ dharāya<BR>
Pādā 3 tilokagurāno'dhikabaddharāgā.<BR>
Ādāya niccasarasena karena gāḷhaṃ<BR>
Saṃcumbayanti satatā'hitasambhamena.<BR>
337<BR>
Iccā'nugamma purimā'cariyānubhāvaṃ<BR>
Saṅkhepato nigadito'yamalaṅkatīnaṃ<BR>
Bhedo parūpari kavīhi vikappiyānaṃ<BR>
Ko nama passitumalaṃ khalu tāsamantaṃ<BR>
<BR>
Iti saṅgharakkhita mahāsāmīpāda viracite subodhālaṅkāre<BR>
Atthālaṅkārāvabodho nāma catuttho paricchedo.<BR>
 <BR>
1 Sampadūsenti 2 sukhayanteva 3 tilokagaruno.<BR>
<BR>
[SL Page 024] [\x  24/]      <BR>
338<BR>
Paṭihānavatā loka - vohāramanusārinā<BR>
1Tato'vityasamullāsa - vedinā kavinā paraṃ-<BR>
339<BR>
 hāyīsambaṇdhino 2 bhāvā - vibhāvā sānubhāvakā<BR>
Sampajjanti nibaddhā te - rasassādāya sādhunaṃ.<BR>
340<BR>
Cittavuttivisesā tu - bhāvayanti rase yato<BR>
Ratyādayo tato bhāva - saddena parakittito.<BR>
341<BR>
Virodhinā'ññabhāvena - yo bhāvo na tirokato<BR>
Sīlena 3 tiṭṭhatīcceso - ṭhāyibhāvo'ti saddito.<BR>
342<BR>
Rati-hāsā ca soko ca - 4 kodhussāhā bhayampica<BR>
Jigucchā-vimbhayā ceva-samo ca naca ṭhāyino.<BR>
343<BR>
Tirohāvā'vibhāvādi - visesenā'bhimukhyato<BR>
Ye te caranti sīlena - te honti vyabhicārino.<BR>
344<BR>
Nibbedotakka-saṅkā sama-dhitu-jaḷatā dīnatuggālasattaṃ<BR>
Suttaṃ tāso gilānu'ssuka-harisa-sati'ssā-5visādā'vahitthā<BR>
Cintā-gabbā'pamarā'mariya-mada-matu'mmāda mohā vibodho<BR>
Niddā-vegā savīḷā 6maraṇa-capalatā vyādhi tettiṃsa mete.<BR>
345<BR>
Samāhitattappabhavaṃ - sattaṃ teno'papādhitā<BR>
7Sattikā'pyanubhāvatte - visuṃ bhāvā bhavanti te.<BR>
346<BR>
Thamhopalaya-romañcā - tathā seda'ssu-vepathu<BR>
Vevaṇṇiyaṃ vissaratā - bhāvā'ṭṭhete tu 7sattikā.<BR>
347<BR>
Yadā ratyādayo bhāvā - ṭhitisilā na honti ce<BR>
Tadā sabbe'pi te bhāvā - bhavanti vyabhicārino.<BR>
348<BR>
Vibhāvo kāraṇaṃ tesu - ppattiyu'ddīpane tathā<BR>
Yo siyā bodhako tesa - manubhāvo'yamirito.<BR>
349<BR>
Nekahetuṃ manovutti - visesañca vibhāvituṃ<BR>
8Bhāvaṃ vibhāvānubhāvā - vaṇṇiyā baṇdhane phuṭaṃ.<BR>
350<BR>
Savibhāvā'nubhāvehi - bhāvā te te yathārahaṃ<BR>
Vaṇṇanīyā yathovityaṃ - lokarūpānugāminā.<BR>
351<BR>
Cittavuttivisesattā - mānasā 7 sattikā'ṅgato<BR>
Bahi nissaṭasedādi - 9 ranubhāvehi vaṇṇiyā.<BR>
352<BR>
Sāmājikānamānaṇdo - yo baṇdhatthā'nusārinaṃ<BR>
Rasīyatīti taññūhi - raso nāmā'yamirito.<BR>
 <BR>
1 Tathā 2 bhāvavibhāvā 3 tiṭṭhatecceso 4 kodhussāha bhayampica.<BR>
5 Visadāvahiddhā 6 maraṇasaḍapalā 7 sāntikā 8 bhāvā 9 anubhāvehi,<BR>
<BR>
[SL Page 025] [\x  25/]      <BR>
353<BR>
Savibhāvā'nubhāvehi - sattikavyabhicārihi <BR>
Assādiyattamānīya - māno ṭhāyeva so raso,<BR>
354<BR>
Siṅgāra-hakassa-karuṇa-rudda-vīra-bhayānakā<BR>
Khībhaccha'bbhuta-santā ca - rasā ṭhāyīna nukkamā.<BR>
355<BR>
Dukkharupe'yamānaṇdo - kathaṃ nu karuṇādike?<BR>
Siyā sotunamānatdo - soko vessantarassa hi.<BR>
356<BR>
Rammadesakalākāla - vesādipaṭisevanā<BR>
Yuvānā'ññoññarattānaṃ - pamodo ratiruccate-<BR>
357<BR>
Yanutyā 'bhāvā'nubhāvāte - nibaddhā posayanti 1 taṃ<BR>
So'pyāyogavippayoga - samhogānaṃ vasā tidhā.<BR>
358<BR>
Vikārākatiādīhi - attano'thaparassa vā<BR>
Bhāso nīddā-samā'lassa - mucchādivyabhicārihi.<BR>
Paripose siyā hasso - 2 bhiyyo'tthippabhutīna so.<BR>
359<BR>
Sitamiha vikāsinayanaṃ - kiñcālakkhyavijantunaṃ hasitaṃ<BR>
3Madhurassaraṃ vibhasitaṃ - saṃ'sasirokampamupahasitaṃ.<BR>
360<BR>
Aapahasitaṃ 4sajalakkhaṃ - vikkhittaṅgaṃ bhavatyatihasitaṃ<BR>
Dve dve kathitā tesaṃ - 5jeṭṭhe majjhe'dhame pi ca kamaso.<BR>
361<BR>
Sokarūpo tu karuṇo - niṭṭhappatti ṭṭhānāsano<BR>
Tatthā'nubhāvā rudita - palayatthamhakādayo<BR>
Visādā'lassa-maraṇa-cintādivyabhicārino.<BR>
362<BR>
Kodho macchariyādīhi - pose tāsa-madādihī<BR>
Nayanāruṇatādīhi - ruddo nāma raso bhave.<BR>
363<BR>
Patāpavikkamādīhu - ssāhoviro'ti saññito<BR>
Raṇa-dāna-dayāyogā-vīro'yaṃ tividho bhave<BR>
Tevā'nubhāvā dhitīma- tyādayo vyabhicārino.<BR>
364<BR>
Vikārā'sani-sattādi - bhayukkaṃ so bhayānako<BR>
Sedādayonubhāvettha - tāsā'divyabhicārino.<BR>
365<BR>
Jigucchā rudhirādīhi - pūtyādīhi virāgato<BR>
Bībhaccho khobhanu'bbegī -kamena karuṇāyuto<BR>
Nāsā 6 vikuṇanādīhi - saṅkādīhi'ssa posanaṃ.<BR>
 <BR>
1 Naṃ 2 bhīyo 3 madhurassanaṃ 4 sajalakkhiṃ 5 jeṭṭhamajjhedhamepi<BR>
Cakkamaso 6 vikuñcanā.<BR>
<BR>
[SL Page 026] [\x  26/]     <BR>
366<BR>
Atilokapadatthehi - vimbhayo'yaṃ raso'babhuto<BR>
Tassā'nubhāvā sedassu - sādhuvādādayo siyuṃ<BR>
Tāsā'vega-dhiti-ppaññā-hontettha vyabhicārino.<BR>
367<BR>
 hāyībhāvo samo mettā - dayā - modādisambhavo<BR>
Bhāvādihi tadukkaṃso - santo santanisevito.<BR>
<BR>
Iti saṅgharakkhita mahāsāmipāda viracite<BR>
Subodhālaṅkāre rasabhāvāvabodho nāma<BR>
Pañcamo paricchedo.<BR>
<BR>
Ye'nantatantaratanākaramaṇthanena<BR>
Maṇthācale llasitañāṇavarena laddhā<BR>
Sārā'matā'tisukhitā sukhayanti ca'ññe<BR>
Te me jayanti guravo guravo guṇehi.<BR>
<BR>
Subodhālaṅkāro niṭṭhito.<BR>
<BR>
<BR>
<BR>
</body></html>
