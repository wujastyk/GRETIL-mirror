<HTML><HEAD><META HTTP-EQUIV=CONTENT-TYPE CONTENT="TEXT/HTML; CHARSET=UTF-8">
<title> Yasa Mahathera: Kaccayanasara <BR>
Based on the ed. by Ūḥ Tvanḥ Sinḥ (et al.): Saddā ṅay 15 coṅ pāṭh,<BR>
Rankun : Icchāsaya piṭakat cā puṃ nhip tuik 1964.<BR> </title>
<style type="text/css">
  <!--
td {font-family:'Arial Unicode MS', 'Arial Unicode MS Standard', 'Gentium', 'Gandhari Unicode', 
'Lucida Grande', 'CyberBit', 'Bitstream CyberBase', 'Bitstream CyberCJK', 
'Code2000', 'Courier New', 'Doulos SIL', 'Fixedsys Excelsio', 'Free Monospaced', 
'Free Serif', 'Everson Mono Unicode', 'Arial', 'CN-Arial', 'CN-Times';}  -->
 </style></HEAD><BODY><FONT Size=3 Face="Arial Unicode MS, Arial Unicode MS Standard"><BR><BR>

Yasa Mahathera: Kaccayanasara<BR>
Based on the ed. by Ūḥ Tvanḥ Sinḥ (et al.): Saddā ṅay 15 coṅ pāṭh,<BR>
Rankun : Icchāsaya piṭakat cā puṃ nhip tuik 1964.<BR>
<BR>
<BR>
<BR>
Input by Aleix Ruiz Falqués<BR>
<BR>
<BR>
<BR>
CONTRIBUTOR'S NOTE:<BR>
This is a provisional transcript from the Burmese edition.<BR>
It is meant to be a searchable romanised version of the Burmese edition.<BR>
Please do not quote it without checking the readings with the original.<BR>
<BR>
<BR>
<BR>
<BR>
{*n} = NOTE number in TEXT (moved to the end of the verse line)<BR>
{*n ...} = NOTE<BR>
<BR>
<BR>


<!---------------------------------------------------------><BR>
<HR align=left size=1 width="50%" noshade><BR>
THIS <A HREF="http://gretil.sub.uni-goettingen.de/gretil.htm" TARGET="_new">GRETIL</A> TEXT FILE IS FOR REFERENCE PURPOSES ONLY!   <BR>
COPYRIGHT AND TERMS OF USAGE AS FOR SOURCE FILE. <BR>
<BR>
Text converted to Unicode (UTF-8).<BR>
(This file is to be used with a UTF-8 font and your browser's VIEW configuration <BR>
set to UTF-8.)
<P>
<TABLE width="50%">
<tr><td>description:</td>                                                                                                                                                                                                                                                                                                                                                                     <td align=center>multibyte sequence:</td></tr>
<tr><td>long a</td>                                                                                                                                                                                                     <td align=center>  ā   </td></tr>
<tr><td>long A</td>                                                                                                                                                                                                     <td align=center>  Ā   </td></tr>
<tr><td>long i</td>                                                                                                                                                                                                                                                                                                                                                     <td align=center>  ī   </td></tr>
<tr><td>long I</td>                                                                                                                                                                                                     <td align=center>  Ī   </td></tr>
<tr><td>long u</td>                                                                                                                                                                                                     <td align=center>  ū   </td></tr>
<tr><td>long U</td>                                                                                                                                                                                                     <td align=center>  Ū   </td></tr>
<tr><td>vocalic r</td>                                                                                                                                                                                                                                                                                                                                                  <td align=center>  ṛ  </td></tr>
<tr><td>vocalic R</td>                                                                                                                                                                                                                                                                                                                                                  <td align=center>  Ṛ  </td></tr>
<tr><td>long vocalic r</td>                                                                                                                                                                                                                                                                                                                                                                     <td align=center>  ṝ  </td></tr>
<tr><td>vocalic l</td>                                                                                                                                                                                                                                                                                                                                                                     <td align=center>  ḷ  </td></tr>
<tr><td>long vocalic l</td>                                                                                                                                                                                                                                                                                                                                                                                                                                                                                            <td align=center>  ḹ  </td></tr>
<tr><td>velar n</td>                                                                                                                                                                                                    <td align=center>  ṅ  </td></tr>
<tr><td>velar N</td>                                                                                                                                                                                                    <td align=center>  Ṅ  </td></tr>
<tr><td>palatal n</td>                                                                                                                                                                                                                                                                                                                                                  <td align=center>  ñ   </td></tr>
<tr><td>palatal N</td>                                                                                                                                                                                                                                                                                                                                                  <td align=center>  Ñ   </td></tr>
<tr><td>retroflex t</td>                                                                                                                        <td align=center>  ṭ  </td></tr>
<tr><td>retroflex T</td>                                                                                                                        <td align=center>  Ṭ  </td></tr>
<tr><td>retroflex d</td>                                                                                                                        <td align=center>  ḍ  </td></tr>
<tr><td>retroflex D</td>                                                                                                                        <td align=center>  Ḍ  </td></tr>
<tr><td>retroflex n</td>                                                                                                                        <td align=center>  ṇ  </td></tr>
<tr><td>retroflex N</td>                                                                                                                        <td align=center>  Ṇ  </td></tr>
<tr><td>palatal s</td>                                                                                                                                                                                                                                                                                                                                                  <td align=center>  ś   </td></tr>
<tr><td>palatal S</td>                                                                                                                                                                                                                                                                                                                                                  <td align=center>  Ś   </td></tr>
<tr><td>retroflex s</td>                                                                                                                        <td align=center>  ṣ  </td></tr>
<tr><td>retroflex S</td>                                                                                                                        <td align=center>  Ṣ  </td></tr>
<tr><td>anusvara</td>                                                                                                                           <td align=center>  ṃ  </td></tr>
<tr><td>visarga</td>                                                                                                                                                                                                    <td align=center>  ḥ  </td></tr>
<tr><td>long e</td>                                                                                                                                                                                                     <td align=center>  ē   </td></tr>
<tr><td>long o</td>                                                                                                                                                                                                     <td align=center>  ō   </td></tr>
<tr><td>l underbar</td>                                                                                                                                                                                                 <td align=center>  ḻ  </td></tr>
<tr><td>r underbar</td>                                                                                                                         <td align=center>  ṟ  </td></tr>
<tr><td>n underbar</td>                                                                                                                         <td align=center>  ṉ  </td></tr>
<tr><td>k underbar</td>                                                                                                                         <td align=center>  ḵ  </td></tr>
<tr><td>t underbar</td>                                                                                                                         <td align=center>  ṯ  </td></tr>
</TABLE>
<FONT Size=3 Face="Arial Unicode MS, Arial Unicode MS Standard">

Unless indicated otherwise, accents have been dropped in order <BR>
to facilitate word search.<BR>
<BR>
For a comprehensive list of GRETIL encodings and formats see:<BR>
http://gretil.sub.uni-goettingen.de/gretil/gretdiac.pdf<BR>
and<BR>
http://gretil.sub.uni-goettingen.de/gretil/gretdias.pdf<BR>
<BR>
For further information see:<BR>
http://gretil.sub.uni-goettingen.de/gretil.htm<BR>

<BR>
<HR align=left size=1 width="50%" noshade><BR>
<!---------------------------------------------------------><BR>
<BR>
<BR>
<BR>


<BR>
| namo tassa bhagavato arahato sammāsambuddhassa |<BR>
<BR>
<BR>
<BR>
mundindakko tamaṃ mohaṃhantvā bodhesi paṅkajaṃ  /<BR>
janaṃsaddhammaraṃsīhi so sampāletumaṃ jino  // YKac_1 //<BR>
<BR>
māgadhikāya bālānaṃ buddhiyā buddhasāsane  /<BR>
vakkhaṃ kaccāyanasāraṃ nissāya jaṅghadāsakaṃ  // YKac_2 //<BR>
<BR>
kattādo yattha ākhyātaṃ kitsamāsassutaddhitaṃ  /<BR>
savutto tattha paṭhamā atthamattavivacchayā  // YKac_3 //<BR>
<BR>
kattukammani ākhyātaṃ taddhitaṃ vadhivajjite  /<BR>
sāmivajje kitsamāso khile jāti visesake  // YKac_4 //<BR>
<BR>
kitādivācakānāma goṇāte ca visesanā  /<BR>
vuttassādiparaṃ saṅkhyaṃ sesā liṅgādigāhino  // YKac_5 //<BR>
<BR>
nāmānañce caye vākyaṃ goṇasaṅkhyā cayaṅgasā  /<BR>
.... .... [missing line] .... ...  // YKac_6 //<BR>
<BR>
pakatī vikatīcāpi yatra vuttaṃ dvayampica  /<BR>
vācako pakatisaṅkhyaṃ gaṇhātissā padhānato  // YKac_7 //<BR>
<BR>
bhedo visesanaṃ bhedyaṃ visesyaṃ taṃ dvayaṃ yadi   /<BR>
tulyatthaṃbhedakaṃ bhiyyo bhedyaliṅgādigāhakaṃ  // YKac_8 //<BR>
<BR>
sādhammasādhanaṃ siddha masiddhasso pamānakaṃ  /<BR>
upameyyamasiddhaṃ taṃ dvayamekavibhattikaṃ  // YKac_9 //<BR>
<BR>
payutte gamyamānevā vutte tumhamhi majjhimo  /<BR>
tathuttamo bhavemhamhi sesamhi paṭhamo bhave  // YKac_10 //<BR>
<BR>
ekakālābhidhānamhi vuttesu nāmaādisu  /<BR>
parova puriso hoti dhātuto paṭhamādisu  // YKac_11 //<BR>
<BR>
jhatthaniddiṭṭhe tumhamhe na sakā purisā siyuṃ  /<BR>
upāyopādiyaheyyo upeyyaṃ tena sādhiyaṃ  // YKac_12 //<BR>
<BR>
gatibuddhyāsanasaddā kammakānañca kārite  /<BR>
bhajjādīnañca yo kattā kammasañño sadhātunaṃ  /<BR>
harakkarābhivādīnaṃ disajjhoharatissavā  // YKac_13 //<BR>
<BR>
nīkhādāvhādasaddāya kandānaṃ sambhave na sā  /<BR>
vahāniyantu hetumhi bhakkhissāhiṃsanepica  // YKac_14 //<BR>
<BR>
padhānaṃ nīvahādīnaṃ appadhānaṃ duhādinaṃ  /<BR>
karitānaṃ sakaṃ kammaṃ vaccaṃ kattā payojako  // YKac_15 //<BR>
<BR>
abhāvā abhidheyyassa aññadapyāha kammajo {*1}  /<BR>
kāladdhabhāvadesetu nābhidhātyaññasambhave  // YKac_16 //<BR>
<BR>
{*1 aññamapyāha - katthaci}<BR>
kāladdhabhāvadesānaṃ kammatā kammakehi ve  /<BR>
antabhūtakriyāññehi yoge sambhoti dhātuhi  // YKac_17 //<BR>
<BR>
kitākhyātavisesyehi yaṃvuttaṃ taṃ pakāsati  /<BR>
visesanānuttamapi vuttaṃ vādappabhedato  // YKac_18 //<BR>
<BR>
vuttaṃpi vuttataṃ yāti padantarehyanuttataṃ  /<BR>
kvacānuttaṃ panānuttaṃ vuttañcāpi padantare  // YKac_19 //<BR>
<BR>
<BR>
sāmaññaniddeso.<BR>
<BR>
parassa kattariyeva attanopana tīsupi  /<BR>
vikaraṇātu sabbepi katvatthe sabbadhātuke  // YKac_20 //<BR>
<BR>
assabbadhātukepyesu kiñci icchanti paccayaṃ  /<BR>
paccuppannādikālesu vattamānādayo kamā  // YKac_21 //<BR>
<BR>
āraddhāniṭṭhito bhāvo paccuppanno suniṭṭhito  /<BR>
atītānāgatuppāda mappattābhimukhākriyā  // YKac_22 //<BR>
<BR>
katassāsaraṇe kattu accantacchādanepica  /<BR>
diṭṭhādīnamabhāveca tīsu ñeyyā parokkhatā  // YKac_23 //<BR>
<BR>
atītarattiyā yāmo pacchimoḍḍhamamussavā  /<BR>
bhāviniyādippahāro tadaḍḍhaṃ vājjatehyaho  // YKac_24 //<BR>
<BR>
viruddhahetuyogāvā hetuvekallatopi vā  /<BR>
kriyānamabhavova kriyātipannamīritaṃ  // YKac_25 //<BR>
<BR>
tañca dvidhā bhūtaṃ bhāvī bhūtaṃ sampuṇṇakāraṇā  /<BR>
bhāvībhāvātipannantu kutoci liṅgadassanā  // YKac_26 //<BR>
<BR>
kālabhedamanissāya pañcamī sattamī siyuṃ  /<BR>
patthanā vidhisaṃpucchā visayā parikittitā  // YKac_27 //<BR>
<BR>
patthanāsīsanaṃ tesu niyogo vidhi so dvidhā  /<BR>
sādarānādarā pucchā kimevaṃ sampadhāraṇaṃ  // YKac_28 //<BR>
<BR>
kriyākālavivacchāyaṃ vattamānādayo khilā  /<BR>
yathāsakālamuppannā saddantarasamāgamā  // YKac_29 //<BR>
<BR>
pacchā kālantaraṃ brūte padasaṅkhārakālato  /<BR>
purā dibbatyasaddhammo ityādikamidaṃ mataṃ  // YKac_30 //<BR>
<BR>
padantarena yo ñāto nasottho bādhakobhave  /<BR>
padasaṅkhārabhāvissa atthassa bāhiraṅgato  // YKac_31 //<BR>
<BR>
yathā vivacchamevāyaṃ sabbā saddatthasaṇṭhiti  /<BR>
siddhalakkhyānusārena vivacchāpyanugamyate  // YKac_32 //<BR>
<BR>
<BR>
ākhyātaniddeso.<BR>
<BR>
bhāve kammani kiccāhu khatthāpi paccayā tathā  /<BR>
aññatthāpi kvaci kiccā yutusabbamhi sādhane  // YKac_33 //<BR>
<BR>
saddattharucatādīhi sīlādīsvapi kattari  /<BR>
ṇī tu ādīca sabbehi sīlādīsvapi kattari  // YKac_34 //<BR>
<BR>
bhāve kammani bhūteto ṭhāsāvasā ruhājarā  /<BR>
sijanīsilisārambhā kattarica akammakā  // YKac_35 //<BR>
<BR>
gamanatthā tathādhāre āhāratthā ca dhātuto  /<BR>
bhāvamattetu dhātumhā avivacchitakammakā  // YKac_36 //<BR>
<BR>
tavantuṇvu tu āvītu sabbasmā api kattari  /<BR>
pāyaso ṇādayo bhāve keci tesvapi kārake  // YKac_37 //<BR>
<BR>
kitabhāvo dabbamiva tena kammādayo api  /<BR>
pāyo satyapi kammasmiṃ bhāvatthavihitā kitā  // YKac_38 //<BR>
<BR>
kriyānameka kattūnaṃ bhāve tvādipurākriyā  /<BR>
tuṃtu bhāve tadatthāce icchatthādikriyāpica  // YKac_39 //<BR>
<BR>
paccayatthopi bhāvoyaṃ vinātenāpasiddhito  /<BR>
dhāturatthopi sesevaṃ cayattho tena sabbako  // YKac_40 //<BR>
<BR>
saṅketakālamevāyaṃ vibhāgo sampavattate  /<BR>
atthoyaṃ pakatiyeso paccayattho itīdiso  // YKac_41 //<BR>
<BR>
siddhasaddānuvādoya mato eva nasijjhate  /<BR>
itaretaratosiddhi lakkhyalakkhaṇikā kvaci  // YKac_42 //<BR>
<BR>
anādirayamāloko saddakhyoyassa napphuṭo  /<BR>
byañjate tassa satthena dīpova gatiyāvuto  // YKac_43 //<BR>
<BR>
mānantā vattamāne ca lakkhaṇe hetuke siyuṃ  /<BR>
kitā dhātvattha sambandhe honti kālantaresvapi  // YKac_44 //<BR>
<BR>
kitakābhidheyyaliṅgā iyuvaṇṇāvarādijo  /<BR>
apaccayoṇo dutiyo ipaccayo pume siyuṃ {*2}  // YKac_45 //<BR>
<BR>
{*2 ṇotibhāvecāti suttenavihita ṇappaccayova}<BR>
<BR>
yucākattari bhāvasmiṃ kiccā koca napuṃsake  /<BR>
tavādikkhattumantātu abyayanāmakā siyuṃ  // YKac_46 //<BR>
<BR>
<BR>
kitaniddeso.<BR>
<BR>
yatratthe novidhiyante tyādippabhutayoca te  /<BR>
sonutto tatrakammādo dutiyādī yathārahaṃ  // YKac_47 //<BR>
<BR>
kriyappe dutiyākamme ghanayoge khaṇaddhani  /<BR>
kammappavacanīyena kvantehi cubhayādibhi  // YKac_48 //<BR>
<BR>
sakanta sādhaka tamā kattu karaṇa kārakā  /<BR>
tatiyā tesuhetvatthe sattamyālakkhaṇepica  /<BR>
visesane sahattheca yoge pubbādināpica  // YKac_49 //<BR>
<BR>
pūjānuggahakāmena yassa saṃdīyate dhanaṃ  /<BR>
laddhasāmittakaṃ taṃhi sampadānanti kittitaṃ  /<BR>
catutthīsampadāneca yutte namoti ādinā  // YKac_50 //<BR>
<BR>
kriyāvadhirapādānaṃ tasmiṃ ca pañcamī siyā  /<BR>
kattukammānamādhāro nissayānaṃ kriyāya yo  // YKac_51 //<BR>
<BR>
okāso sattamītamhi kriyālakkhyakriyāyavā  /<BR>
ippakati takammeca kamme gahādinaṃpica  // YKac_52 //<BR>
<BR>
kāle nimitte karaṇe piṇḍacarādidhātunaṃ  /<BR>
adhināsattamī sāmye upenādhikināpisā  // YKac_53 //<BR>
<BR>
visesana visesyānaṃ aññamaññamapekkhatā  /<BR>
sambandho ca tasmiṃ chaṭṭhī kityoge kammakattari  // YKac_54 //<BR>
<BR>
nakattari dvaye patte ṇvuyutīnaṃ tuvā bhave  /<BR>
thīaṇvvunaṃ dvaye kicce neva kattari evavā  /<BR>
niṭṭhādīnaṃ nahotyeva bhāvevā yassa kattari  // YKac_55 //<BR>
<BR>
disino antino kamme karino yatanepica  /<BR>
haratissānukārepi sati hiṃsatthadhātunaṃ  // YKac_56 //<BR>
<BR>
dayatissicchatissāpi tityatthekaraṇepica  /<BR>
ādhārake bhave niccaṃ kammakattari tassatu  // YKac_57 //<BR>
<BR>
sattamīnādaresāmi apiniddhāraṇe tathā  /<BR>
tatiyā pañcamīceva puthunānā payogato  // YKac_58 //<BR>
<BR>
ritetu dutiyā sāpi vināññatrehi tāpica  /<BR>
chaṭṭhī hetupayogetu hetvatthe suddhanāmato  // YKac_59 //<BR>
<BR>
sabbanāmātu sabbāva kriyānipphattikāraṇā  /<BR>
goṇamukhyappabhedena kammādikārakā siyuṃ  // YKac_60 //<BR>
<BR>
kārakaniddeso.<BR>
<BR>
visesana visesyānaṃ abhinnatthattamīritaṃ  /<BR>
samāso nāma tādimhi taddhitopi vidhīyate  // YKac_61 //<BR>
<BR>
dutiyādīsamāsyante yatra nāmapadehi so  /<BR>
parehitu tappuriso visesyatra paraṃ bahuṃ  // YKac_62 //<BR>
<BR>
visesanaṃ visesyena ekatthaṃ yadi taṃdvayaṃ  /<BR>
sa kammadhārayo tasmiṃ pāyo pubbaṃ visesanaṃ  // YKac_63 //<BR>
<BR>
taddhitatthe samāhāre uttarasmiṃ pade pare  /<BR>
samāsyante digu yatra saṅkhyāsaṅkhyeyyavācibhi  // YKac_64 //<BR>
<BR>
ubhetappurisā vuttā kāriyañce tadāsayaṃ  /<BR>
lakkhataṃ lakkhyalakkhesu lakkhyalakkhaṇadassinā  // YKac_65 //<BR>
<BR>
yatrānekapadāññatthe bahubbīhi samuccate  /<BR>
sarūpā yadivā yuddhe vidisāya disāya vā  // YKac_66 //<BR>
<BR>
pubbaṃ visesanaṃ tatra sattamī niṭṭhantaṃpica  /<BR>
parantu āvudhattehi vibhāsābyāhitādisu  // YKac_67 //<BR>
<BR>
samāhāretarītarayoge nāmasamuccayo  /<BR>
dvando pubbaṃ bhave tatra accitappasaraṃ bahuṃ  // YKac_68 //<BR>
<BR>
vibhatyādobyayāyatra so byayībhāvo issate  /<BR>
parādayo pañcamiyā chaṭṭhiyā oramādayo  // YKac_69 //<BR>
<BR>
chaṭṭhītappurise rājā manussehi parāsabhā  /<BR>
paṇḍake sālamatthepi chāyā bāhullapubbikā  // YKac_70 //<BR>
<BR>
vāssusenāsurāsālānisāchāyā imepana  /<BR>
upaññopakkamā niccaṃ tadādittappakāsane  // YKac_71 //<BR>
<BR>
<BR>
samāsaniddeso.<BR>
<BR>
sambandhe kārake piṇḍe bhāve gotte paratraca  /<BR>
kathyante taddhitā ruḷhā samāsantābyayā api  // YKac_72 //<BR>
<BR>
<BR>
taddhitaniddeso.<BR>
kaccāyanasāragantho niṭṭhito.<BR>
<BR>
<BR>
<BR>
<BR>
<BR>
<BR>
<BR>
</font></body></html>