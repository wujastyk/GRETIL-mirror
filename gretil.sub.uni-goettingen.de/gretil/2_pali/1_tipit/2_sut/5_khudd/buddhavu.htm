<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Buddhavamsa</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Buddhavamsa<BR>
<BR>
Input by the Sri Lanka Tripitaka Project<BR>
<BR>
[CPD Classification 2.5.14]<BR>
[PTS Vol Bu - ] [\z Bv /] [\f I /]    <BR>
[PTS Page 001] [\q   1/]     <BR>
[BJT Vol Bu - ] [\z Bv /] [\w I /]    <BR>
[BJT Page 002] [\x   2/]     <BR>
Suttantapiṭake khuddakanikāye <BR>
Buddhavaṃsapāḷi<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


Namo tassa bhagavato arahato sammāsambuddhassa <BR>
<BR>
Ratanacaṅkamanakaṇḍo<BR>
<BR>
1. Brahmā ca lokādhipatī sahampati1<BR>
Katañjalī anadhivaraṃ ayāvatha<BR>
Santīdha sattā apparajakkhajātikā2<BR>
Desehi dhammaṃ anukampimaṃ pajaṃ. <BR>
<BR>
2. Sampannavijjācaraṇassa tādino<BR>
Jutindharassantimadehadhārino<BR>
Tathāgatassappaṭipuggalassa <BR>
Uppajji kāruññatā sabbasatte. <BR>
<BR>
3. Na hete jānanti sadevamānusā<BR>
Buddho ayaṃ kīdisako naruttamo<BR>
Iddhibalaṃ paññābalañca kīdisaṃ buddhibalaṃ lokahitassa kīdisaṃ. <BR>
<BR>
4. Na hete jānanti sadevamānusā<BR>
Buddho ayaṃ īdisako naruttamo <BR>
Iddhibalaṃ paññābalañca īdisaṃ3<BR>
Buddhabalaṃ lokahitassa īdisaṃ3<BR>
<BR>
5. Handāhaṃ dassayissāmi - buddhabalaṃ anuttaraṃ4<BR>
Caṅkamaṃ māpayissāmi - nahe ratanamaṇḍitaṃ5<BR>
<BR>
1. Sahampatī, machasaṃ, sīmu, mavi 4. Buddhabalamanuttara - machasaṃ, mavi. <BR>
2. Sattāpparajakkhajātikā - machasaṃ, mavi 5. Sabbaratanamaṇḍitaṃ - mavi<BR>
3. Edisaṃ - machasaṃ, mavi <BR>
[BJT Page 4] [\x   4/]     <BR>
<BR>
6. Bhummā mahārājikā tāvatiṃsā<BR>
Yāmā ca devā tusitā ca nimmitā <BR>
Paranimmitā yepi ca brahmakāyikā<BR>
Ānanditā vipulamakaṃsu ghosaṃ. <BR>
[PTS Page 002] [\q   2/]      <BR>
7. Obhāsitā ca paṭhavī sadevakā<BR>
Puthū ca lokantarikā asaṃvutā<BR>
Tamo ca tibbo vihato tadā ahū <BR>
Disvāna accherakaṃ pāṭihīraṃ. <BR>
<BR>
8. Sadevagandhabbamanussarakkhase<BR>
Ābhā uḷārā vipulā ajāyata <BR>
Imasmiṃ loke parasmiñcohayasmiṃ1<BR>
Adho'pi uddhaṃ tiriyañca vitthataṃ. <BR>
9. Sattuttamo anadhivaro vināyako<BR>
Satthā ahū devamanussapūjito<BR>
Mahānubhāvo satapuññalakkhaṇo<BR>
Dassesi accherakaṃ pāṭihīraṃ<BR>
<BR>
10. So yācito devavarena cakkhumā<BR>
Atthaṃ samekkhitva tadā naruttamo<BR>
Caṅkamaṃ tattha 2 māpayi lokanāyako<BR>
Suniṭṭhitaṃ sabbaratanānimmitaṃ. <BR>
<BR>
11. Iddhi ca ādesana nusāsanī<BR>
Tipāṭihīre bhagavā vasī ahū<BR>
Caṅkamaṃ māpayi lokanāyako<BR>
Suniṭṭhitaṃ sabbaratananimmitaṃ. <BR>
<BR>
12. Dasasahassī lokadhātuyā sinerupabbatuttame<BR>
Thambhe'va dassesi paṭipāṭiyā caṅkame ratanāmaye<BR>
<BR>
13. Dasasahassī atikkamma caṅkamaṃ māpayī jino <BR>
Sabbasovaṇṇamayā3 passe caṅkame ratanāmaye<BR>
<BR>
1. Parasmiñcobhaye - mavi, cūhaye - syā<BR>
2. Tattha iti - machasaṃ natthi<BR>
3. Sabbasoṇṇamayā - machasaṃ<BR>
<BR>
<BR>
[BJT Page 6] [\x   6/]      <BR>
<BR>
14. Tulāsaṅghāṭānuvaggā sovaṇṇaphalakatthatā<BR>
Vedikā sabbasovaṇṇā1 dubhato passesu nimmitā<BR>
<BR>
15. Maṇimuttā vālukākiṇṇā2nimmitā ratanāmayā<BR>
Obhāseti disā sabbā sataraṃsī'va uggato. <BR>
<BR>
16. Tasmiṃ caṅkamane dhīro dvattiṃsavaralakkhaṇo<BR>
Virocamāno sambuddho caṅkame caṅkamī jino. <BR>
<BR>
17. Dibbaṃ mandāravaṃ pupphaṃ padumaṃ pāricchattakaṃ3<BR>
Caṅkamane okiranti sabbe devā samāgatā. <BR>
<BR>
18. Passanti taṃ devasaṅghā dasasahassī pamoditā<BR>
Namassamānā nipatanti tuṭṭhahaṭṭhā pamoditā. <BR>
<BR>
19. Tāvatiṃsā ca yāmā ca tusitā cā'pi devatā<BR>
Nimmānaratino devā ye devā vasavattino<BR>
Udaggavittā sumanā passanti lokanāyakaṃ. <BR>
<BR>
20. Sadevagandhabbamanussarakkhasā <BR>
Nāgā supaṇṇā athavā'pi rakkhasā<BR>
[PTS Page 003] [\q   3/]      <BR>
Passanti taṃ lokahitānukampakaṃ <BR>
Nabhe'va accuggatacandamaṇḍalaṃ. <BR>
<BR>
21. Ābhassarā subhakiṇṇā<BR>
Vehapphalā akaniṭṭhā ca devatā<BR>
Susuddha sukkavatthavasanā4<BR>
Tiṭṭhanti pañjalīkatā. <BR>
<BR>
22. Muñcanti pupphaṃ pana 5 pañcavaṇṇikaṃ<BR>
Mandāravaṃ candanavuṇṇamissitaṃ <BR>
Bhamenti celāni ca ambare tadā<BR>
Aho jino lokahitānukampako. <BR>
<BR>
23. Tuvaṃ satthā ca ketu ca dhajo yūpo ca pāṇinaṃ<BR>
Parāyano patiṭṭhā6 ca dīpo ca dipaduttamo7<BR>
<BR>
1. Sabbā sovaṇṇa-sīmu 5. Supaphāni vā-pu<BR>
2. Vālikākiṇṇā-machasaṃ, maci 6. Patiṭṭho-sīmu 3. Pārichatatakaṃ-machasaṃ 7.<BR>
Dvīpaduttamo-machasaṃ, sīmu<BR>
4. Susuddhasukkavasanā-pu<BR>
<BR>
<BR>
[BJT Page 8] [\x   8/]      <BR>
<BR>
24. Dasasahassīlokadhātuyā devatāyo mahiddhikā<BR>
Parivāretvā namassanti tuṭṭhahaṭṭhā pamoditā. <BR>
<BR>
25. Devatā devakaññā ca pasantā tuṭṭhamānasā<BR>
Pañcavaṇṇikapupphehi pūjayanti narāsabhaṃ. <BR>
<BR>
26. Passanti taṃ devasaṅghā pasannā tuṭṭhamānasā<BR>
Pañcavaṇṇikapupphehi pūjayanti narāsabhaṃ. <BR>
<BR>
27. Aho acchariyaṃ loke abbhutaṃ lomahaṃsanaṃ<BR>
Na medisaṃ bhūtapubbaṃ accheraṃ lomahaṃsanaṃ. <BR>
<BR>
28. Sakaṃ sakaṃ hi1 bhavane nisīditvāna devatā<BR>
Hasanti tā2 mahāhasitaṃ disvānaccherakaṃ nabhe. <BR>
<BR>
29. Ākāsaṭṭhā ca bhūmaṭṭhā tiṇapanthanivāsino3<BR>
Katañjalī namassanti tuṭṭhahaṭṭhāpamoditā. <BR>
<BR>
30. Ye'pi dīghāyukā nāgā puññavanto mahiddhikā<BR>
Pamoditā namassanti pūjayanti naruttamaṃ. <BR>
<BR>
31. Saṅgītiyo pavattenti ambare anilañjase<BR>
Cammanaddhāni vādenti disvānaccherakaṃ nabhe. <BR>
<BR>
32. Saṅkhā ca paṇavā ceva atho deṇḍimā4 bahū<BR>
Antalikkhasmiṃ vajjenti 5 disvānaccherakaṃ nabhe. <BR>
<BR>
33. Abbhuto vata no ajja uppajji lomahaṃsano<BR>
Dhuvaṃ atthasiddhiṃ 6 labhāma khaṇo no paṭipādito. <BR>
<BR>
34. Buddho'ti tesaṃ sutvāna pīti uppajji tāvade<BR>
Buddho buddho'ti kathayantā tiṭṭhanti pañjalī katā. <BR>
35. Hiṃkāraṃ sādhukārañca 7 ukkuṭṭhiṃ sampasādanaṃ 8 <BR>
Pajā ca vividhā gagane vattenti 9 pañjalīkatā. <BR>
<BR>
1. Sakasakamhi-machasaṃ sakaṃ sakamhi-sīmu. Mavi. 6. Dhuvamatthasiddhiṃ-machasaṃ<BR>
2. Hasanti-sīmu 7. Hiṅkārā, sādhūkārā ca-machasaṃ<BR>
3. Tiṇapiṭṭhanivāsano-sīmu 8. Ukkuṭṭhisampahaṃsanaṃ-machasaṃ<BR>
4. Ḍiṇaḍimā-machasaṃ 9. Ukkuṭṭhisampahaṃsanaṃ-machasaṃ<BR>
5. Vajjanti-machasaṃ <BR>
<BR>
<BR>
[BJT Page 10] [\x  10/]      <BR>
<BR>
36. Gāyanti selenti ca vādayanti ca<BR>
Bhujāni poṭhenti1 ca naccayanti ca <BR>
Muñcanti pupphaṃ pana pañcavaṇṇikaṃ<BR>
Mandāravaṃ candanacuṇṇamissitaṃ. <BR>
[PTS Page 004] [\q   4/]      <BR>
37. Yathā tuyhaṃ mahāvīra pādesu cakkalakkhaṇaṃ <BR>
Dhajavajirapatākā2 vaḍḍhamānaṅkusācitaṃ<BR>
<BR>
38. Rūpe sīlasamādhimhi paññāya ca asādiso<BR>
Vimuttiyā asamasamo dhammacakkappavattane<BR>
<BR>
39. Dasanāgabalaṃ kāye tuyhaṃ pākatikaṃ balaṃ<BR>
Iddhibalena asamo dhammacakkappavattane. <BR>
<BR>
40. Evaṃ sabbaguṇopetaṃ sabbaṅgasamupāgataṃ<BR>
Mahāmuniṃ kāruṇikaṃ lokanāthaṃ namassatha. <BR>
<BR>
41. Abhivādanaṃ thomanañca vandanañca pasaṃsanaṃ<BR>
Namassanañca pūjañca sabbaṃ arahasī tuvaṃ. <BR>
<BR>
42. Ye keci loke vandaneyyā<BR>
Vandanaṃ arahanti ye<BR>
Sabbaseṭṭho mahāvīra<BR>
Sadiso te na vijjati. <BR>
<BR>
43. Sāriputto mahāpañño samādhijjhānakovido<BR>
Gijjhakūṭe ṭhitoyeva passati lokanāyakaṃ. <BR>
<BR>
44. Suphullaṃ sālarājaṃ va 3 candaṃva gagane yathā<BR>
Majjhantike'va 4 suriyaṃ oloketi narāsabhaṃ<BR>
<BR>
45. Jalantaṃ dīparukkhaṃ'va taruṇasuriyaṃ'va 5 uggataṃ. <BR>
Byāmappabhānurañjitaṃ dhīraṃ passati nāyakaṃ. <BR>
<BR>
46. Pañcannaṃ bhikkhusatānaṃ katakiccānatādinaṃ<BR>
Khīṇāsavānaṃ vimalānaṃ khaṇena sannipātayi. <BR>
<BR>
1. Pothenti-machasaṃ 4. Majjhanahikeva-machasaṃ<BR>
2. Paṭākā-machasaṃ 5. Sūriyaṃ'va-machasaṃ<BR>
3. Suphullasālarājaṃva-mavi. <BR>
<BR>
[BJT Page 12] [\x  12/]      <BR>
<BR>
47. Lokappasādanaṃ1 nāma pāṭibhīraṃ nidassayi<BR>
Amhe'pi tattha gamissāma 2 vandissāma mayaṃ jinaṃ. <BR>
<BR>
48. Etha sabbe samāgantvā pucchissāma mayaṃ jinaṃ. <BR>
Kaṅkhaṃ vinodayissāma passitvā lokanāyakaṃ. <BR>
<BR>
49. Sādhūti te paṭissutvā nipakā saṃvutindiyā <BR>
Pattacīvaramādāya taramānā upāgamuṃ3<BR>
<BR>
50. Khīṇāsavehi vimalehi dantehi uttame dame<BR>
Sāriputto mahāpañño iddhiyā upasaṅkami. <BR>
<BR>
51. Tehi bhikkhūhi parivuto sāriputto mahāgaṇī. <BR>
Jalanto devo gagane'va 4 iddhiyā upasaṅkamī. <BR>
<BR>
52. Ukkāsitañca khipitaṃ5 ajjhupekkhitva 6 subbatā<BR>
Sagāravā sappatissā sambuddhaṃ upasaṅkamuṃ. <BR>
<BR>
53. Upasaṅkamitvā passanti sayambhuṃ lokanāyakaṃ<BR>
Nabhe accuggataṃ dhīraṃ candaṃ'ca gagane yathā. <BR>
<BR>
54. Jalantaṃ dīparukkhaṃ'va vijjuṃ'va7 gagane yathā<BR>
Majjhantike'va suriyaṃ passanti lokanāyakaṃ. <BR>
<BR>
55. Pañcabhikkhusatā sabbe passanti lokanāyakaṃ<BR>
Rahadamiva vippasannaṃ salilaṃ suphulla padumaṃ yathā8<BR>
[PTS Page 005] [\q   5/]      <BR>
56. Añjaliṃ paggahetvāna tuṭṭhahaṭṭhā9 pamoditā<BR>
Namassamānā nipatanti satthuno cakkalakkhaṇe. <BR>
<BR>
57. Sāriputto mahāpañño koraṇḍasamasādino<BR>
Samādhijjhānakusalo vandati10 lokanāyakaṃ. <BR>
<BR>
1. Lokappasādakaṃ-pū 2. Gantvāna-machasaṃ 3. Mūpāgamuṃ-mavi. 4. Laḷanetā, devo'va<BR>
gagane-machasaṃ 5. Khipitañca-syā 6 ajjhūpekkhiya-machasaṃ 7. Vijjūva-sīmu 8. Suphullaṃ<BR>
padumaṃ yathā-machasaṃ, sīmu, pu. 9. Bhaṭṭhatuṭṭhā-mavi. 10. Vandate-machasaṃ. <BR>
<BR>
<BR>
[BJT Page 14] [\x  14/]     <BR>
<BR>
58. Gajjitā1 kālamegho'va nīluppalasamasādiso<BR>
Iddhibalena 2 asamo moggallāno mahiddhiko. <BR>
<BR>
59. Mahākassapo'pi ca thero uttattakanakasantibho<BR>
Dhutaguṇe agganikkhitto thomito satthu vaṇṇito. <BR>
<BR>
60. Dibbakkhūnaṃ yo aggo anuruddho mahāgaṇī<BR>
Ñātiseṭṭho bhagavato avidūre'va tiṭṭhati. <BR>
<BR>
61. Āpattianāpattiyā satekicchāya 3 kovido<BR>
Vinaye agganikkhitto upāli satthu vaṇṇito. <BR>
62. Sukhumanipuṇatthapaṭividdho kathikānaṃ pavaro gaṇī<BR>
Isi mantāniyā putto puṇṇo nāmā'ti vissuto. <BR>
<BR>
63. Etesaṃ cittamaññāya opammakusalo muni<BR>
Kaṅkhacchedo mahāvīro kathesi attano guṇaṃ. <BR>
<BR>
64. Cattāro te asaṅkheyyā koṭi yesaṃ na ñāyati<BR>
Sattakāyo ca ākāso cakkavāḷā ca nantakā<BR>
Buddhañāṇaṃ appameyyaṃ na sakkā ete vijānituṃ. <BR>
<BR>
65. Kiṃ etaṃ acchariyaṃ loke yaṃ me iddhivikubbanaṃ<BR>
Aññe bahū acchariyā abbhutā lomahaṃsanā. <BR>
<BR>
66. Yadā'haṃ tusite kāye santusito nāmahaṃ tadā<BR>
Dasasahassī samāgamma yāvanti pañjalī mamaṃ. <BR>
<BR>
67. Kālo'yaṃ te 4 mahāvīra uppajjamātukucchiyaṃ<BR>
Sadevakaṃ tārayanto bujjhassu amataṃ padaṃ. <BR>
<BR>
1. Gajjito-sīmu. 2. Iddhivisaye-mavi. 3. Satikicchāya-pu 4. Kālo kho te-machasaṃ, kālo<BR>
deva-sīmu, kālo te-pu. <BR>
<BR>
<BR>
[BJT Page 16] [\x  16/]     <BR>
<BR>
68. Tusitā kāyā cavitvāna yadā okkamī1 kucchiyaṃ <BR>
Dasasahassīlokadhātu kampittha dharaṇī tadā. <BR>
<BR>
69. Yadā'haṃ mātukucchito sampajāno'va nikkhamiṃ<BR>
Sādhukāraṃ pavattentī 2 dasasahassī pakampatha 3. <BR>
<BR>
70. Okkanti 4 me samo natthi jātito abhinikkhame<BR>
Sambodhiyaṃ ahaṃ seṭṭho dhammacakkappavattane. <BR>
<BR>
71. Aho acchariyaṃ loke buddhānaṃ guṇamahantatā<BR>
Dasasahassīlokadhātu chappakāraṃ pakampatha<BR>
Obhāso ca mahā āsi accheraṃ lomahaṃsanaṃ. <BR>
<BR>
72. Bhagavā ca tamhi samaye lonajeṭṭho narāsabho<BR>
Sadevakaṃ dassayanto iddhiyā caṅkamī jino. <BR>
<BR>
73. Caṅkame caṅkakamanto'va kathesi lokanāyako<BR>
Antarā na nivatteti catuhatthe caṅkame yathā5. <BR>
[PTS Page 006] [\q   6/]      <BR>
74. Sāriputto mahāpañño samādhijjhānakovido<BR>
Paññāya pāramīppanno 6 pucchati lokanāyakaṃ. <BR>
<BR>
75. Kīdiso te mahāvīra abhinīhāro narāsabha<BR>
Kamhī kāle tayā dhira patthitā bodhimuttamā. <BR>
<BR>
76. Dānaṃ sīlaṃ ca nekkhammaṃ paññāviriyaṃ ca kīdisaṃ<BR>
Khantisaccamadhiṭṭhānaṃ mettupekkhā ca kīdisā. <BR>
<BR>
1. Okkami-sīmu. 2. Pavattenti-machasaṃ. 3. Pakamapittha-mavi. 4. Okkantiṃ-machasaṃ 5.<BR>
Tadā-sīmu. 6. Pārappatto'pi, sīmu. <BR>
<BR>
<BR>
[BJT Page 18] [\x  18/]      <BR>
77. Dasapāramī tayā dhīra kīdisā1 lokanāyaka<BR>
Kathaṃ upapāramī puṇṇā paramatthapāramī kathaṃ. <BR>
<BR>
78. Tassa puṭṭho viyākāsi 2 karavīkamadhuraṃ giro3<BR>
Nibbāpayanto hadayaṃ hāsayanto sadevakaṃ. <BR>
<BR>
79. Atītabuddhānaṃ jinānaṃ desitaṃ<BR>
Nikīḷitaṃ4 buddhaparamparāgataṃ<BR>
Pubbenivāsānugatāya buddhiyā<BR>
Pakāsayī lokahitaṃ sadevake. <BR>
<BR>
80. Pītipāmojjajananaṃ sokasallavinodanaṃ<BR>
Sabbasampattipaṭilābhaṃ cittikatvā suṇotha 5 me<BR>
<BR>
81. Madanimmadanaṃ sokanudaṃ saṃsāraparimocanaṃ6<BR>
Sabbadukkhakkhayaṃ maggaṃ sakkaccaṃ paṭipajjathā'ti. <BR>
Ratanacaṅkamanakaṇḍo niṭṭhito. <BR>
<BR>
1. Kīdisi-machasaṃ. 2. Vyākāyi-sīmu. 3. Karavikamadhuragiro-machasaṃ. 4.<BR>
Nikīlitaṃ(machasaṃ). 5. Punātha-machasaṃ, 6. Saṃsāramochanaṃ-sīmu,<BR>
saṃsārasamatikkamaṃ-pu. <BR>
<BR>
<BR>
[BJT Page 20] [\x  20/]      <BR>
<BR>
Sumedha kathā <BR>
<BR>
1. Kappe ca satasahasse ca caturo ca asaṅkhiye<BR>
Amaraṃ nāma nagaraṃ dassaneyyaṃ manoramaṃ. <BR>
<BR>
2. Dasahi saddehi avivittaṃ annapānasamāyutaṃ hatthisaddaṃ assasaddaṃ<BR>
bherisaṅkharathāni ca 1<BR>
Khādatha pivatha ceva annapānena ghositaṃ. <BR>
3. Nagaraṃ sabbaṅgasampannaṃ sabbakammamupāgataṃ<BR>
Sattaratanasampannaṃ nānājanasamākulaṃ<BR>
Samiddhaṃ devanagaraṃva āvāsaṃ puññakamminaṃ. <BR>
<BR>
4. Nagare amaravatiyā sumedho nāma brāhmaṇo<BR>
Anekakoṭinicayo pahūtadhanadhaññavā. <BR>
[PTS Page 007] [\q   7/]      <BR>
5. Ajjhāyako mantadharo tiṇṇaṃ vedānapāragu<BR>
Lakkhaṇe itihāse ca sadhamme pāramiṃ gato. <BR>
<BR>
6. Rahogato nisīditvā evaṃ cintesahaṃ tadā<BR>
Dukkho punabbhavo nāma sarīrassa ca bhedanaṃ<BR>
(Sammohamaraṇaṃ dukkhaṃ jarāya abhimaddanaṃ. )*<BR>
<BR>
7. Jātidhammo jarādhammo vyādhidhammo ca'haṃ sadā<BR>
Ajaraṃ amaraṃ khemaṃ pariyesissāmi nibbutiṃ. <BR>
<BR>
8. Yannūnimaṃ pūtikāyaṃ nānā kuṇapapūritaṃ<BR>
Chaḍḍhayitvāna gaccheyyaṃ anapekho2 anatthiko. <BR>
<BR>
9. Atthi hehiti so maggo na so sakkā na hetuye <BR>
Pariyesissāmi taṃ maggaṃ bhavato parimuttiyā. <BR>
<BR>
10. Yathā'pi dukkhe vijjante sukhaṃ nāma'pi vijjatī <BR>
Evaṃ bhave vijjamāne vibhavo'pi icchitabbako. <BR>
<BR>
1. Bherisaṅkarathāna ca-asā * gāthaddhamidaṃ, sammohavinodaniyā, aṭṭhakathāya, dissate.<BR>
2. Anepekkho-machasaṃ. <BR>
<BR>
<BR>
[BJT Page 22] [\x  22/]     <BR>
<BR>
11. Yathā'pi uṇhe vijjante aparaṃ vijjati sītalaṃ<BR>
Evaṃ tividhaggi vijjante nibbānaṃ icchitabbakaṃ. <BR>
<BR>
12. Yathā'pi pāpe vijjante kalyāṇampi vijjati<BR>
Evameva jāti vijjante ajātipicchitabbakā1<BR>
<BR>
13. Yathā gūthagato puriso taḷākaṃ disvāna pūritaṃ<BR>
Na gavesati taṃ taḷākaṃ na doso taḷākassa so. <BR>
<BR>
14. Evaṃ kilesamaladhovaṃ 2 vijjante amatantaḷe<BR>
Na gavesati taṃ taḷākaṃ na doso amatantaḷe. <BR>
<BR>
15. Yathā arīhi pariruddho vijjante gamanaṃpathe3. <BR>
Na palāyati so puriso na doso añjasassa so. <BR>
<BR>
16. Evaṃ kilesapariruddho vijjamāne sive pathe<BR>
Na gavesati taṃ maggaṃ na doso sivamañjase. <BR>
<BR>
17. Yatha'pi byādhito puriso vijjamāne tikicchake<BR>
Na tikicchāpeti taṃ vyādhiṃ na so doso tikicchake. <BR>
<BR>
18. Evaṃ kilesavyādhīhi dukkhito paripīḷito4. <BR>
Na gavesati taṃ ācariyaṃ na so doso5 vināyake. <BR>
<BR>
19. Yathā'pi kuṇapaṃ puriso kaṇṭhe baddhaṃ jigucchiya<BR>
Movayitvāna gaccheyya sukhī serī sayaṃ vasī. <BR>
<BR>
20. Tathe'vimaṃ pūtikāyaṃ nānā kuṇapasañcayaṃ6<BR>
Chaḍḍayitvāna 7 gaccheyyaṃ anapekho8 anatthiko. <BR>
<BR>
21. Yathā uccāraṭhānamhi 9 karīsaṃ naranāriyo<BR>
Chaḍḍayitvāna 7 gacchanti anapekhā anatthikā. <BR>
<BR>
1. Ajātipicchitabbakaṃ-sīmu. 2. Kilesamaladhove-dha. A. Sīmu, kilesamaladhova-machasaṃ.<BR>
3. Gamane pathe-sīmu, asā. 4. Patipiḷito-mavi. 5. Na doso so-sīmu, machasaṃ. 6. Nānā<BR>
kuṇapapūritaṃ-pu. 7. Chaḍḍhayitvā-sīmu. 8. Anapekkho-sīmu. Machasaṃ, asā. 9.<BR>
Ussāsaṭhānamhi - pu <BR>
<BR>
<BR>
[BJT Page 24] [\x  24/]      <BR>
<BR>
22. Evamevā'haṃ imaṃ kāyaṃ nānā kuṇapapūritaṃ<BR>
Chaḍḍayitvāna gacchissaṃ vaccaṃ katvā yathā kuṭiṃ. <BR>
<BR>
23. Yathā'pi jajjaraṃ nāvaṃ paluggaṃ udakagāhiniṃ1<BR>
Sāmī chaḍḍetva 2 gacchanti anapekhā anatthikā. <BR>
[PTS Page 008] [\q   8/]      <BR>
24. Evamevāhaṃ imaṃ kāyaṃ navacchiddaṃ dhuvassavaṃ<BR>
Chaḍḍayitvāna gacchissaṃ chinnanāvaṃ'va sāmikā. <BR>
<BR>
25. Yathā'pi puriso corehi gacchanto bhaṇḍamādiya<BR>
Bhaṇḍacchedahayaṃ disvā chaḍḍayitvāna gacchati. <BR>
<BR>
26. Evamevamayaṃ kāyo mahācorasamo viya<BR>
Pahāyimaṃ gamissāmi kusalacchedanā bhayā. <BR>
<BR>
27. Evā'haṃ cintayitvāna nekakoṭisataṃ dhanaṃ<BR>
Nāthānāthānaṃ datvāna himavantamupāgamiṃ. <BR>
<BR>
28. Himavantassa avidūre 3 dhammako nāma pabbato<BR>
Assamo sukato mayhaṃ paṇṇasālā sumāpitā. <BR>
<BR>
29. Caṅkamaṃ tattha māpesi pañcadosavivajjitaṃ<BR>
Aṭṭhaguṇasamupetaṃ abhiññābalamāhariṃ. <BR>
<BR>
30. Sāṭakaṃ pajahiṃ tattha navadesamupāgataṃ<BR>
Vākacīraṃ nivāsesiṃ dvādasaguṇamupāgataṃ4<BR>
<BR>
31. Aṭṭhadosasamākiṇṇaṃ pajahiṃ paṇṇasālakaṃ<BR>
Upāgamiṃ rukkhakamūlaṃ guṇedasahupāgataṃ5. <BR>
<BR>
32. Vāpitaṃ ropitaṃ dhaññaṃ pajahiṃ niravasesato<BR>
Anekaguṇasampannaṃ pavattaphalamādiyiṃ. <BR>
<BR>
33. Tattha padhānaṃ6 padahiṃ nisajjaṭṭhānacaṅkame<BR>
Abbhantaramhi sattāhe abhiññābalamapāpuṇiṃ7<BR>
<BR>
1. Paluggaṃ udagāhiniṃ-machasaṃ, paluggaṃ udakavāhiniṃ-sī. 2. Chaḍḍetvā-machasaṃ,<BR>
mavi. <BR>
3. Himavanatasasāvidūre-machasaṃ. 4. Dvādasaguṇupāgataṃ-sīmu. 5. Guṇe<BR>
dasamupagataṃ-sīmu, guṇehi dasahupāgataṃ-asā. 6. Tatthapapadhānaṃ-machasaṃ. 7.<BR>
Abhiññā balapāpuṇiṃ-machasaṃ<BR>
<BR>
<BR>
[BJT Page 26] [\x  26/]      <BR>
<BR>
34. Evaṃ me siddhippattassa vasībhūtassa sāsane<BR>
Dīpaṅkaro nāma jino uppajji lokanāyako. <BR>
<BR>
35. Uppajjante ca jāyante bujjhante dhammadesane<BR>
Caturo nimitte nāddasaṃ jhānaratisamappito. <BR>
<BR>
36. Paccantadesavisaye nimantetvā tathāgataṃ<BR>
Tassa āgamanaṃ maggaṃ sodhenti tuṭṭhamānasā. <BR>
<BR>
37. Ahaṃ tena samayena nikkhamitvā sakassamā<BR>
Dhunanto vākacīrāni gacchāmi ambare tadā. <BR>
<BR>
38. Vedajātaṃ janaṃ disvā tuṭṭhahaṭṭhaṃ pamoditaṃ<BR>
Orohitvāna gaganā mānuse pucchiṃ tāvade. <BR>
<BR>
39. Tuṭṭhahaṭṭho pamudito "vedajāto mahājano<BR>
Kassa sodhīyati maggo añjasaṃ vaṭumāyanaṃ. <BR>
40. Te me puṭṭhā byākariṃsu1 buddho loke anuttaro<BR>
Dīpaṅkaro nāma jino uppajji lokanāyako. <BR>
Tassa sodīyato maggo2 añjasaṃ vaṭumāyanaṃ. <BR>
<BR>
41. Buddho'ti mama sutvāna pīti uppajji tāvade<BR>
'Buddho buddho'ti kathayanto somanassaṃ pavedayiṃ. <BR>
<BR>
42. Tattha ṭhatvā vicintesiṃ tuṭṭho saṃviggamānaso<BR>
Idha bījāni ropissaṃ khaṇo ce mā upaccagā. <BR>
[PTS Page 009] [\q   9/]      <BR>
43. Yadi buddhassa sodhetha ekokāsaṃ dadātha me <BR>
Ahampi sodhayissāmi añjasaṃ vaṭumāyanaṃ. <BR>
<BR>
44. Adaṃsu te mamokāsaṃ sodhetuṃ añjasaṃ tadā <BR>
'Buddho buddho'ti cintento maggaṃ sodhemahaṃ tadā<BR>
<BR>
1. Viyākāsuṃ-sīmu, viyākaṃsuṃ-machasaṃ. <BR>
2. Sodhīyati patho-pu, sodhīyati maggo-sīmu, machasaṃ. <BR>
<BR>
<BR>
[BJT Page 28] [\x  28/]     <BR>
<BR>
45. Aniṭṭhite mamokāse dīpaṅkaro mahāmuni<BR>
Catūhi satasahassehi jaḷabhiññehi tādihi<BR>
Khīṇāsavehi vimalehi paṭipajji añjasaṃ jino. <BR>
<BR>
46. Paccuggamanā vattanti vajjanti bheriyo bahū<BR>
Amoditā narumarū sādhukāraṃ pavattayuṃ. <BR>
<BR>
47. Devā manusse passanti manussāpi ca devatā<BR>
Ubho'pi te pañjalikā anuyanti tathāgataṃ. <BR>
<BR>
48. Devā dibbehi turiyehi manussā mānusehi1 ca<BR>
Ubho'pi te vajjayantā anuyanti tathāgataṃ. <BR>
<BR>
49. Dibbaṃ mandāravaṃ pupphaṃ padumaṃ pāricchattakaṃ<BR>
Diso disaṃ okiranti ākāsanabhagatā marū. <BR>
<BR>
50. Campakaṃ salalaṃ nīpaṃ nāgapunnāgaketakaṃ<BR>
Diso dasaṃ ukkhipanti bhūmitalagatā narā. <BR>
<BR>
51. Kese muñcitvahaṃ tattha vākavīrañca cammakaṃ<BR>
Kalale pattharitvāna avakujjo nipajjahaṃ. <BR>
<BR>
52. Akkamitvāna maṃ buddho saha sissehi gacchatu<BR>
Mā naṃ kalale akkamittho hitāya me bhavissati. <BR>
<BR>
53. Paṭhaviyaṃ2 nipannassa evaṃ me āsi cetaso<BR>
Icchamāno ahaṃ ajja kilese jhāpaye mamaṃ<BR>
<BR>
54. Kiṃ me aññātavesena dhammaṃ sacchikatenidha <BR>
Sabbaññūtaṃ pāpuṇitvā buddho hessaṃ sadevake. <BR>
<BR>
55. Kiṃ me ekena tiṇṇena purisena thāmadassinā<BR>
Sabbaññūtaṃ pāpuṇitvā santāressaṃ sadevake. <BR>
<BR>
56. Iminā me adhikārena katena purisuttame<BR>
Sabbaññutaṃ pāpuṇitvā3 tāremi janataṃ bahu. <BR>
<BR>
1. Mānusakehi-sīmu. 2. Pathaviyaṃ-machasaṃ, puthuviyā-pu. 3. Pāpuṇāmi-mavi. <BR>
<BR>
<BR>
[BJT Page 30] [\x  30/]      <BR>
<BR>
57. Sāsārasotaṃ chinditvā viddhaṃsetvā tayo bhave<BR>
Dhammanāvaṃ samāruyha santāressaṃ sadevake. <BR>
<BR>
58. Manussattaṃ liṅgasampatti hetu satthāradassanaṃ<BR>
Pabbajjāguṇasampatti adhikāro ca chandatā<BR>
Aṭṭhadhammasamodhānā abhinīhāro samijjhati. <BR>
<BR>
59. Dīpaṅkaro lokavidū āhutīnaṃ paṭiggaho<BR>
Ussīsake maṃ ṭhatvāna idaṃ vacanamabrūvi. <BR>
[PTS Page 010] [\q  10/]      <BR>
60. Passatha imaṃ tāpasaṃ jaṭilaṃ uggatāpanaṃ <BR>
Aparimeyye ito kappe buddho lokena bhavissati. <BR>
<BR>
61. Ahu1 kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ*<BR>
<BR>
62. Ajapālarukkhamūlasmiṃ nisīditvā tathāgato*<BR>
Tattha pāyāsamaggayha 2 nerañjaramupehiti<BR>
<BR>
63. Nerañjarāya tiramhi pāyāsaṃ ādāya 3 so jino<BR>
Paṭiyattavaramaggena bodhimūlaṃ hi ehitī. <BR>
<BR>
64. Tato padakkhiṇaṃ katvā bodhimaṇḍaṃ anuttaro4<BR>
Assattharukkhamūlamhi bujjhissati mahāyaso. <BR>
<BR>
65. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
66. Anāsavā vītarāgā5 santacittā samāhitā<BR>
Kolito upatisso ca aggā hessanti sāvakā. <BR>
<BR>
67. Ānando nāmupaṭṭhāko upaṭṭhissati taṃ jinaṃ<BR>
Khemā uppalavaṇṇā ca aggā hessanti sāvikā. <BR>
<BR>
68. Anāsavā vītarāgā5 santacittā samāhitā<BR>
Bodhi tassa bhagavato assattho'ti pavuccati. <BR>
<BR>
1. Atha-sīmu. <BR>
* Pādadvayamidaṃ sīhaḷakkhara muddita potthake na dissate. <BR>
2. Pāyasamaggayaha-sīmu, pasāsaṃ paggayaha-syā. <BR>
3. Pāyasaṃ adā-sīmu, pāyāsa-adi-machasaṃ, syā. <BR>
4. Naruttaro-sīmu, anuttaraṃ-syā. <BR>
5. Vītamalā-sīmu. <BR>
<BR>
<BR>
[BJT Page 32] [\x  32/]      <BR>
<BR>
69. Citto ca hatthāḷavako aggā hessantūpaṭṭhakā<BR>
Uttarā nandamātā ca aggā hessantupaṭṭhikā. <BR>
Āyu vassasataṃ tassa gotamassa yasassino. <BR>
<BR>
70. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
71. Ukkuṭṭhisaddaṃ vattenti1 apphoṭenti hasanti ca <BR>
Katañjalī namassanti dasasahassī sadevakā. <BR>
<BR>
72. Yadimassa lonāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
73. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti mahānadiṃ. <BR>
74. Evameva mayaṃ sabbe yadimuñcāmimaṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
75. Dīpaṅkaro lokavidū āhutīnaṃ paṭiggaho<BR>
Mama kammaṃ pakittetvā dakkhiṇaṃ padamuddhari. <BR>
<BR>
76. Ye tatthāsuṃ jinaputtā padakkhīṇamakaṃsu maṃ<BR>
Devā manussā asurā ca abhivādetvāna pakkamuṃ. <BR>
<BR>
77. Dassanaṃ me atikkante sasaṅghe lokanāyake <BR>
Sayanā vuṭṭhahitvāna pallaṅkamābhujiṃ tadā. <BR>
<BR>
78. Sukhena sukhito homi pāmojjena pamodito<BR>
Pītiyā ca abhissanto pallaṅkaṃ ābhujiṃ tadā. <BR>
[PTS Page 011] [\q  11/]      <BR>
79. Pallaṅkena nisīditvā evaṃ cintesahaṃ tadā<BR>
Vasībhūto ahaṃ jhāne abhiññāpāramiṃ gato. <BR>
<BR>
80. Sahassiyamhi lokamhi isayo natthi me samā<BR>
Asamo iddhidhammesu alabhiṃ īdisaṃ sukhaṃ. <BR>
<BR>
81. Pallaṅkābhūjena mayhaṃ dasasahassādhivāsino<BR>
Mahānādaṃ pavattesuṃ dhuvaṃ buddho bhavissasi. <BR>
<BR>
1. Ukakuṭaṭhī sadadā - sīmu. <BR>
<BR>
<BR>
[BJT Page 34] [\x  34/]      <BR>
<BR>
82. Yā pubbe bodhisattānaṃ pallaṅkavaramābhuṃ<BR>
Nimittoni padissanti tāni ajja padīssare. <BR>
<BR>
83. Sītaṃ vyapagataṃ hoti uṇhañca upasammati <BR>
Tāni ajja padissanti dhūvaṃ buddho bhavissasi. <BR>
<BR>
84. Dasasahassī lokadhātu nissaddā hoti nirukulā<BR>
Tāni ajja padissanti dhuvaṃ buddho bhavissasi. <BR>
<BR>
85. Mahāvātā na vāyanti na sandanti savantiyo<BR>
Tāni ajja padissanti dhuvaṃ buddho bhavissasi. <BR>
<BR>
86. Thalajā dakajā pupphā sabbe pupphanti tāvade<BR>
Tepajja pupphitā sabbe dhuvaṃ buddho bhavissasi. <BR>
<BR>
87. Latā vā yadi vā rukkhā phalabhārā honti tāvade tepajja phalitā sabbe dhuvaṃ buddho<BR>
bhavissasi. <BR>
<BR>
88. Ākāsaṭṭhā ca bhummaṭṭhā ratanā jotanni tāvade<BR>
Tepajja ratanā jotanti dhuvaṃ buddho bhavissasi. <BR>
<BR>
89. Mānusakā ca dibbā ca turiyā vajjanti tāvade<BR>
Tepajjuho abhiravanti dhuvaṃ buddho bhavissasi. <BR>
<BR>
90. Vicittapupphā gaganā abhivassanti tāvade <BR>
Tepi ajja padissanti dhuvaṃ buddho bhavissasi. <BR>
<BR>
91. Mahāsamuddo ābhujati dasasahassī pakampati<BR>
Tepajjubho abhiravanti dhuvaṃ buddho bhavissasi. <BR>
<BR>
<BR>
[BJT Page 36] [\x  36/]      <BR>
<BR>
92. Nirayesu dasasahassī1 aggī nibbanti tāvade<BR>
Tepajja nibbutā aggī dhuvaṃ buddho bhavissasi. <BR>
<BR>
93. Vimalo hoti suriyo sabbā2 dissanti tārakā te'pi ajja padissanti dhuvaṃ buddho bhavissasi. <BR>
<BR>
94. Anovaṭṭhena udakaṃ mahiyā ubbhijji tāvade<BR>
Tampajjubbhijjate mahiyā dhuvaṃ buddho bhavissasi. <BR>
<BR>
95. Tāragaṇā virocanti nakkhattā gaganamaṇḍale<BR>
Visākhā candimayuttā dhuvaṃ buddho bhavissasi. <BR>
96. Khīlāsayā darīsayā nikkhamanti sakāsayā<BR>
Tepajja āsayā chuddhā dhuvaṃ buddho bhavissasi. <BR>
97. Na hoti arati sattānaṃ santuṭṭhā honti tāvade. <BR>
Tepajja sabbe santuṭṭhā dhuvaṃ buddho bhavissasi. <BR>
[PTS Page 012] [\q  12/]      <BR>
98. Rogā tadupasammanti jigacchā ca vinassati<BR>
Tāni ajja padissanti dhuvaṃ buddho bhavissasi. <BR>
<BR>
99. Rāgo tadā tanu hoti doso moho vinassati<BR>
Te' pajja vīgatā sabbe dhuvaṃ buddho bhavissasi. <BR>
<BR>
100. Bhayaṃ tadā na bhavati ajjapetaṃ padissati<BR>
Tena liṅgena jānāma dhuvaṃ buddho bhavissasi. <BR>
<BR>
101. Rajonuddhaṃsati uddhaṃ ajjapetaṃ padissati<BR>
Tena liṅgena jānāma dhuvaṃ buddho bhavissasi. <BR>
<BR>
102. Aniṭṭhagandho pakkamati dibbagandhe pavāyati<BR>
Sopajja vāyati gandho dhuvaṃ buddho bhavissasī. <BR>
<BR>
1. Nirayepi dasasahasesa-machasaṃ, asā. <BR>
Nirayesu dasasahassīsu-maci. <BR>
2. Sabbe-sīmu. <BR>
<BR>
<BR>
[BJT Page 38] [\x  38/]      <BR>
<BR>
103. Sabbe devā padissanti ṭhapayitvā arūpino<BR>
Te'pajja sabbe dissanti dhuvaṃ buddho bhavissasi. <BR>
<BR>
104. Yāvatā nirayā nāma sabbe dissanti tāvade <BR>
Te'pajja sabbe dissanti dhuvaṃ buddho bhavissasi. <BR>
<BR>
105. Kuḍḍā kacāṭā selā ca na hontāvaraṇā1 tadā <BR>
Ākāsabhūtā te' pajja dhuvaṃ buddho bhavissasi. <BR>
<BR>
106. Cutī ca upapatti ca khaṇe tasmiṃ na vijjati<BR>
Tāni ajja padissanti dhuvaṃ buddho bhavissasi. <BR>
<BR>
107. Daḷhaṃ paggaṇha viriyaṃ mā nivatti2 abhikkama<BR>
Mahampetaṃ pajānāma dhuvaṃ buddho bhavissasīti. <BR>
<BR>
108. Buddhassa vacanaṃ sutvā dasasahassīna cūbhayaṃ<BR>
Tuṭṭhahaṭṭho3 pamudito evaṃ cintesahaṃ tadā. <BR>
<BR>
109. Advejjhāvacanā buddhā amoghavacanā jinā vitathaṃ natthi buddhānaṃ dhuvaṃ buddho<BR>
bhavāmahaṃ<BR>
<BR>
110. Yathā khittaṃ nabhe leḍḍu dhuvaṃ patati bhūmiyaṃ<BR>
Tathe'va buddhaseṭṭhānaṃ vacanaṃ dhuvasassataṃ<BR>
Vitathaṃ natthi buddhānaṃ dhuvaṃ buddho bhavāmahaṃ<BR>
<BR>
111. Yathā'pi sabbasattānaṃ maraṇaṃ dhuvayassataṃ<BR>
Tathe'va buddhaseṭṭhānaṃ vacanaṃ dhuvasassataṃ<BR>
Vitathaṃ natthi buddhānaṃ dhuvaṃ buddho bhavāmahaṃ. <BR>
<BR>
112. Yathā rattikkhaye patte suriyassuggamanaṃ dhuvaṃ <BR>
Tathe'va buddhaseṭṭhānaṃ vacanaṃ dhuvasassataṃ<BR>
Vitathaṃ natthi buddhānaṃ dhuvaṃ buddho bhavāmahaṃ. <BR>
<BR>
1. Bhonatāvaraṇaṃ-sīmu. 2. Mā nivatta-machasaṃ. 3. Bhaṭaṭhatuṭeṭhā-sīmu. <BR>
[BJT Page 40] [\x  40/]     <BR>
<BR>
113. Yathā nikkhantasayanassa sīhassa nadanaṃ dhuvaṃ<BR>
Tatheva budadhaseṭṭhānaṃ vacanaṃ dhuvasassataṃ<BR>
Vitataṃ natthi buddhānaṃ dhuvaṃ buddho bhavāmahaṃ. <BR>
[PTS Page 013] [\q  13/]      <BR>
114. Yathā āpannasattānaṃ bhāramoronaṃ dhuvaṃ<BR>
Tatheva buddhaseṭṭhānaṃ vacanaṃ dhuvasassataṃ<BR>
Vitathaṃ natthi buddhānaṃ dhuvaṃ buddho bhavāmahaṃ<BR>
115. Handa buddhakare dhamme vivināmi ito cito<BR>
Uddhaṃ adho dasadisā yāvatā dhammadhātuyā, <BR>
<BR>
116. Vicinanto tadā dakkhiṃ1 paṭhamaṃ dānapāramiṃ<BR>
Pubbakehi mahesīhi anuciṇṇaṃ mahāpathaṃ. <BR>
117. Imaṃ tvaṃ paṭhamaṃ tāva daḷhaṃ katvā samādiya<BR>
Dānapāramitaṃ gaccha yadi bodhiṃ pattumicchasi. <BR>
<BR>
118. Yathā'pi kumbho sampuṇṇo yassa kassaci adhokato<BR>
Vamate udakaṃ nissesaṃ na tattha parirakkhati<BR>
<BR>
119. Tatheva yācake disvā hīnamukkaṭṭhamajjhime<BR>
Dadāhi dānaṃ nissesaṃ kumbho viya adhokato<BR>
<BR>
120. Na he te ettakāyeva buddhadhammā bhavissare<BR>
Aññe'pi vicinissāmi ye dhammā bodhipācanā<BR>
<BR>
121. Vicinanto tadādakkhiṃ1 dutiyaṃ sīlapāramiṃ<BR>
Pubbakehi mahesīhi asevitanisevitaṃ. <BR>
<BR>
122. Imaṃ tvaṃ dutiyaṃ tāva daḷhaṃ katvā samādiya <BR>
Sīlapāramitaṃ gaccha yadi bodhiṃ pattumicchasi. <BR>
<BR>
123. Yathāpi camarī vālaṃ2 kismīci 3 patilaggitaṃ upeti maraṇaṃ tattha na vikopeti<BR>
vāladhiṃ. <BR>
<BR>
124. Tatheva tvaṃ catusu bhūmīsu sīlāni paripūraya<BR>
Parirakkha sabbadā sīlaṃ camarī viya vāladhiṃ. <BR>
<BR>
1. Tadādakkhi-sīmu, machasaṃ. 2. Vāḷaṃ-sīmu. 3. Kisamiñci-machasaṃ. <BR>
<BR>
<BR>
[BJT Page 42] [\x  42/]     <BR>
<BR>
125. Na hete ettakāyeva buddhadhammā bhavissare<BR>
Aññe'pi vicinissāmi ye dhammā bodhipācanā <BR>
126. Vicinanto tadā dakkhiṃ tatiyaṃ nekkhammapāramiṃ. Pubbakehi mahesīhi<BR>
āsevitanisevitaṃ. <BR>
<BR>
127. Imaṃ tvaṃ tatiyaṃ tāva daḷhaṃ katvā samādiya<BR>
Nekkhammapārami1 gaccha yadi bodhiṃ pattumicchasi. <BR>
<BR>
128. Yathā andughare puriso ciravuttho dukhaddito<BR>
Ta tattha rāgaṃ abhijaneti muttiṃ yeva gavesati. <BR>
<BR>
129. Tatheva tvaṃ sabbabhave passa andughare viya <BR>
Nekkhammābhimukho hohi bhavato parimuttiyā. <BR>
<BR>
130. Na hete ettakāyeva, buddhadhammā bhavissare<BR>
Aññe'pi vicinissāmi ye dhammā bodhipācanā. <BR>
<BR>
131. Vicinanto tadā dakkhiṃ catutthaṃ paññāpāramiṃ<BR>
Pubbakehi mahesīhi āsevitanisevitaṃ. <BR>
132. Imaṃ tvaṃ catutthaṃ tāva daḷhaṃ katvā samādiya<BR>
Paññāpāramitaṃ2 gaccha yadi bodhiṃ pattumicchasi. <BR>
<BR>
133. Yathā'pi 3 bhikkhu bhikkhanto hīnamukkaṭṭhamajjhime<BR>
Kulāni na vivajjento evaṃ labhati yāpanaṃ. <BR>
[PTS Page 014] [\q  14/]      <BR>
134. Tatheva tvaṃ sabbakālaṃ paripucchanto budhaṃ janaṃ <BR>
Paññāpāramitaṃ2 gantvā sambodhiṃ pāpuṇissasi. <BR>
<BR>
135. Na hete ettakāyeva buddhadhammā bhavissare<BR>
Aññepi vicinissāmi ye dhammā bodhipācanā. <BR>
<BR>
136. Vicinanto tadā dakkhiṃ pañcamiṃ viriya pāramiṃ4<BR>
Pubbakehi mahesīhi āsavitanisevitaṃ. <BR>
<BR>
1. Nekkhammapāramitaṃ-syā. Machasaṃ 2. Paññāya pāramiṃ-maci. <BR>
3. Yathāhi-maci. 4. Viriya pāramiṃ-machasaṃ. <BR>
<BR>
<BR>
[BJT Page 44] [\x  44/]     <BR>
<BR>
137. Imaṃ tvaṃ pañcamaṃ tāva daḷhaṃ katvā samādiya<BR>
Viriya pāramitaṃ gaccha yadi bodhiṃ pattumicchasi. <BR>
<BR>
138. Yathā'pi sīho migarājā nisajjaṭṭhānacaṅkame<BR>
Alīnaviriyo hoti paggahitamano tadā<BR>
<BR>
139. Tatheva tvaṃ1 sabbabhave paggaṇha viriyaṃ daḷhaṃ<BR>
Viriyapāramitaṃ gantvā sambodhiṃ pāpuṇissasi. <BR>
<BR>
140. Na hete ettakāyeva buddhadhammā bhavissare<BR>
Aññe'pi vicinissāmi ye dhammā bodhipācanā. <BR>
<BR>
141. Vicinanto tadā dakkhiṃ chaṭṭhamaṃ khantipāramiṃ<BR>
Pubbakehi mahesīhi āsevitanisevitaṃ. <BR>
<BR>
142. Imaṃ tvaṃ chaṭṭhamaṃ tāva daḷhaṃ katvā samādiya<BR>
Tattha advejjhamanaso2 sambodhiṃ pāpuṇissasi. <BR>
<BR>
143. Yathā'pi paṭhavī 3 nāma sucimpi asucimpi ca <BR>
Sabbaṃ sahati nikkhepaṃ na karoti paṭighaṃ dayaṃ4 <BR>
144. Tathe'va tvampi sabbesaṃ sammānāvamānakkhamo5<BR>
Khantipāramitaṃ gantvā sambodhiṃ pāpuṇissasi. <BR>
<BR>
145. Na hete ettakāyeva buddhadhammā bhavissare<BR>
Aññepi vicinissāmi ye dhammā bodhipācanā. <BR>
<BR>
146. Vicinanto tadā dakkhiṃ sattamaṃ saccapāramiṃ<BR>
Pubbakehi mahesīhi āsevitanisevitaṃ. <BR>
147. Imaṃ tvaṃ sattamaṃ tāva daḷhaṃ katvā samādiya<BR>
Tattha advejjhavacano sambodhiṃ pāpuṇissasi. <BR>
<BR>
1. Tvamapi-sīmu. 2. Adevajjhamānaso-machasaṃ. 3. Pathavī-machasaṃ. 4. Tayā-pu. <BR>
5. Sammānanāvamānanakkhamo-maci sabbabhave sammānanacimāna kakhamo-pu. <BR>
<BR>
<BR>
[BJT Page 46] [\x  46/]      <BR>
<BR>
148. Yathā'pi osadhī nāma tulābhūtā sadevake<BR>
Samaye utuvasse1 vā nevokkamati 2 vīthito. <BR>
<BR>
149. Tathe'va tvampi saccesu mā okkami hi 3 vīthito<BR>
Saccapāramitaṃ gantvā sambodhiṃ pāpuṇissasi. <BR>
<BR>
150. Na hete ettakāyeva buddhadhammā bhavissare<BR>
Aññe'pi vicinissāmi ye dhammā bodhipācanā. <BR>
[PTS Page 015] [\q  15/]      <BR>
151. Vicinanto tadā dakkhiṃ aṭṭhamaṃ adhiṭṭhānapāramiṃ<BR>
Pubbakehi mahesīhi āsevitanisevitaṃ. <BR>
<BR>
152. Imaṃ tvaṃ aṭṭhamaṃ tāva daḷhaṃ katvā samādiya<BR>
Tattha tvaṃ acalo hutvā sambodhiṃ pāpuṇissasi. <BR>
<BR>
153. Yathā'pi pabbato selo acalo suppatiṭṭhito<BR>
Na kampati bhusavātehi sakaṭṭhāne'va tiṭṭhati. <BR>
<BR>
154. Tathe'ca tvampi adhiṭṭhāne sabbadā acalo bhava<BR>
Adhiṭṭhānapāramiṃ4 gantvā sambodhiṃ pāpuṇissasi. <BR>
<BR>
155. Na hete ettakāyeva buddhadhammā bhavissare<BR>
Aññe'pi vicinissāmi ye dhammā bodhipācanā. <BR>
<BR>
156. Vicinanto tadā dakkhiṃ navamaṃ mettāpāramiṃ pubbakehi mahesīhi āsevitanisevitaṃ. <BR>
<BR>
157. Imaṃ tvaṃ navamaṃ daḷhaṃ katvā samādiya<BR>
Mettāya asamo hohi yadi bodhiṃ pattumicchasi. <BR>
<BR>
158. Yathā'pi udakaṃ nāma kalyāṇe pāpake jane<BR>
Samaṃ pharati sītena pavāheti rajomalaṃ. 5<BR>
1. Utuvaṭṭe-pu. 2. Na vokkamati-sīmu, machasaṃ, syā, na okkamati-asā. <BR>
3. Nātikkama hi-sīmu, mā vokkama hi-machasaṃ, mā vokkami hi-maci. Mā vokkamasi-syā<BR>
4. Adhiṭṭhāna pāramitaṃ-sīmu, machasaṃ. 5. Rajaṃ malaṃ-pu. <BR>
<BR>
<BR>
[BJT Page 48] [\x  48/]     <BR>
<BR>
159. Tathe'va tvampi hitāhite7 samaṃ mettāya bhāvaya<BR>
Mettāpāramitaṃ gantvā sambodhiṃ pāpuṇissasi. <BR>
<BR>
160. Na hete ettakāyeva buddhadhammā bhavissare<BR>
Aññe'pi vicinissāmi ye dhammā bodhipācanā. <BR>
<BR>
161. Vicinanto tadā dakkhiṃ dasamaṃ upekkhāpāramiṃ. <BR>
Pubbakehi mahesīhi āsevitanisevitaṃ. <BR>
<BR>
162. Imaṃ tvā asamaṃ tāva daḷhaṃ katvā samādiya<BR>
Tulābhūto daḷho hutvā sambodhiṃ pāpuṇissasi. <BR>
<BR>
163. Yathā'pi paṭhavī 2 nāma nikkhittaṃ asuciṃ suciṃ<BR>
Upekkhati ubhopete kopānunayavajjitā. <BR>
<BR>
164. Tathe'va tvampi sukhadukkhe tulābhūto sadā bhava <BR>
Upekkhāpāramiṃ gantvā sambodhiṃ pāpuṇissasi. <BR>
<BR>
165. Ettakāye'va te loke ye dhammā bodhipācanā<BR>
Tatuddhaṃ natthi aññatra daḷhaṃ tattha patiṭṭhaha. <BR>
<BR>
166. Ime dhamme sammasato sabhāvasarasalakkhaṇā. 3<BR>
Dhammatejena vasudhā dasasahassī pakampatha. <BR>
<BR>
167. Calati ravati paṭhavī 4 ucchuyantaṃ va pīḷitaṃ5<BR>
Telayante yathā cakkaṃ evaṃ kampati medinī. <BR>
<BR>
168. Yāvatā parisā6 āsī buddhassa parivesane<BR>
Pavedhamānā sā tattha mucchitā seti bhūmiyaṃ. <BR>
<BR>
169. Ghaṭānekasahassāni kumbhīnañca satā bahū<BR>
Sañcuṇṇā mathitā tattha aññamaññaṃ paghaṭṭitā. 7 <BR>
[PTS Page 016] [\q  16/]      <BR>
170. Ubbiggā tasitā bhītā bhantā byādhitamānasā<BR>
Mahājanā samāgamma dīpaṅkaramupāgamuṃ. <BR>
<BR>
1. Tvaṃ hitāhite-syā-machasaṃ, tvaṃ ahitahite-sīmu, maci. 2. Pathavimachasaṃ. <BR>
3. Sabhāva sarasalakkhaṇe-syā, machasaṃ, maci. 4. Calatī ravatī pathavī-machasaṃ, calatī<BR>
ravatī puthūvī, - maci. 5. Guḷayantaṃva pīḷitaṃ-pu, 6. Sā tadā parisā-pu 7.<BR>
Aññamaññapaghaṭṭitā-asā. <BR>
<BR>
<BR>
[BJT Page 50] [\x  50/]      <BR>
<BR>
171. Kiṃ bhavissati lokassa kalyāṇamatha pāpakaṃ<BR>
Sabbo upadduto loko taṃ vinodehi cakkhūma. <BR>
172. Tesaṃ tadā saññapesi dīpaṅkaro mahāmuni<BR>
Vissatthā hotha mā bhātha1 imasmiṃ paṭhavikampane. <BR>
<BR>
173. Yamahaṃ ajja byākāsiṃ buddho loke bhavissati<BR>
Eso sammasati dhammaṃ pubbakaṃ jinasevitaṃ<BR>
<BR>
174. Tassa sammasato dhammaṃ buddhabhūmiṃ asesato<BR>
Tenā'yaṃ kampitā paṭhavī 2 dasasahassī sadevake. <BR>
<BR>
175. Buddhassa vacanaṃ sutvā mano nibbāyi tāvade<BR>
Sabbe maṃ upasaṅkamma punāpi abhivādayuṃ3<BR>
<BR>
176. Samādiyitvā buddhaguṇaṃ daḷhaṃ katvāna mānasaṃ<BR>
Dīpaṅkaraṃ namassitvā āsanā uṭṭhahiṃ tadā. <BR>
<BR>
177. Dibbaṃ māsusataṃ pupphaṃ devā mānusakā ubho<BR>
Samokiranti pupphehi vuṭṭhāhantassa āsanā. <BR>
<BR>
178. Vedayanti ca te sotthiṃ devā mānusakā. Ubho<BR>
Mahantaṃ patthitaṃ tuyhaṃ taṃ labhassu yathicchitaṃ. <BR>
<BR>
179. Sabbītiyo vivajjantu soko rogo4 vinassatu<BR>
Mā te bhavatthavantarāyo5 phusa khippaṃ bodhimuttamaṃ. <BR>
<BR>
180. Yathā'pi samaye patte pupphanti pupphino dumā<BR>
Tatheva tvaṃ buddhavīra buddhañāṇena pupphasi. <BR>
<BR>
181. Yathā ye keci sambuddhā pūrayuṃ dasapāramī<BR>
Tatheva tvaṃ mahāvīra pūraya dasapāramī. <BR>
<BR>
1. Haṅgatha-machasaṃ. 2. Pathavī-machasaṃ, puthuvī-sīmu. 3. Punapi maṃ<BR>
abhivandisuṃ-sīmu, maci, punāpi abhivandisuṃ-machasaṃ, syā. 4. Sabbarogo-sīmu. 5.<BR>
Bhavanatvantarāyā-machasaṃ. <BR>
<BR>
<BR>
[BJT Page 52] [\x  52/]     <BR>
<BR>
182. Yathā ye keci sambuddhā bodhimaṇḍamhi bujjhare<BR>
Tatheva tvaṃ mahāvīra bujjhassu jinabodhiyaṃ. <BR>
<BR>
183. Yathā ye keci sambuddhā dhammacakkaṃ pavattayuṃ<BR>
Tatheva tvaṃ mahāvīra dhammacakkaṃ pavattaya. <BR>
<BR>
184. Puṇṇamāse yathā cando parisuddho virocati<BR>
Tatheva tvaṃ puṇṇamano viroca dasasahassiyaṃ. <BR>
<BR>
185. Rāhumutto yathā suriyo tāpena abhirocati1<BR>
Tatheva lokā muñcitvā viroca siriyā tuvaṃ. <BR>
<BR>
186. Yathā yā kāci nadiyo osaranti mahodadhiṃ<BR>
Evaṃ sadevakā lokā osarantu 2 tavantike. <BR>
<BR>
187. Tehi thutappasattho3 so dasadhamme samādiya<BR>
Te dhamme paripūrento pavanaṃ pāvisī 4 tadāti. <BR>
<BR>
Sumedhakathā niṭṭhitā <BR>
1. Atirocati-machasaṃ. 2. Osaranti-sīmu. 3. Thutippasattho-sīmu. 4. Pāvisī-machasaṃ. <BR>
<BR>
<BR>
[BJT Page 54] [\x  54/]     <BR>
<BR>
1. Dīpaṅkara buddhavaṃso<BR>
[PTS Page 017] [\q  17/]     <BR>
1. Tadā te bhojayitvāna sasaṅghaṃ lokanāyakaṃ<BR>
Upagañchuṃ saraṇaṃ tassa 1 dīpaṅkarassa satthuno. <BR>
<BR>
2. Saraṇāgamane kañci niveseti 2 tathāgato<BR>
Kañcī pañcasu sīlesu sīle dasavidhe paraṃ<BR>
<BR>
3. Kassaci deti sāmaññaṃ caturo phalamuttame <BR>
Kassaci asame dhamme deti so paṭisambhidā. <BR>
<BR>
4. Kassaci varasamāpattiyo aṭṭha deti narāsabho<BR>
Tisso kassaci vijjāyo chaḷabhiññā pavecchati. <BR>
<BR>
5. Tena yogena janakāyaṃ ovadi so mahāmuni<BR>
Tena vitthārikaṃ āsi lokanāthassa sāsanaṃ<BR>
<BR>
6. Mahāhanūsahakkhandho3 dīpaṅkarasanāmako4. <BR>
Bahū jane tārayati parimoceti duggatiṃ. <BR>
<BR>
7. Bodhaneyyaṃ janaṃ disvā satasahassepi yojane<BR>
Khaṇena upagantvāna bodheti taṃ mahāmuni. <BR>
<BR>
8. Paṭhamābhisamaye buddho koṭisatamabodhayi<BR>
Dutiyābhisamaye nātho navutikoṭimabodhayī. <BR>
<BR>
9. Yadā ca devabhavanamhi buddho dhammamadesayi<BR>
Navutikoṭisahassānaṃ tatiyābhisamayo ahu. <BR>
<BR>
10. Sannipātā tayo āsuṃ dīpaṅkarassa satthuno<BR>
Koṭisatasahassānaṃ paṭhamo āsi samāgamo. <BR>
<BR>
1. Tattha-pu 2. Nivesesi-machasaṃ, nivāsesi-sīmu. 3. Mahāhanu usabhakkhandho-mavi 4.<BR>
Dīpaṅkarassa nāmako-machasaṃ. <BR>
<BR>
<BR>
[BJT Page 56] [\x  56/]     <BR>
<BR>
11. Puna nāradakūṭamhi pavivekagate jine<BR>
Khīṇāsavā vītamanā samiṃsu satakoṭiyo. <BR>
<BR>
12. Yamhī kāle mahāvīro sudassanasiluccaye<BR>
Navutikoṭisahassehi pavāresi1 mahāmuni. <BR>
<BR>
13. (Ahaṃ tena samayena jaṭilo uggatāpano<BR>
Antalikkhamhi caraṇe pañcābhiññāsu pāragū. *)<BR>
<BR>
14. Dasavīsasahassānaṃ dhammābhisamayo ahu<BR>
Ekadvinnaṃ abhīsamayā gaṇanāto asaṅkhiyā. <BR>
<BR>
15. Vitthārikaṃ bāhujaññaṃ iddhaṃ phītaṃ ahū tadā <BR>
Dīpaṅkarassa bhagavato sāsanaṃ suvisodhitaṃ. <BR>
<BR>
16. Cattārisatasahassāni chaḷabhiññā mahiddhikā<BR>
Dīpaṅkaraṃ lokaviduṃ parivārenti sabbadā. <BR>
<BR>
17. Ye keci tena samayena jananti mānusaṃ bhavaṃ<BR>
Appattamānasā sekhā garahitā va 2 bhavanti te. <BR>
<BR>
18. Supupphitaṃ pāvacanaṃ arahantehi tādihi<BR>
Khīṇāsavehi vimalehi upasobhati sabbadā3<BR>
<BR>
19. Nagaraṃ rammavatī nāma sudevo nāma khattiyo<BR>
Sumedhā nāma jānikā dīpaṅkarassa satthuno. <BR>
[PTS Page 018] [\q  18/]     <BR>
20. Dasavassasahassāni agāramajjhaso4 vasī<BR>
Haṃsā koñcā mayūrā ca tayo pāsādamuttamā. <BR>
<BR>
21. Tīṇi satasahāni nāriyo samalaṅkatā<BR>
Padumā nāma sā nārī usabhakkhandho nāma atrajo. <BR>
<BR>
22. Nimitte caturo disvā hatthiyānena nikkhami<BR>
Anūnadasamāsāni padhānaṃ padahi jino. <BR>
<BR>
1. Parivāresi-sīmu. 2. Garahitā-machasaṃ. 3. Upasobhati sadevake-pu. <BR>
4. Agāraṃ ajjhaso-sīmu. -Machasaṃ, agāraṃ ajjhāvasi jino-syā<BR>
* Ayaṃ gāthā atthasāliniyā dhammasaṅgaṇi-aṭṭha kathā nidānavaṇṇanāya dīpaṅkara<BR>
buddhavaṃse likhitā imasmiṃ pana buddhavaṃse natthibhāvo yeva panassā yuttataro.<BR>
Kasmāti ce? Heṭṭha, sumedhakathāsu kathitā hi. (Aṭṭha kathā)<BR>
<BR>
<BR>
[BJT Page 58] [\x  58/]     <BR>
<BR>
23. Padhānacāraṃ caritvāna abujjhi mānasaṃ1 muni<BR>
Brahmunā yācito sanno dīpaṅkaro mahāmuni. <BR>
<BR>
24. Vatti cakkaṃ mahāvīro nandāme sirīghare 3<BR>
Nisinno sirīsamūlamhi akā titthiyamaddanaṃ. <BR>
<BR>
25. Sumaṅgalo ca tisso ca ahesuṃ aggasāvakā<BR>
Sāgato nāmupaṭṭhāko dīpaṅkarassa satthuno<BR>
<BR>
26. Nandā ceva sunandā ca ahesuṃ aggasāvikā<BR>
Bodhi tassa bhagavato pipphalīti pavuccati. <BR>
<BR>
27. Tapussa bhallikā4 nāma ahesuṃ aggupaṭṭhakā<BR>
Sirimā soṇā upaṭṭhikā dīpaṅkarassa satthuno. <BR>
<BR>
28. Asīti hatthamubbedho dīpaṅkaro mahāmuni<BR>
*Sobhati dīparukkho'va sālarājā'va phullito<BR>
<BR>
29. Satavassasahassāni 5 āyu 6 tassa mahesino<BR>
Tāvatā tiṭṭhamāno so tāresi janataṃ bahuṃ. <BR>
<BR>
30. Jotayitvāna saddhammaṃ santāretvā mahāsanaṃ7<BR>
Jalitvā aggikkhandho'va nibbuto so sasāvako<BR>
<BR>
31. Sā ca iddhi so ca yaso tāni capādesu cakkarattāni<BR>
Sabbaṃ samantarahitaṃ nanu rittā sabbasaṅkhārāti. <BR>
32. Dīpaṅkaro jino satthā nandārāmamhi nibbuto<BR>
Tattheva tassa jinathūpo chattiṃsubbedhayojanoti. <BR>
<BR>
Dīpaṅkarabuddhavaṃso paṭhamo. <BR>
<BR>
1. Mānasā-syā. 2. Vattacakko-syā. 3. Siridhare-sīmu, vasī jino-syā. 4. Tapassubhallikā-sīmu. <BR>
*"Pahāniddhāvati tassa samantā dasayojane"-syāmā<BR>
Potthake idampi gāthaddhaṃ dissati. <BR>
5. Satasahassa vassani-sīmu-machasaṃ, mavi. 6. Āyuṃ-sīmu. 7. Santāretvā sadevakaṃ-pū<BR>
<BR>
<BR>
<BR>
[BJT Page 60] [\x  60/]      <BR>
<BR>
2. Koṇḍañña buddhavaṃso<BR>
[PTS Page 019] [\q  19/]      <BR>
1. Dīpaṅkarassa aparena koṇḍañño nāma nāyako<BR>
Anantatejo amitayaso appameyyo durāsado<BR>
<BR>
2. Dharaṇupamo1 khamanena sīlena sāgarūpamo<BR>
Samādhinā merūsamo2 ñāṇena gaganūpamo. <BR>
<BR>
3. Indriyabalabojjhaṅga - maggasaccappakāsanaṃ<BR>
Pakāsesi sadā buddho hitāya sabbapāṇinaṃ<BR>
<BR>
4. Dhammacakkaṃ pavattente 3 koṇḍaññe lokanāyake<BR>
Koṭisatasahassānaṃ paṭhamābhisamayo ahu. <BR>
<BR>
5. Tato parampi desente naramarūnaṃ samāgame<BR>
Navutikoṭisahassānaṃ dutiyābhisamayo ahu. <BR>
<BR>
6. Titthiye abhimaddanto yadā dhammamadesayi<BR>
Asītikoṭisahassānaṃ dhammābhisamayo4 ahū. <BR>
<BR>
7. Sannipātā tayo āsuṃ koṇḍaññassa mahesino<BR>
Khiṇāsavānaṃ vimalānaṃ santacittāna tādinaṃ. <BR>
<BR>
8. Koṭisatasahassānaṃ paṭhamo āsi samāgamo<BR>
Dutiyo koṭisahassānaṃ tatiyo navutikoṭinaṃ. <BR>
<BR>
9. Ahaṃ tena samayena vijitāvī nāma khattiyo<BR>
Samuddaṃ antamantena 5 issariyaṃ6 vattayāmahaṃ. <BR>
10. Koṭisatasahassānaṃ vimalānaṃ mahesinaṃ<BR>
Saha lokaggānāthena paramannena tappayiṃ. <BR>
<BR>
1. Dharaṇūpamo so-sīmu, syā. 2. Merūpamo-machasaṃ, syā. 3.<BR>
Dhammacakkappavattane-mavi. 4. Tatiyābhisamayo-machasaṃ, syā. 5. Samudda<BR>
antamantena-syā. 6. Issaraṃ-sīmu. <BR>
<BR>
<BR>
[BJT Page 62] [\x  62/]     <BR>
<BR>
11. So'pi maṃ buddho vyākāsi koṇḍañño lokanāyako<BR>
Aparimeyye ito1 kappe buddho loke bhavissati. <BR>
<BR>
12. Ahu kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
13. Ajapālarukkhamūlasmiṃ nisīditvā tathāgato<BR>
Tattha pāyāsamaggayha nerañjaramupehiti. <BR>
<BR>
14. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
15. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
16. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
17. Kolito upatisso ca aggā hessanti sāvakā<BR>
Ānando nāmupaṭṭhāko upaṭṭhissati taṃ jinaṃ. <BR>
<BR>
18. Khemā uppalavaṇṇā ca aggā hessanti sāvikā<BR>
Bodhi tassa bhagavato assattho'ti pavuccati. <BR>
[PTS Page 020] [\q  20/]      <BR>
19. Citto ca hatthāḷavako aggāhessantupaṭṭhakā<BR>
Uttarā nandamātā ca 2 aggā hessantupaṭṭhikā. <BR>
Āyu vassasataṃ tassa gotamassa yasassino. <BR>
<BR>
20. Idaṃ sutvāna vacanaṃ asamassa mahesino āmoditā naramarū buddhabījaṅkuro ayaṃ. <BR>
<BR>
21. Ukkuṭṭhīsaddā vattenti apphoṭenti hasanti ca <BR>
Katañjalī namassanti dasasahassī sadevakā. <BR>
<BR>
22. Yadimassa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
1. Aparimeyyato- machasaṃ. 2. Nandamātā ca uttarā-machasaṃ. <BR>
<BR>
<BR>
[BJT Page 64] [\x  64/]     <BR>
<BR>
23. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti mahānadiṃ. <BR>
24. Evameva mayaṃ sabbe yadi muñcāmimaṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
25. Tassāhaṃ vacanaṃ sutvā bhiyyo cittaṃ pasādayiṃ<BR>
Tameva atthaṃ sādhento mahārajjaṃ jine adaṃ<BR>
Mahārajjaṃ vajitvāna pabbajiṃ tassa santike. <BR>
<BR>
26. Suttantaṃ vinayañcā'pi navaṅgaṃ satthusāsanaṃ<BR>
Sabbaṃ pariyāpuṇitvāna sohayiṃ jinasāsanaṃ. <BR>
<BR>
27. Tatthappamatto viharanto nisajjaṭṭhānacaṅkame<BR>
Abhiññāpāramiṃ1 gantvā bramhalokamagacchahaṃ. <BR>
<BR>
28. Nagaraṃ rammavatī nāma sunando nāma khattiyo<BR>
Sujātā nāma janikā koṇḍaññassa mahesino. <BR>
<BR>
29. Dasavassasahassāni agāramajjhaso vasī<BR>
Suci suruci subho ca tayo pāsādamuttamā2<BR>
<BR>
30. Tīṇi satasahassāni nāriyo samalaṅkatā<BR>
Rucidevī nāma nārī vijitaseno nāma atrajo. <BR>
<BR>
31. Nimitte caturo disvā rathayānena nikkhami<BR>
Anūnadasamāsāni padhānaṃ padahī jino. <BR>
<BR>
32. Brahmunā yācito santo koṇḍaññe dipaduttamo 3<BR>
Vattī cakkaṃ mahāvīro devānaṃ nagaruttame. <BR>
<BR>
33. Bhaddo ceva subhaddo ca ahesuṃ aggasāvakā<BR>
Anuruddho nāmupaṭṭhāko koṇḍaññassa mahesino. <BR>
<BR>
1. Abhiññāsu pāramī-mavi. 2. Pāsādavaramuttamā-sīmu. 3. Dvīpaduttamo-machasaṃ. <BR>
<BR>
<BR>
[BJT Page 66] [\x  66/]      <BR>
<BR>
34. Tissā ca upatissā ca ahesuṃ aggasāvikā<BR>
Sālakalyāṇiko bodhi koṇḍaññassa mahesino. <BR>
<BR>
35. Soṇo ca upasoṇo ca ahesuṃ aggupaṭṭhakā<BR>
Nandā ceva sirimā ca ahesuṃ aggupaṭṭhikā. <BR>
36. So aṭṭhāsīti hatthāni accuggato mahāmunī<BR>
Sobhati 1 uḷurājāva suriyo majjhantike 2 yathā. <BR>
<BR>
37. Vassasatasahassāni āyu vijjati tāvade<BR>
Tāvatā tiṭṭhamāno so tāresi janataṃ bahuṃ. <BR>
[PTS Page 021] [\q  21/]      <BR>
38. Khīṇāsavehi vimalehi vicittā āsi medinī<BR>
Yathāhi gaganaṃ uḷuhi evaṃ so upasobhatha. <BR>
<BR>
39. Tepi nāgā appameyyā asaṃkhobhā durāsadā<BR>
Vijjupātaṃca dassetvā nibbutā te mahāyasā. <BR>
<BR>
40. Sā ca atuliyā jinassa iddhiñāṇaparibhāvito ca samādhi<BR>
Sabbaṃ samantarahitaṃ nanu rittā sabbasaṅkhārā'ti. <BR>
<BR>
41. Koṇḍañño pavaro buddho candārāmamhi nibbuto<BR>
Tattheva cetiyo citto sattayojanamussito'ti. <BR>
<BR>
Koṇḍañña buddhavaṃso dutiyo. <BR>
<BR>
1. Sobhate- machasaṃ. 2. Majjhantike-machasa. <BR>
<BR>
[BJT Page 68] [\x  68/]     <BR>
3. Maṅgala buddhavaṃso<BR>
<BR>
1. Koṇḍaññassa aparena maṅgalo nāma nāyako, <BR>
Tamaṃ loke nihantvāna, dhammukka'mabhidhārayi. 1<BR>
<BR>
2. Atulā'si 2 pahā tassa, jineha'ññehi uttariṃ, <BR>
Canda suriyappabhaṃ3 hantvā dasa sahassī virocati. 4 <BR>
<BR>
3. So'pi buddho pakāsesi, caturo saccavaruttame 5<BR>
Te te sacca rasaṃ pītvā, vinodenti mahātamaṃ. <BR>
<BR>
4. Patvāna bodhi'matulaṃ, paṭhame dhammadesane, <BR>
Koṭisatasahassānaṃ, paṭhamā'bhisamayo6 ahu. <BR>
<BR>
5. Surindadevabhavane buddho dhammamadesayi, 7 <BR>
Navakoṭisahassānaṃ, 8 dutiyā'bhisamayo ahu. <BR>
<BR>
6. Yadā sunando cakkavatti, sambuddhaṃ upasaṅkami, <BR>
Tadā ahani sambuddho, dhammabheriṃ varuttamaṃ. 9<BR>
<BR>
7. Sunandassā'nucarā janatā, tadā'suṃ navutikoṭiyo, <BR>
Sabbe'pi te niravasesā, ahesuṃ ehibhikkhukā. <BR>
<BR>
8. Sannipātā tayo āsuṃ, maṅgalassa mahesino, <BR>
Koṭisata sahassānaṃ, paṭhamo āsi samāgamo. <BR>
<BR>
9. Dutiyo koṭisahassānaṃ, tatiyo navuti koṭinaṃ, <BR>
Khīṇāsavānaṃ vimalānaṃ, tadā āsi samāgamo. <BR>
<BR>
1. Dhammokkamabhidhārayī-bahūsu. 2. Atulāpi-sīmu. 3. Candasūriyapahaṃ-machasaṃ. <BR>
Dhammokkaṃ abhidhārayi-sīmu. 4. Virocayīti-sīmu. 5. Catusacca varuttame-sīmu. <BR>
Cattāro saccavaruttame-pu. 6. Dhammābhisamayo-machasaṃ. 7. Dhamme adesayi-manupa,<BR>
yadā buddhopakāsayi<BR>
8. Tadākoṭi sahassānaṃ-machasaṃ manupa, 9. Varuttamo manupa. <BR>
<BR>
<BR>
[BJT Page 70] [\x  70/]      <BR>
<BR>
10. Ahaṃ tena samayena surucī nāma brāhmaṇo, <BR>
Ajjhāyako mantadharo tiṇṇaṃ vedānaṃ pāragu. <BR>
[PTS Page 022] [\q  22/]      <BR>
11. Tamahaṃ upasaṅkamma, saraṇaṃ gantvāna satthuno, <BR>
Sambuddhapamukhaṃ saṅghaṃ gandhamālena pūjayiṃ<BR>
Pūjetvā gandhamālena gavapānena tappayiṃ. <BR>
<BR>
12. So'pi maṃ buddho vyākāsi maṅgalo dipaduttamo<BR>
Aparimeyye ito1 kappe ayaṃ buddho bhavissati. <BR>
<BR>
13. Ahu kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. 2<BR>
<BR>
14. Ajapālarukkhamūlasmiṃ nisīditvā tathāgato<BR>
Tattha pāyāsamaggayha nerañjaramupehiti. <BR>
<BR>
15. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
16. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
17. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
18. Kolito upatisso ca aggā hessanti sāvakā<BR>
Ānando nāmu paṭṭhāko upaṭṭhissati taṃ jinaṃ. <BR>
<BR>
19. Khemā uppalavaṇṇā ca aggā hessanti sāvikā<BR>
Bodhi tassa bhagavato, assattho'ti pavuccati. <BR>
<BR>
20. Citto ca hatthāḷavako aggā hessantu'paṭṭhakā<BR>
Uttarā nanda mātā ca aggā hessantu'paṭṭhikā<BR>
Āyu vassa sataṃ tassa, gotamassa yasassino. <BR>
<BR>
21. Idaṃ sutvāna vacanaṃ asamassa mahesino<BR>
Āmoditā naramarū buddha bījaṅkuro ayaṃ. <BR>
1. Aparimeyyato-machasaṃ. 2. Dukkarakāriyaṃ-[PTS] <BR>
<BR>
[BJT Page 72] [\x  72/]      <BR>
<BR>
22. Ukkuṭṭhi saddaṃ vattenti apphoṭenti 1 hasanti ca <BR>
Katañjalī namassanti dassasahassī sadevakā. <BR>
<BR>
23. Yadi'massa lokanāthassa virajjhissāma sāsanaṃ<BR>
Anāgatampi addhāne hessāma sammukhā imaṃ. <BR>
<BR>
24. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti 2 mahānadiṃ. <BR>
<BR>
25. Eva'meva mayaṃ sabbe yadi muñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
26. Tassā'pi vacanaṃ sutvā bhiyyo cittaṃ pasādayiṃ<BR>
Uttariṃ2 vatamadhiṭṭhāsiṃ dasa pārami pūriyā. <BR>
<BR>
27. Tadā pīti 3 manubrūhanto sambodhivara pattiyā <BR>
Buddhe datvāna maṃ gehaṃ pabbajiṃ4 tassa santike. <BR>
<BR>
28. Suttantaṃ vinayañcā'pi navaṅgaṃ satthusāsanaṃ<BR>
Sabbaṃ pariyāpuṇitvāna 5 sohayiṃ6 jinasāsanaṃ. <BR>
<BR>
29. Tatthappamatto viharanto brahmaṃ bhāvetva7 bhāvanaṃ<BR>
Abhiññā pāramiṃ gantvā brahmalokamagacchahaṃ. 8 <BR>
<BR>
30. Nagaraṃ uttaraṃ nāma 9 uttaro nāma khattiyo, <BR>
Uttarā nāma janikā maṅgalassa mahesino. <BR>
<BR>
31. Nava vassasahassāni agāra majjha so vasi<BR>
Yasavā sucimā sirimā' tayo pāsādamuttamā. <BR>
32. Samatiṃsa sahassāni' nāriyo samalaṅkatā<BR>
Yasavatī nāma nārī sīvalo nāma atrajo. <BR>
<BR>
1. Appotenti-machasaṃ. 2. Uttari-manupa. 3. Tadāpi-manupa. 4. Pabbaji-manupa. <BR>
5. Pariyāpuṇitvā-machasaṃ 6. Sobhati-manupa. 7. Bhāvetvā-manupa, machasaṃ. <BR>
8. Brahmaloka agacchihaṃ-manupa. 9. Uttaraṃ nāma nagaraṃ machasaṃ, manupa. <BR>
10. Vatatamadhiṭhāsiṃ-syā. <BR>
<BR>
<BR>
[BJT Page 74] [\x  74/]     <BR>
<BR>
33. Nimitte caturo disvā assa yānena nikkhami, <BR>
Anūnakaṃ aṭṭhamāsaṃ1 padhānaṃ padahī jino. <BR>
<BR>
34. Brahmunā yācito satto maṅgalo lokanāyako2<BR>
Vatti cakkaṃ mahāvīro vane siri varuttame. <BR>
<BR>
35. Sudevo dhammaseno ca ahesuṃ aggasāvakā, <BR>
Pālito nāmupaṭṭhāko maṅgalassa mahesino. <BR>
<BR>
36. Sīvalā3 ca asokā ca ahesuṃ aggasāvikā, <BR>
Bodhi tassa bhagavato nāgarukkhoti vuccati. <BR>
<BR>
37. Nando ceva visākho4 ca ahesuṃ aggu'paṭṭakā, <BR>
Anulā ceva sutanā ca ahesuṃ aggu'paṭṭhikā. <BR>
<BR>
38. Aṭṭhāsīti ratanāni accuggato mahāmunī, <BR>
Tato niddhāvanti 5 raṃsī anekasatasahassiyo. <BR>
<BR>
39. Navutivassasahassāni 6 āyu vijjati tāvade<BR>
Tāvatā tiṭṭhamāno so tāresi janataṃ bahuṃ. <BR>
<BR>
40. Yathā'pi sāgare ūmi na sakkā tā gaṇetuye, <BR>
Tathe'va sāvakā tassa na sakkā te gaṇetuye. <BR>
[PTS Page 023] [\q  23/]       <BR>
41.Yāva aṭṭhāsi 7 sambuddho maṅgalo lokanāyako, <BR>
Ta tassa sāsane atthi saṃkilesa 8 maraṇaṃ tadā. <BR>
<BR>
42. Dhammukkaṃ9 dhārayitvāna santāretvā mahājanaṃ, <BR>
Jalitvā10 dhumaketūva nibbuto so mahāyaso. 11<BR>
43. Saṅkhārānaṃ sabhāvantaṃ dassayitvā sadevake, jalitvā aggikkhandho'va suriyo<BR>
atthaṃgato yathā. <BR>
<BR>
44. Uyyāne vessare12 nāma buddho nibbāyi maṅgalo, <BR>
Tatthe'va tassa jinathūpo tiṃsa yojanamuggato'ti. <BR>
Maṅgala buddhavaṃso tatiyo. <BR>
<BR>
1. Anunakaṭṭhamāsāni-manupa<BR>
2. Maṅgalo nāma nāyako-ma, machasaṃ. <BR>
Anunaaṭṭhamāsāni-machasaṃ, syā. 3. Sīlā-manupa. 4. Visākhā-manupa. <BR>
5. Nidhāvati-mavi. 6. Navutivasasatasahassāni-manupa. 7. Yāvadaṭṭhāsi-sīmu. <BR>
8. Sakilesa-machasaṃ. 9. Dhamme kkaṃ-machasaṃ, syā, sīmu. 10. Jāletvā-sīmu. <BR>
11. Sasāvako-sīmu. 12. Vasasatarā-ma, yevatanā-manupa. <BR>
Yevatano-manupa. <BR>
<BR>
<BR>
[BJT Page 76] [\x  76/]      <BR>
<BR>
4. Sumana buddhavaṃso <BR>
1. Maṅgalassa aparena sumano nāma nāyako<BR>
Sabbadhammehi asamo sabbasattāna' muttamo. <BR>
<BR>
2. So'pi tadā amatabheriṃ1 ahanī 2 mekhale pure, <BR>
Dhammasaṅkhasamāyuttaṃ navaṅgaṃ jinasāsanaṃ. <BR>
<BR>
3. Nijjinitvā3 kilese so4 patvā sambodhi'muttamaṃ<BR>
Māpesi nagaraṃ satthā5 saddhammapuravaruttamaṃ. 6 <BR>
<BR>
4. Nirantaraṃ akuṭilaṃ ujuṃ7 vipula vitthataṃ māpesi so mahāvīthiṃ<BR>
satipaṭṭhānavaruttamaṃ. <BR>
<BR>
5. Phale cattāri sāmaññe catasso paṭisambhidā<BR>
Chaḷabhiññāṭṭha samāpatti pasāresi tattha vīthiyaṃ. <BR>
<BR>
6. Ye appamattā akhilā hiri viriyehu'pāgatā<BR>
Te te ime guṇavare ādiyanti yathā sukhaṃ. <BR>
<BR>
7. Evametena yogena uddharanto mahājanaṃ<BR>
Bodhesi paṭhamaṃ satthā koṭisatasahassiyo. <BR>
<BR>
8. Yamhi kāle mahāvīro ovadi 8 titthiye gaṇe<BR>
Koṭi sahassābhisamiṃsu 9 dutiye dhammadesane. <BR>
<BR>
9. Yadā devā manussā ca samaggā ekamānasā<BR>
Nirodha pañhaṃ pucchiṃsu saṃsayañcā'pi mānasaṃ. 10<BR>
<BR>
10. Tadā'pi dhammadesane11 nirodha paridīpane12<BR>
Navuti koṭi sahassānaṃ tatiyā'bhisamayo13 ahu. <BR>
<BR>
1. Tadāamatabheriṃ so-machasaṃ 2. Āhani-machasaṃ āhari manupa, 3. Nijinitvā-manupa, <BR>
Vicinitvā-sīmu, jinitvāna-[PTS. 4.] Kilesehi-pu. 5. Tattha-sīmu. <BR>
6. Dhammapuravaruttame-sīmu. 7. Uca-manupa, ma, [PTS. 8.] Ovadati-sīmu. <BR>
9. Koṭisatasahassānaṃ abhisamiṃsu-manupa. 10. Mānaso-mavi. 11. Dhammaṃ desento-mavi.<BR>
12. Paridīpanaṃ-mavi. 13. Dhammābhisamayo-mavi<BR>
<BR>
[BJT Page 78] [\x  78/]      <BR>
<BR>
11. Sannipātā tayo āsuṃ sumanassa mahesino<BR>
Khīṇāsavānaṃ vimalānaṃ santa cittāna tādinaṃ. <BR>
[PTS Page 024] [\q  24/]      <BR>
12. Vassaṃ vutthassa bhagavato abhighuṭṭhe1 pavāraṇe<BR>
Koṭisatasahassehi pavāresi tathāgato. <BR>
<BR>
13. Tato paraṃ sannipāte vimale kañcana pabbate<BR>
Navutikoṭisahassānaṃ dutiyo āsi samāgamo. <BR>
<BR>
14. Yadā sakko devarājā buddhadassanu'pāgami<BR>
Asītikoṭisahassānaṃ tatiyo āsi samāgamo. <BR>
<BR>
15. Ahaṃ tena samayena nāgarājā mahiddhiko<BR>
Atulo nāma nāmena ussannakusalasañcayo. 2<BR>
<BR>
16. Tadā'haṃ nāgabhavanā nikkhamitvā sa ñātihi<BR>
Nāgānaṃ dibbaturiyehi sasaṅghaṃ jinamupaṭṭhahiṃ. <BR>
<BR>
17. Koṭi sata sahassānaṃ annapānena tappayiṃ3<BR>
Paccekaṃ4 dussayugaṃ datvā saraṇaṃ taṃ upāgamiṃ. <BR>
<BR>
18. Sopi maṃ buddho vyākāsi sumano loka nāyako<BR>
Aparimeyye ito kappe ayaṃ buddho bhavissati. <BR>
<BR>
19. Ahu kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
20. Ajapālarukkhamūlasmiṃ nisīditvā tathāgato<BR>
Tattha pāyāsamaggayha nerañjara mupehiti. <BR>
<BR>
21. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
22. Tato padakkhiṇaṃ katvā bodhimaṇḍaṃ anuttaro<BR>
Assattha rukkhamūlamhi bujjhissati mahāyaso. <BR>
<BR>
1. Abhisaṃghuṭṭhe-sya. 2. Ussannakusalapaccayo-sīmu. 3. Tappayi-dhasu, vèmu. <BR>
4. Sacceka-mua, [PTS.] Uppannakusala sañcayo syā. <BR>
<BR>
<BR>
[BJT Page 80] [\x  80/]     <BR>
<BR>
23. Imassa janitā mātā māyā nāma bhavissati<BR>
Sītā suddhodano nāma ayaṃ hessati gotamo. <BR>
<BR>
24. Kolito upatisso ca aggāhessanti sāvakā <BR>
Ānando nāmu'paṭṭhāko upaṭṭhissati taṃ jinaṃ. <BR>
25. Khemā uppalavaṇṇā ca aggā hessanti sāvikā <BR>
Bodhi tassa bhagavato assattho'ti pavuccati. <BR>
<BR>
26. Citto ca hatthāḷavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassa sataṃ tassa gotamassa yasassino. <BR>
<BR>
27. Idaṃ sutvāna vacanaṃ asamassa mahesino<BR>
Āmoditā naramarū buddha bījaṅkuro ayaṃ. <BR>
28. Ukkuṭṭhi saddaṃ vattenti apphoṭenti hasanti ca <BR>
Katañjalī namassanti dasa sahassī sadevakā. <BR>
<BR>
29. Yadi'massa loka nāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
30. Yathā manussā nadiṃ tarantā paṭititthaṃ virajjhiya <BR>
Heṭṭhā titthe gahetvāna uttaranti mahānadiṃ. <BR>
<BR>
31. Eva'meva mayaṃ sabbe yadi muñcāmi'maṃ jinaṃ anāgatamhi addhāne hessāma<BR>
sammukhā imaṃ. <BR>
<BR>
32. Tassā'pi vacanaṃ sutvā bhīyyo cittaṃ pasādayiṃ<BR>
Uttariṃ vatamadhiṭṭhāsiṃ dasapārami pūriyā. <BR>
<BR>
33. Mekhalaṃ nāma1 nagaraṃ sudatto nāma khattiyo<BR>
Sirimā nāma janikā sumanassa mahesino. <BR>
<BR>
34. Nava vassa sahassāni agāramajjhaso vasī 2 <BR>
Cando sucando caṭaṃso ca tayo pāsādamuttamā. <BR>
<BR>
1. Nagaraṃ mekhalaṃ nāma-machasaṃ. 2. Agāraṃ ajjha so vasī-machasaṃ. <BR>
<BR>
<BR>
[BJT Page 82] [\x  82/]     <BR>
<BR>
35. Te saṭṭhisahassāni 1 nāriyo samalaṅkatā, <BR>
Vaṭaṃsikā 2 nāma nārī anupamo nāma atrajo. <BR>
<BR>
36. Nimitte caturo disvā hatthiyānena nikkhami<BR>
Anūnadasamāsāni padhānaṃ padahī jino. <BR>
<BR>
37. Brahmunā yācito santo sumano loka nāyako<BR>
Vatti cakkaṃ mahāvīro mekhale puramuttame. 3<BR>
<BR>
38. Saraṇo bhāvitatto ca ahesuṃ aggasāvakā <BR>
Udeno nāmu'paṭṭhāko sumanassa mahesino. <BR>
<BR>
39. Soṇā ca upasoṇā ca ahesuṃ aggasāvikā <BR>
So'pi buddho amitayaso nāgamūle abujjhatha. <BR>
<BR>
40. Varuṇo ca saraṇo ca ahesuṃ aggu'paṭṭhakā<BR>
Cālā ca upacālā ca ahesuṃ aggupaṭṭhikā. <BR>
<BR>
41. Uccavattanena 4 so buddho navuti hatthasamuggato<BR>
Kañcanagghiya saṃkāso dasa sahassī virocati. 5 <BR>
<BR>
42. Navuti vassa sahassāni āyuvijjati tāvade <BR>
Tāvatā tiṭṭhamāno so tāresi janataṃ bahuṃ. <BR>
[PTS Page 025] [\q  25/]      <BR>
43. Tāraṇīye tārayitvā bodhanīye ca bodhayī<BR>
Parinibbāyi sambuddho uḷurājā'ca atthamī. 6 <BR>
<BR>
44. Te'pi khīṇāsavā bhikkhu so ca buddho asādiso<BR>
Atulaṃ pahaṃ dassayitvā nibbutā te mahāyasā. <BR>
<BR>
45. Tañca ñāṇaṃ atuliyaṃ tāni cā'tuliyāni ratanāni<BR>
Sabbaṃ samantarahitaṃ nanu rittā sabbasaṅkhārā. <BR>
<BR>
46. Sumano yasadharo buddho aṅgāramamhi nibbuto<BR>
Tatve'va tassa jinathūpo catuyojana muggato'ti. <BR>
<BR>
Sumana buddhavaṃso catuttho. <BR>
<BR>
1. Tesaṭṭhisata sahassāni-machasaṃ. 2. Vaṭaṃsakī-sīmu, syā, vaṭaṃsakā-mavi, valaṃ<BR>
sīki-[PTS. 3.] Puravaruttame-sīmu, mavi, syā. 4. Uccatarena-sīmu. 5. Virocatha-sīmu. <BR>
6. Aṭṭhavī-sīmu. <BR>
<BR>
<BR>
[BJT Page 84] [\x  84/]     <BR>
<BR>
5. Revata buddhavaṃso<BR>
<BR>
1. Sumanassa aparena revato nāma nāyako<BR>
Anupamo asadiso atulo uttamo jino. <BR>
2. So'pi dhammaṃ pakāsesi brahmunā abhiyācito<BR>
Khandhadhātuvavatthānaṃ appavattaṃ bhavā'bhave. <BR>
3. Tassā'bhisamayā tīṇi ahesuṃ dhammadesane<BR>
Gaṇanāya na vattabbo paṭhamā'bhisamayo ahū. <BR>
<BR>
4. Yadā arindamaṃ rājaṃ vinesi revato muni<BR>
Tadā koṭisahassānaṃ1 dutiyā'bhisamayo ahū. <BR>
<BR>
5. Sattā'haṃ paṭisallānā vuṭṭhahitvā narāsabho<BR>
Koṭisataṃ naramarūnaṃ2 vinesi uttame phale. <BR>
<BR>
6. Sannīpātā tayo āsuṃ revatassa mahesino<BR>
Khīṇāsavānaṃ vimalānaṃ suvimuttāna' tādinaṃ. 3<BR>
<BR>
7. Atikkattā gaṇanapathaṃ4 paṭhamaṃ ye samāgatā <BR>
Koṭisatasahassānāṃ dutiyo āsi samāgamo. <BR>
<BR>
8. Yo'pi 5 paññāya asamo tassa cakkānuvattako<BR>
So tadā vyādhito āsi patto jīvitasaṃsayaṃ. <BR>
<BR>
9. Tassa gilānapucchāya 6 ye tadā upagatā muni<BR>
Koṭisatasahassā7 arahanto tatiyo āsi samāgamo. <BR>
<BR>
10. Ahaṃ tena samayena atidevo nāma brāhmaṇo<BR>
Upagantvā revataṃ buddhaṃ saraṇaṃ tassa gacchahaṃ. <BR>
11. Tassa sīlaṃ samādhiñca paññāguṇamanuttamaṃ8<BR>
Thomayitvā yathāthāmaṃ uttarīya'madāsa'haṃ. <BR>
[PTS Page 026] [\q  26/]      <BR>
12. So'pi maṃ buddho vyākāsi revato lokanāyako<BR>
Aparimeyye ito kappe ayaṃ buddho9 bhavissati. <BR>
1. Koṭisatasahassānaṃ-sīmu. 2. Naravarā-machasaṃ. 3. Suvimuttānaṃ tādīnaṃ-khasu, sīmu, <BR>
[PTS. 4.] Atikkantagaṇapathā-khaya, vèmu, [PTS. 5.] Yoso-machasaṃ, vèmu, [PTS.] <BR>
6. Gilāni-mavi. 7. Koṭisahasahassa-machasa, koṭisatasahassānaṃ-syā. 8.<BR>
Guṇavaruttamaṃ-sīmu. 9. Sambuddhe-sīmu. <BR>
<BR>
<BR>
[BJT Page 86] [\x  86/]      <BR>
<BR>
13. Ahu kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
14. Ajapālarukkhamūlasmiṃ nisīditvā tathāgato<BR>
Tattha pāyāsamaggayha nerañjaramupehiti. <BR>
<BR>
15. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
16. Tato padakkhīṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
17. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
18. Kolito upatisso ca aggā hessanti sāvakā <BR>
Ānando nāmu' paṭṭhāko upaṭṭhissati taṃ jinaṃ. <BR>
<BR>
19. Khemā uppalavaṇṇā ca aggā hessanti sāvikā<BR>
Bodhi tassa bhagavato assattho'ti pavuccati. <BR>
<BR>
20. Citto ca hatthālavako aggā hessantu' paṭṭhakā<BR>
Uttarā nandamātā ca aggā hessantu' paṭṭhikā<BR>
Āyu vassasataṃ tassa gotamassa yasassino. <BR>
<BR>
21. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
22. Ukkuṭṭhisaddaṃ vattenti apphoṭenti hasanti ca <BR>
Katañjali namassanti dasasahassī sadevakā. <BR>
<BR>
23. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
24. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti mahānadiṃ. <BR>
<BR>
25. Eva'meva mayaṃ sabbe yadi muñcāmi' maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
[BJT Page 88] [\x  88/]      <BR>
<BR>
26. Tassā'pi vacanaṃ sutvā bhīyyo cittaṃ pasādayiṃ<BR>
Uttariṃ vata'madhiṭṭhāsiṃ dasapāramīpūriyā. <BR>
27. Tadā'pi maṃ1 buddhadhammaṃ saritvā anubrūhayiṃ āharissā mi taṃ dhammaṃ yaṃ<BR>
mayhaṃ2 abhipatthitaṃ. <BR>
<BR>
28. Nagaraṃ sudhaññavati 3 nāma vipulo nāma khattiyo<BR>
Vipulā nāma janikā revatassa mahesino. <BR>
<BR>
29. Chabbassasahassāni 4 agāramajjhaso vasī <BR>
Sudassano ca ratanagaghi 5 āceḷo6 ca vibhūsito<BR>
Puññakammābhinibbattā tayo pāsāda muttamā. <BR>
<BR>
30. Tettiṃsa sahassāni 7 nāriyo samalaṅkatā<BR>
Sudassanā nāma devī varuṇo nāma atrajo. <BR>
<BR>
31. Nimitte caturo disvā rathayānena nikkhami<BR>
Anūnasattamāsāni padhānaṃ padahī jino. <BR>
<BR>
32. Brahmunā yācito santo revato loka nāyako<BR>
Vattī cakkaṃ mahāvīro varuṇā rāme sirīghare. 8<BR>
<BR>
33. Varuṇo brahmadevo ca ahesuṃ aggasāvakā<BR>
Sambhavo nāmupaṭṭhāko revatassa mahesino. <BR>
<BR>
34. Bhaddā ceva subhaddā ca ahesuṃ aggasāvikā<BR>
So'pi buddho asamasamo nāgamūle abujjhatha. <BR>
<BR>
35. Padumo kuñjaro ceva ahesuṃ aggu'paṭṭhakā sirimā veva yasavatī ahesuṃ<BR>
aggu'paṭṭhikā. <BR>
<BR>
36. Uccattanena 9 so buddho asīti hattha muggato<BR>
Ohāseti disā sabbā indaketūva uggato. <BR>
<BR>
1. Taṃ-machasaṃ. 2. Mayaṃ-manupa. 3. Sudhammakaṃ-sīmu, sudhaññakaṃ, [PTS,] syā. <BR>
4. Cha ca vassasahassāni-machasaṃ. 5. Sudassane, ratanagghi-machasaṃ. 6. Acelo-sīmu. <BR>
7. Tettiṃsa ca sahassa ni-machasaṃ. 8. Sirīghane-sīmu. "Vatatavatetā, mahāvīro, varuṇārāme<BR>
vasi jino"-syā. 9. Uccatarena-sīmu. <BR>
<BR>
<BR>
[BJT Page 90] [\x  90/]      <BR>
<BR>
37. Tassa sarīre nibbattā pahā mālā anuttarā<BR>
Divā vā yadivā rattiṃ samantā pharati1 yojanaṃ. 2<BR>
<BR>
38. Saṭṭhivassasahassāni āyu vijjati tāvade<BR>
Tāvatā tiṭṭhamāno so tāresi janataṃ bahuṃ. <BR>
<BR>
39. Dassayitvā buddhabalaṃ amataṃ loke pakāsayaṃ<BR>
Nibbāyi anupādāno yatha'ggu'pādānasaṅkhayā. <BR>
<BR>
40. So ca kāyo ratananibho so ca dhammo asādiso<BR>
Sabbaṃ samantarahitaṃ nanu rittā sabbasaṅkhārā. <BR>
41. Revato yasadharo buddho nibbuto so mahāmuni 3<BR>
Dhātuvitthārikaṃ āsī tesu tesu padesato'ti. <BR>
<BR>
Revata buddhavaṃso pañcamo. <BR>
<BR>
1. Eri-sīmu. <BR>
2. Tassa dehābhinibbattaṃ pahājālamanuttaraṃ<BR>
Divā ceva tadā rattiṃ, niccaṃ pharati yojanaṃ"<BR>
Dhātuyo mama sabbāpi, vikirantuti so jino, <BR>
Adhiṭṭhāsi mahā vīro, sabba sattānu kampako"<BR>
Mahāsāre panuyyāne, mahato nagarassa yojane pūjito nara sārehi, parinibbāyi revato"-bua. <BR>
3. Mahāpūre-machasaṃ. <BR>
<BR>
<BR>
[BJT Page 92] [\x  92/]     <BR>
<BR>
6. Sobhita buddhavaṃso<BR>
[PTS Page 027] [\q  27/]      <BR>
1. Revatassa aparena sobhito nāma nāyako<BR>
Samāhito santacitto asamo appaṭipuggalo. <BR>
<BR>
2. So jino sakagehamhi mānasaṃ vinīvaṭṭayī1<BR>
Patvāna kevalaṃ bodhiṃ dhammacakkaṃ pavattavī 2. <BR>
<BR>
3. Yāva heṭṭhā avīcito bhavaggācā'pi uddhato3<BR>
Etthantare ekaparisā ahosi dhammadesane. <BR>
<BR>
4. Tāya parisāya sambuddho dhammacakkaṃ pavattayī<BR>
Gaṇanāya na vattabbo paṭhamā'bhisamayo ahū. <BR>
<BR>
5. Tato parampi desente 4 marūnaṃ ca 5 samāgame<BR>
Navutikoṭisahassānaṃ dutiyā'bhisamayo ahū. <BR>
<BR>
6. Punāparaṃ rājaputto jayaseno nāma khattiyo<BR>
Ārāmaṃ ropayitvāna buddhe niyādayi tadā. <BR>
<BR>
7. Tassa yāgaṃ pakittento dhammaṃ desesi cakkhumā<BR>
Tadā koṭisahassānaṃ tatiyā'bhisamayo ahū. <BR>
<BR>
8. Sannipātā tayo āsuṃ sobhitassa mahesino<BR>
Khīṇāsavānaṃ vimalānaṃ santacittāna'tādinaṃ. <BR>
<BR>
9. Uggato nāma so rājā dānaṃ deti naruttame<BR>
Tamhi dāne samāgañchuṃ arahantā satakoṭiyo. <BR>
<BR>
10. Punāparaṃ puragaṇo6 deti dānaṃ naruttame<BR>
Tadā navutikoṭinaṃ dutiyo āsi samāgamo. <BR>
<BR>
1. Vinivattayi, [PTS,] machasaṃ, syā. 2. Cakkappavattayi-sīmu <BR>
3. Yāva uddhaṃ avīvito bhavaggācāpiheṭṭhato [PTS. 4.] Desento-mavi, <BR>
5. Naramarūnaṃ- sīmu, syā. 6. Pūgagaṇe-syā. <BR>
<BR>
<BR>
[BJT Page 11] [\x  11/]      <BR>
11. Devaloke vasitvāna yadā orohatī jino<BR>
Kadā asītikoṭinaṃ tatiyo āsi samāgamo. <BR>
<BR>
12. Ahaṃ tena samayena sujāto nāma brāhmano<BR>
Tadā sasāvakaṃ buddhaṃ annapānena tappayiṃ. <BR>
<BR>
13. So'pi maṃ buddho vyākāsi 1 sobhito lokanāyako<BR>
Aparīmeyye ito kappe ayaṃ buddho bhavissati. <BR>
<BR>
14. Ahu kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
15. Ajapārukkhamūlasmiṃ nisīditvā tathāgato<BR>
Tattha pāyāsamaggayha nerañjaramupehiti. <BR>
<BR>
16. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
17. Tato padakkhiṇaṃ katvā bodhimaṇḍaṃ anuttaro <BR>
Assattharukkhamūlamhi bujjhissati mahāyaso. <BR>
<BR>
18. Imassa janikā mātā māyā nāma bhavissati, <BR>
Pitā suddhodano nāma, ayaṃ hessati gotamo. <BR>
<BR>
19. Kolito upatisso ca, aggā hessanti sāvakā, <BR>
Ānando nāmu' paṭṭhāko, upaṭṭhissati taṃ jinaṃ. <BR>
20. Khemā uppalavaṇṇā ca, aggā hessanti sāvikā, <BR>
Bodhi tassa bhagavato, assattho'ti pavuccati. <BR>
<BR>
21. Citto ca hatthāḷavako, aggā hessantu' paṭṭhakā, <BR>
Uttarā nandamātā ca, aggā hessantu' paṭṭhikā, <BR>
Āyu vassa sataṃ tassa, gotamassa yasassino. <BR>
22. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
1. Viyākāsi-mavi. <BR>
<BR>
<BR>
[BJT Page 96] [\x  96/]      <BR>
<BR>
23. Ukkuṭṭhisaddaṃ vattenti apphoṭenti hasanti ca<BR>
Katañjalī namassanti dasa sahassī sadevakā. <BR>
<BR>
24. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
25. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti mahānadiṃ. <BR>
<BR>
26. Eva'meva mayaṃ sabbe yadimuñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
27. Tassā'pi vacanaṃ sutvā haṭṭho saṃviggamānaso<BR>
Tamevatthamanuppattiyā uggaṃ dhitimakāsahaṃ. <BR>
<BR>
28. Sudhammaṃ nāma nagaraṃ sudhammo nāma khattiyo<BR>
Sudhammā nāma janikā sobhitassa mahesino. <BR>
[PTS Page 028] [\q  28/]      <BR>
29. Navavassasahassāni agāramajjhaso vasī<BR>
Kumudokalīro1 padumo tayo pāsādamuttamā. <BR>
<BR>
30. Sattati sahassāni 2 nāriyo samalaṅkatā<BR>
Makhīlā3 nāma sā nārī sīho nāmā'si atrajo. <BR>
<BR>
31. Nimitte caturo disvā pāsādenā'bhi nikkhami<BR>
Sattā'haṃ padhānācāraṃ caritvā purisuttamo<BR>
Bujjhamāno ca so buddho nāgamūle abujjhatha. <BR>
<BR>
32. Brahmunā yācito santo sobhito lokanāyako<BR>
Vatti cakkaṃ mahāvīro sudhamamuyyānamuttame. <BR>
<BR>
33. Asamo ca sunento ca ahesuṃ aggasāvakā <BR>
Anomo4 nāmu paṭṭhāko sobhitassa mahesino<BR>
Nakulā ca sujātā ca ahesuṃ aggasāvikā. <BR>
<BR>
1. Nāḷino-machasaṃ. 2. Sattatiṃsa sahassāni-machasaṃ. <BR>
Ticattāri sahassāni-syā. <BR>
Chasattati sahassāni-sīmu. <BR>
3. Maṇīlā-machasaṃ, makilā-syā. <BR>
* Gāthaddho'yaṃ, machasaṃ, syāma potthakesu, na vijjati. <BR>
4. Vattacakko-syā. 5. Anumo-sīmu. <BR>
<BR>
<BR>
[BJT Page 98] [\x  98/]     <BR>
<BR>
34. Rammo ceva sudatto ca ahesuṃ aggupaṭṭhakā<BR>
Nakulā ceva cittā ca ahesuṃ aggupaṭṭhikā. <BR>
<BR>
35. Aṭṭhapaññāya ratanaṃ accuggato mahāmuni<BR>
Obhāseti disā sabbā sataraṃsī'va uggato. <BR>
<BR>
36. Yathā suphullaṃ pavanaṃ nānā gandhehi dhūpitaṃ<BR>
Tatheva tassa pāvacanaṃ sīlagandhehi dhūpitaṃ. <BR>
<BR>
37. Yathāpi sāgaro nāma dassanena atappiyo<BR>
Tathe'va tassa pāvacanaṃ savaṇena atappiyaṃ. <BR>
<BR>
38. Navutivassasahassāni āyu vijjati tāvade<BR>
Tāvatā tiṭṭhamāno so tāresi janataṃ bahuṃ. <BR>
<BR>
39. Ovādaṃ anusiṭṭhiñca datvāna sesake jane<BR>
Hūtāsanova tāpetvā nibbuto so sa sāvako. <BR>
<BR>
40. So ca buddho asamasamo te'ca1 sāvakā balappattā<BR>
Sabbaṃ samantarahitaṃ nanu rittā sabbasaṅkhārā. <BR>
<BR>
41. Sobhito varasambuddho sīhārāmamhi nibbuto<BR>
Dhātu vitthārikaṃ āsi tesu tesu padesato'ti. <BR>
<BR>
Sobhita buddhavaṃso chaṭṭho. <BR>
1. Tepi ca-sīmu tepi-machasaṃ. <BR>
<BR>
[BJT Page 100] [\x 100/]     <BR>
<BR>
7. Anomadassi buddhavaṃso<BR>
[PTS Page 029] [\q  29/]      <BR>
1. Sobhitassa aparena sambuddho dipaduttamo<BR>
Anomadassī amitayaso tejassī1 duratikkamo. <BR>
<BR>
2. So chetvā bandhanaṃ sabbaṃ viddhaṃsetvā tayo bhave<BR>
Anivatti gamanaṃ maggaṃ desesi devamānuse. <BR>
<BR>
3. Sāgaro'va asaṅkhobho2 pabbato'va durāsado<BR>
Ākāso'va ananto so sālarājāva phullito. <BR>
<BR>
4. Dassanena'pi taṃ buddhaṃ tositā honti pāṇino<BR>
Vyāharantaṃ gira sutvā amataṃ pāpuṇanti te. <BR>
5. Dhammābhisamayo tassa iddho phito tadā ahu<BR>
Koṭisatāni abhisamiṃsu paṭhame dhammadesane. <BR>
<BR>
6. Tato paramhi samaye 3 vassante dhammavuṭṭhiyo<BR>
Asītikoṭiyo abhisamiṃsu dutiye dhammadesane. <BR>
<BR>
7. Tato parampi vassante tappayante ca pāṇinaṃ <BR>
Aṭṭhasattatikoṭīnaṃ tatiyā'bhisamayo ahū <BR>
<BR>
8. Sannipātā tayo āsuṃ tassāpi ca mahesino<BR>
Abhiññā balappattānaṃ pupphitānaṃ vimuttiyā. <BR>
<BR>
9. Aṭṭhasatasahassānaṃ sannipāto tadā ahū<BR>
<BR>
Pahīnamadamohānaṃ santacittāna 4 tādinaṃ. <BR>
<BR>
10. Sattasatasahassānaṃ dutiyo āsi samāgamo<BR>
Anaṅgaṇānaṃ virajānaṃ upasantāna tādinaṃ. <BR>
1. Techasi-sīmu, syā. 2. Asaṅkhobho-mavi. 3. Tato paraṃ, abhisamaye-machasaṃ, syā<BR>
Tato parampi, abhisamaye-sīmu. <BR>
4. Santacittānaṃ-ma. <BR>
<BR>
<BR>
[BJT Page 102] [\x 102/]     <BR>
<BR>
11. Channaṃ satasahassānaṃ tatiyo āsi samāgamo<BR>
Abhiññābalappattānaṃ1 nibbutānaṃ tapassīnaṃ. <BR>
<BR>
12. Ahaṃ tena samayena yakkho āsiṃ mahiddhiko<BR>
Nekānaṃ yakkhakoṭīnaṃ vasavattīmahissaro. 2<BR>
<BR>
13. Tadā'pi taṃ buddhavaraṃ upagantvā mahesinaṃ<BR>
Annapānena tappesiṃ sasaṅghaṃ lokanāyakaṃ. <BR>
14. So'pi maṃ tadā vyākāsi 3 visuddhanayano muni<BR>
Aparimeyye ito kappe ayaṃ buddho4 bhavissati. <BR>
<BR>
15. Ahu kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
16. Ajapālarukkhamūlasmiṃ nisīditvā tathāgato<BR>
Tattha pāyāsamaggayha nerañjaramupehiti. <BR>
<BR>
17. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
18. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
19. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
20. Kolito upatisso ca aggā hessanti sāvakā<BR>
Ānando nāmu'paṭṭhāko upaṭṭhissati taṃ jinaṃ. <BR>
<BR>
21. Khemā uppalavaṇṇā ca aggā hessanti sāvikā<BR>
Bodhi tassa bhagavato assattho'ti pavuccati. <BR>
<BR>
1. Balapattānaṃ-mavi. 2. Vasavattimhi-sīmu, machasaṃ, syā. 3. Vyākāsi-sīmu. <BR>
4. Sambuddho-sīmu. <BR>
<BR>
<BR>
[BJT Page 104] [\x 104/]     <BR>
<BR>
22. Citto ca hatthāḷavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā. <BR>
Āyu vassasataṃ tassa gotamassa yasassino. <BR>
<BR>
23. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
24. Ukkuṭṭhisaddaṃ vattenti apphoṭenti hasanti ca <BR>
Katañjalī samassanti dasasahassī sadevakā. <BR>
<BR>
25. Yadi'massa lokanāthassa virajjhissāma sāsanaṃ anāgatamhi addhāne hessāma sammukhā<BR>
imaṃ. <BR>
26. Yathā manussā nadiṃ tarantā paṭititthaṃ virajjhiya <BR>
Heṭṭhā titthe gahetvāna uttaranti mahānadiṃ. <BR>
<BR>
27. Eva'meva mayaṃ sabbe yadi muñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
28. Tassā'pi vacanaṃ sutvā haṭṭho saṃviggamānaso<BR>
Uttariṃ vata madhiṭṭhāsiṃ dasa pāramipūriyā. <BR>
[PTS Page 030] [\q  30/]      <BR>
29. Nagaraṃ candavatī1 nāma yasavā nāma khattiyo<BR>
Mātā yasodharā nāma anomadassissa satthuno. <BR>
<BR>
30. Dasa vassasahassāni agāramajjhaso vasī<BR>
Siri upasirisirivaḍḍho tayo pāsāda muttamā. <BR>
<BR>
31. Tevīsatisahassāni nāriyo samalaṅkatā<BR>
Sirimā nāma nārī ca upavāno2 nāma atrajo. <BR>
<BR>
32. Nimitte caturo disvā sivikāyā'bhinikkhami<BR>
Anūnadasamāsāni padhānaṃ padahī jino. <BR>
<BR>
33. Brahmunā yācito santo anomadassī mahāmuni<BR>
Vattivakkaṃ mahāvīro uyyāne so sudassane. <BR>
<BR>
1. Bandhumatī dhammapadaaggasāvaka 53. 2. Upavāraṇo-mavi. <BR>
<BR>
<BR>
[BJT Page 106] [\x 106/]      <BR>
<BR>
34. Nisabho ca 1 anomo2 ca ahesuṃ aggasāvakā<BR>
Varuṇo nāmu'paṭṭhāko anomadassissa satthuno. <BR>
<BR>
35. Sundarī 3 ca sumanā ca ahesuṃ aggasāvikā <BR>
Bodhi tassa bhagavato ajjuno'ti pavuccati. <BR>
<BR>
36. Nandivaḍḍho sirivaḍḍho ahesuṃ aggu'paṭṭhakā<BR>
Uppalā ceva padumā ca ahesuṃ aggu'paṭṭhikā. <BR>
37. Aṭṭhapaññāsa ratanaṃ accuggato mahāmuni<BR>
Pabhā niddhāvati tassa sataraṃsī'va uggato. <BR>
38. Vassasatasahassāni āyu vijjati tāvade tāvatā tiṭṭhamāno so tāresi janataṃ bahuṃ. <BR>
<BR>
39. Supupphitaṃ pāvacanaṃ arahantehi tādihi<BR>
Vītarāgehi vimalehi sobhittha jinasāsanaṃ. <BR>
<BR>
40. So ca satthā amitayaso yugāni tāni 4 atuliyāni<BR>
Sabbaṃ samantarahitaṃ nanu rittā sabbasaṅkhārā. <BR>
<BR>
41. Anomadassī jino satthā dhammārāmamhi nibbuto<BR>
Tatthe'va tassa jinathūpo ubbedho pañcavīsatī'ti. <BR>
<BR>
Anomadassī buddhavaṃso sattamo. <BR>
<BR>
1. Nipako-manupa, 2. Asoko-sīmu. 3. Sundarā-dhammapadaṭṭakathā 53. <BR>
4. Tīṇi-sīmu. <BR>
<BR>
<BR>
[BJT Page 108] [\x 108/]      <BR>
<BR>
8. Paduma buddhavaṃso<BR>
[PTS Page 031] [\q  31/]      <BR>
1. Anoma dassissa aparena sambuddho dipaduttamo<BR>
Padumo nāma nāmena asamo appaṭipuggalo. <BR>
2. Tassā'pi asamaṃ sīlaṃ samādhi'pi anantako<BR>
Asaṅkheyyaṃ ñāṇavaraṃ vimutti ca anūpamā. <BR>
3. Tassā'pi atulatejassa dhammacakkappavattane<BR>
Abhisamayā tayo āsuṃ mahātamapavāhanā. <BR>
<BR>
4. Paṭhamābhisamaye buddho koṭisatamabodhayī<BR>
Dutiyābhisamaye dhīro navutikoṭimabodhayī. <BR>
<BR>
5. Yadā ca padumo buddho ovadī sakama'trajaṃ<BR>
Tadā asītikoṭīnaṃ tatiyā'bhisamayo ahū. <BR>
<BR>
6. Sannipātā tayo āsuṃ padumassa mahesino, <BR>
Koṭisatasahassānaṃ paṭhaho āsi samāgamo. <BR>
<BR>
7. Kaṭhina1tthārasamaye uppanne kaṭhina1cīvare<BR>
Dhammasenāpata'tthāya 2 bhikkhu sibbiṃsu cīvaraṃ. 3 <BR>
<BR>
8. Tadā te vimalā bhikkhu chaḷabhiññā mahiddhikā<BR>
Tīṇi satasahassāni samiṃsu aparājitā. <BR>
9. Punāparaṃ so narāsabho4 pavane vāsaṃ upāgato5<BR>
Tadā samāgamo āsā dvinnaṃ satasahassānaṃ6. <BR>
<BR>
10. Ahaṃ tena samayena sīho āsiṃ migādhibhū7 pavivekamanubrūhantaṃ pavane addasaṃ<BR>
jinaṃ8. <BR>
<BR>
11. Vanditvā sirasā pāde katvāna taṃ padakkhiṇaṃ<BR>
Tikkhattuṃ abhināditvā sattāhaṃ jinamupaṭṭhahiṃ9. <BR>
<BR>
12. Sattāhaṃ varasamāpattiyā uṭṭhahitvā tathāgato<BR>
Manasā cintayitvāna koṭibhikkhu samānayī. <BR>
<BR>
1. Kathina-machasaṃ. 2. Dhammasenāpatitthāya-machasaṃ. 3. Cīvare-mavi. <BR>
4. Narausabho-syā. 5. Upāgami-machasaṃ, syā, [PTS. 6.] Satasahassīnaṃ-machasaṃ. <BR>
7. Migāhibhū-syā. 8. Vivekamanubrūhanataṃ pavane vāsaṃ upāgataṃ-sīmu. <BR>
9. Jinamupaṭṭhahaṃ-machasaṃ, mavi. <BR>
<BR>
<BR>
[BJT Page 110] [\x 110/]     <BR>
<BR>
13. Tadāpi so mahāvīro tesaṃ majjhe viyākarī<BR>
Aparimeyye ito kappe ayaṃ buddho bhavissati. <BR>
<BR>
14. Ahu kapilamhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
15. Ajapālarukkhamūlasmiṃ nisīditvā tathāgato<BR>
Tattha pāyāsamaggayha nerañjaramupehiti. <BR>
<BR>
16. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
17. Tato padakkhīṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
18. Imassa janikā mātā māyā nāma bhavissati pitā suddhodano nāma ayaṃ hessati gotamo. <BR>
<BR>
19. Kolito upatisso ca aggā hessanti sāvakā<BR>
Ānando nāmupaṭṭhāko upaṭṭhissati taṃ jinaṃ. <BR>
<BR>
20. Khemā uppalavaṇṇā ca aggā hessanti sāvikā <BR>
Bodhi tassa bhagavato assattho'ti pavuccati. <BR>
<BR>
21. Citto ca hatthālavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassa sataṃ tassa gotamassa yasassino. <BR>
<BR>
22. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
23. Ukkuṭṭhisaddaṃ vattenti apphoṭhenti hasanti ca <BR>
Katañjalī namassanti dasasahassī sadevakā. <BR>
<BR>
24. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
25. Yathā manussā nadiṃ tarantā paṭititthaṃ virajjhiya <BR>
Heṭṭhā titthe gahetvāna uttaranti mahānadiṃ. <BR>
<BR>
26. Eva'meva mayaṃ sabbe yadi muñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
[BJT Page 112] [\x 112/]     <BR>
<BR>
27. Tassā'pi vacanaṃ sutvā bhīyyo cittaṃ pasādayiṃ<BR>
Uttariṃ vatamadhiṭṭhāsiṃ dasapāramī pūriyā. <BR>
28. Campakaṃ nāma nagaraṃ asamo nāma khattiyo<BR>
Asamā nāma janikā padumassa mahesino. <BR>
[PTS Page 032] [\q  32/]      <BR>
29. Dasavassasahassāni agāramajjhaso vasi<BR>
Uttaravasuyasuttarā1 tayo pāsādamuttamā. <BR>
<BR>
30. Tettiṃsa satasahassāni nāriyo samalaṅkatā<BR>
Uttarā nāma sā nāri rammo nāmā'si atrajo. <BR>
<BR>
31. Nimitte caturo disvā rathayānena nikkhamī<BR>
Anūnaaṭṭhamāsāni 2 padhānaṃ padahī jino. <BR>
<BR>
32. Brahmunā yācito'santo padumo lokanāyako<BR>
Vatti cakkaṃ mahāvīro dhanañjayuyyānamuttame. <BR>
<BR>
33. Sālo ca upasālo ca ahesuṃ aggasāvakā <BR>
Varuṇo nāmu'paṭṭhāko padumassa mahesino. <BR>
34. Rādhā ce'va surādhā'ca ahesuṃ aggasāvikā<BR>
Bodhi tassa bhagavato mahāsoṇo'ti vuccati. <BR>
<BR>
35. Bhīyyo ceva asamo ca ahesuṃ aggu'paṭṭhakā<BR>
Rucī ca nandarāmā ca ahesuṃ aggupaṭṭhikā. <BR>
36. Aṭṭhapaññasaratanaṃ accuggato mahāmunī<BR>
Pabhā niddhāvati tassa asamā sabbato disā. <BR>
<BR>
37. Candappabhā suriyappabhā ratanaggi-maṇippabhā3<BR>
Sabbā'pi tā hatā honti patvā jinapabhuttamaṃ. <BR>
<BR>
38. Vassasatasahassāni āyu vijjati tāvade <BR>
Tāvatā tiṭṭhamāno so tāresi janataṃ bahuṃ. <BR>
<BR>
39. Paripakkamānase satte bodhayitvā asesato<BR>
Sesa'ññe4 anusāsitvā nibbuto so sasāvako. <BR>
<BR>
40. Uragova tacaṃ jiṇṇaṃ vaddhaṃ5 pattaṃ'va pādapo<BR>
Jahitvā sabbasaṅkhāre nibbuto so yathā sikhī. <BR>
<BR>
41. Padumo jinavaro satthā dhammārāmamhi nibbuto<BR>
Dhātuvitthārikaṃ āsi tesu tesu padesato. <BR>
<BR>
1. Nandā vasu yasuttarā-machasaṃ, nandā ca suyasā uttarā-sīmu. <BR>
Nando vasu yasuttaro-syā. <BR>
2. Anūnakaṭṭhamāsāni-machasaṃ, anūnakaṃaḍḍhamāsaṃ sīmu. [PTS. 3.] Ratanagghi-sīmu. <BR>
4. Sesake-sīmu, machasaṃ. 5. Vuḍḍhaṃ sīmu, [PTS.]<BR>
[BJT Page 114] [\x 114/]     <BR>
<BR>
9. Nārada buddhavaṃso <BR>
[PTS Page 033] [\q  33/]      <BR>
1. Padumassa aparena sambuddho dipaduttamo<BR>
Nārado nāma nāmena asamo appaṭipuggalo. <BR>
<BR>
2. So buddho cakkavattissa jeṭṭho dayitaoraso<BR>
Āmuttamālābharaṇo1 uyyānaṃ upasaṅkami. <BR>
<BR>
3. Tatthā'si 2 rukkho yasavipulo abhirūpo brahā suvī<BR>
Tamajjhappatvā upanisīdi mahāsoṇassa heṭṭhato, <BR>
<BR>
4. Tattha ñāṇavaruppajji anantaṃ vajirūpamaṃ<BR>
Tena vicini saṅkhāre ukkujjama'vakujjakaṃ. <BR>
<BR>
5. Tattha sabba kilesāni asesamabhivāhayī<BR>
Pāpuṇi kevalaṃ bodhiṃ buddhañāṇo ca cuddasa. <BR>
6. Pāpuṇitvāna sambodhiṃ dhammacakkaṃ pavattayī<BR>
Koṭisatasahassānaṃ paṭhamābhisamayo ahū. <BR>
7. Mahādoṇaṃ nāgarājaṃ vinayanto mahāmuni<BR>
Pāṭiheraṃ tadākāsi dassayanto sadevake. <BR>
<BR>
8. Tadā devamanussānaṃ tamhi dhammappakāsane <BR>
Navutikoṭisahassāni tariṃsu sabbasaṃsayaṃ. <BR>
<BR>
9. Yamhi kāle mahāvīro ovadi sakamatrajaṃ<BR>
Asītikoṭi sahassānaṃ tatiyā'bhisamayo ahu. <BR>
10. Sannipātā tayo āsuṃ nāradassa mahesino<BR>
Koṭisatasassānaṃ paṭhamo āsi samāgamo. <BR>
<BR>
11. Yadā buddho buddhaguṇaṃ sanidānaṃ pakāsayi<BR>
Navutikoṭisahassāni samiṃsu vimalā tadā. <BR>
<BR>
1. Āmuttamālyābharaṇo-sīmu. [PTS. 2.] Tatrāsi-sīmu. <BR>
Āmuttamalyābharaṇo-syā. Tatthāpi-manupa. <BR>
<BR>
[BJT Page 116] [\x 116/]      <BR>
<BR>
12. Yadā cerocano nāgo dānaṃ dadāti satthuno<BR>
Tadā samiṃsu jinaputtā asitisatasahassiyo1. <BR>
<BR>
13. Ahaṃ tena samayena jaṭilo uggatāpano, <BR>
Antalikkhacaro āsiṃ pañcābhiññāsu pāragū. <BR>
<BR>
14. Tadā'pa'haṃ2 asamasamaṃ sasaṅghaṃ saparijjanaṃ<BR>
Annapānena tappetvā candanenā'bhipūjayiṃ. <BR>
<BR>
15. So'pi maṃ buddho3 vyākāsi, nārado loka nāyako<BR>
Aparimeyye ito kappe ayaṃ buddho bhavissati. <BR>
<BR>
16. Ahu kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
17. Ajapālarukkhamūlasmi nisīditvā tathāgato<BR>
Tattha pāyāsamaggayha nerañjaramupehiti. <BR>
<BR>
18. Nerañjarāya tiramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
19. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
20. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
21. Kolito upatisso ca aggā hessanti sāvakā <BR>
Ānando nāmu'paṭṭhāko upaṭṭhissati taṃ jinaṃ. <BR>
<BR>
22. Khemā uppalavaṇṇā ca aggā hessanti sāvikā <BR>
Bodhi tassa bhagavato assattho'ti pavuccati. <BR>
<BR>
23. Citto ca hatthāḷavako aggā hessantu'paṭṭhakā<BR>
Uttarānandamātā ca aggā hessantupaṭṭhikā<BR>
Āyu vassasataṃ tassa gotamassa yasassino. <BR>
<BR>
1. Asītisatasahassino-syā. 2. Tadāpāhaṃ-machasaṃ, syā, sīmu; manupa. <BR>
3. Sambuddho-sīmu. <BR>
<BR>
<BR>
[BJT Page 118] [\x 118/]      <BR>
<BR>
24. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
25. Ukkuṭṭhisaddaṃ vattenti apphoṭenti hasanti ca <BR>
Katañjalī namassanti dasasahassī sadevakā. <BR>
<BR>
26. Yadi'massa lokanāthassa virajjhissāma sāsanaṃ. <BR>
Anāgatamhi addhāne hessāma sammukhā imaṃ. <BR>
<BR>
27. Yathā manussā nadiṃ tarantā paṭititthaṃ virajjhiya <BR>
Heṭṭhā titthe gahetvāna uttaranti mahānadiṃ. <BR>
<BR>
28. Evameva mayaṃ sabbe yadi muñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
[PTS Page 034] [\q  34/]      <BR>
29. Tassā'pi vacanaṃ sutvā bhīyyo bhāvetva1 mānasaṃ<BR>
Adhiṭṭhahiṃ vataṃ uggaṃ dasapāramīpūriyā. <BR>
30. Nagaraṃ dhaññavatī nāma sudevo nāma khattiyo<BR>
Anomā nāma janikā nāradassa mahesino. <BR>
<BR>
31. Navavassasahassāni agāramajjhaso vasī <BR>
Jito vijito vijitā'bhirāmo2 tayo pāsāda muttamā. <BR>
<BR>
32. Ticattārīsasahassāni nāriyo samalaṅkatā<BR>
Vijitasenā3 nāma nārī nanduttaro nāma atrajo. <BR>
<BR>
33. Nimitte caturo disvā pa sā4 gamanena nikkhamī<BR>
Sattāhaṃ padhanacariyaṃ5. Acarī lokanāyako. <BR>
<BR>
1. Bhāsetva-sīmu, machasaṃ, syā, bhāsetvā. [PTS.] <BR>
2. Jino vijitābhirāmo-machasaṃ, syā. <BR>
Jitā vijitā bhūrimā-sīmu. 3. Jitasenā-sīmu. 4. Pāsāda-sīmu. 5. Padhānacāraṃ-machasaṃ, syā. <BR>
<BR>
<BR>
[BJT Page 120] [\x 120/]      <BR>
<BR>
34. Brahmunā yācito santo nārado lokanāyako<BR>
Vatti cakkaṃ mahāvīro dhanañjayu'yyāna muttame. <BR>
<BR>
35. Bhaddasālo jitamitto ahesuṃ aggasāvakā<BR>
Vāseṭṭho nāmu'paṭṭhāko nāradassa mahesino. <BR>
<BR>
36. Uttarā phaggunī ce'va ahesuṃ aggasāvikā <BR>
Bodhi tassa bhagavato mahāsono'ti vuccati. <BR>
<BR>
37. Uggarindo ca vasabho ca ahesuṃ aggupaṭṭhakā<BR>
Indīvarī ca undī ca1 ahesuṃ aggu'paṭṭhikā. <BR>
<BR>
38. Aṭṭhāsītiratanāni accuggato mahāmuni<BR>
Kañcanagghiyasaṃkāso dasasahassī virocati 2. <BR>
<BR>
39. Tassa vyāmappabhā kāyā niddhāvati disodisaṃ<BR>
Nirantaraṃ divārattiṃ yojanaṃ pharate tadā3. <BR>
<BR>
40. Na keci tena samayena samantā yojane janā<BR>
Ukkā padīpe ujjālenti 4 buddharaṃsena otthaṭā. <BR>
41. Navutivassasahassāni ayu vijjati tāvade <BR>
Tāvatā tiṭṭhamāno so tāresi janataṃ bahuṃ. <BR>
<BR>
42. Yathā uḷuhi gaganaṃ vicittaṃ upasobhati<BR>
Tathe'va sāsanaṃ tassa arahantehi sobhati. <BR>
<BR>
43. Saṃsārasotaṃ taraṇāya sesake paṭipantake<BR>
Dhammasetuṃ daḷhaṃ katvā nibbuto so narāsabho. <BR>
<BR>
44. So'pi buddho asamasamo te'pi khīṇāsavā atulatejā <BR>
Sabbaṃ samantarahitaṃ nanu rittā sabbasaṅkhārā. <BR>
<BR>
45. Nārado jinavasabho nibbuto sudassane pure<BR>
Tatthe'va jinatūpavaro catuyojana'muggato'ti. <BR>
<BR>
Nārada buddhavaṃso navamo. <BR>
<BR>
1. Indāvarī ca caṇḍī ca - machasaṃ. Indavarī ca gaṇḍī ca -syā. <BR>
2. Virocatha-sīmu. 3. Disā-sīmu. Sadā-syā, machasaṃ. 4. Ujjalenti-[PTS.] <BR>
<BR>
<BR>
[BJT Page 122] [\x 122/]     <BR>
<BR>
10. Padumuttara buddhavaṃso<BR>
[PTS Page 035] [\q  35/]      <BR>
1. Nāradassa aparena sambuddho dipaduttamo1 padumuttaro nāma jino akkhobho2<BR>
sāgarūpamo. <BR>
2. Maṇḍakappo'va so āsi yamhi buddho3 ajāyatha<BR>
Ussannakusalā janatā tamhi kappe 4 ajāyatha. <BR>
<BR>
3. Padumuttarassa bhagavato paṭhame dhammadesane<BR>
Koṭisatasahassānaṃ dhammābhisamayo ahū. <BR>
<BR>
4. Tato parampi vassante tappayante ca pāṇino<BR>
Sattatiṃsatasahassānaṃ dutiyā'bhisamayo ahū. <BR>
<BR>
5. Yamhi kāle mahāvīro ānandaṃ upasaṅkami<BR>
Pitusantikamupāgantvā ahani 5 amatadundubhiṃ. <BR>
<BR>
6. Āhate 6 amatabherimhi 7 vassante dhammavuṭṭhiyā8<BR>
Paññāsasatasahassānaṃ tatiyā'bhisamayo ahū. <BR>
<BR>
7. Ovādako viññāpako tārako sabbapāṇinaṃ<BR>
Desanākusalo buddho tāresi janataṃ bahuṃ. <BR>
<BR>
8. Sannipātā tayo āsuṃ padumuttarassa satthuno<BR>
Koṭisatasahassānaṃ paṭhamo āsi samāgamo. <BR>
<BR>
9. Yadā buddho asamasamo vasī vehārapabbate<BR>
Navutikoṭisahassānaṃ dutiyo āsi samāgamo. <BR>
<BR>
10. Puna cārikaṃ pakkante gāmanigamaraṭṭhato asītikoṭisahassānaṃ tatiyo āsi samāgamo. <BR>
<BR>
11. Ahaṃ tena samayena jaṭilo nāma raṭṭhiko<BR>
Sambuddhapamukhaṃ saṅghaṃ sahattaṃ dussama'dāsa'haṃ. <BR>
<BR>
1. Dvīpaduttamo-sīmu. 2. Akkhobho-mavi. [PTS. 3.] Buddhā-sīmu. <BR>
4. Kāle - sīmu. 5. Āhani-machasaṃ. 6. Ahate-sīmu. <BR>
7. Dhammabherīmhi-sīmu amatadundubhiṃ [PTS. 8.] Vuṭṭhiyo-sīmu. <BR>
<BR>
<BR>
[BJT Page 124] [\x 124/]     <BR>
<BR>
12. So'pi maṃ buddho1 vyākāsi saṅghamajjhe nisīdiya<BR>
Satasahasse ito kappe ayaṃ buddho bhavissati. <BR>
<BR>
13. Ahu kapilavhayā rammā nikkhamitvā tathāgato. <BR>
Padhānaṃ padahitvāna katvā dukkarakārikaṃ. <BR>
<BR>
14. Ajapālarukkhamūlasmiṃ nisīditvā tathāgato<BR>
Tattha pāyāsamaggayha nerañjaramupehiti. <BR>
<BR>
15. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
16. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
17. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
18. Kolito upatisso ca aggā hessanti sāvakā <BR>
Ānando nāmu'paṭṭhāko upaṭṭhissati taṃ jinaṃ. <BR>
<BR>
19. Khemā uppalavaṇṇā ca aggāhessanti sāvikā <BR>
Bodhi tassa bhagavato assatthoti pavuccati. <BR>
<BR>
20. Citto ca hatthālavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassasataṃ tassa gotamassa yasassino. <BR>
<BR>
21. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
22. Ukkuṭṭhisaddaṃ vattenti apphoṭenti hasanti ca <BR>
Katañjalī namassanti dasasahassī sadevakā. <BR>
<BR>
1. Tadā - sīmu. <BR>
<BR>
<BR>
[BJT Page 126] [\x 126/]      <BR>
<BR>
23. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
24. Yathā manussā nadiṃ tarantā paṭititthaṃ virajjhiya <BR>
Heṭṭhā titthe gahetvāna uttaranti mahānadiṃ. <BR>
<BR>
25. Eva'meva mayaṃ sabbe yadi muñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
26. Tassā'pi vacanaṃ sutvā uttariṃ vatamadhiṭṭhahiṃ<BR>
Akāsi'muggaṃ daḷhadhitiṃ dasapāramipūriyā. <BR>
<BR>
27. Vyāhatā1 titthiyā sabbe vimanā dummanā tadā<BR>
Na tesaṃ keci paricaranti raṭṭhato nicchubhanti te. <BR>
[PTS Page 036] [\q  36/]      <BR>
28. Sabbe tattha samāgantvā upagañjuṃ2 buddhasantike<BR>
Tuvaṃ nātho mahāvīra saraṇaṃ hohi cakkhuma 3. <BR>
<BR>
29. Anukampako kāruṇiko hitesī sabbapāṇinaṃ<BR>
Sampatte titthiye sabbe pañcasīle patiṭṭhahi. <BR>
<BR>
30. Evaṃ nirākulaṃ āsi suññakaṃ titthiyehi taṃ <BR>
Vicittaṃ arahantehi vasībhūtehi tādihi. <BR>
<BR>
31. Nagaraṃ haṃsavatīnāma4 ānando nāma khattiyo <BR>
Sujātā nāma janikā padumuttarassa mahesino. <BR>
32. Dasa 5 vassasahassāni agāramajjhaso vasī <BR>
Naravāhano yaso vasavatti tayo pāsādamuttamā. <BR>
33. Ticattārisasahassāni nāriyo samalaṅkatā<BR>
Vasudattā nāma nārī uttaro nāma atrajo. <BR>
<BR>
34. Nimitte caturo disvā pāsādenā'bhinikkhami<BR>
Sattāhaṃ padhānacāraṃ acarī purisuttamo. <BR>
<BR>
1. Byāhatā-machasaṃ. 2. Upagacchuṃ-sīmu, [PTS. 3.] Cakkhumā-sīmu. <BR>
4. Hemavatī-sīmu. 5. Navaṃ-manupa, <BR>
<BR>
<BR>
[BJT Page 128] [\x 128/]      <BR>
<BR>
35. Brahmunā yācito santo padumuttaro vināyako1 <BR>
Vatti cakkaṃ mahāvīro mīthiluyyānamuttame. <BR>
<BR>
36. Devalo ca sujāto ca ahesuṃ aggasāvakā<BR>
Sumano nāmupaṭṭhāko padumuttarassa satthuno2. <BR>
<BR>
37. Amitā asamā veva ahesuṃ aggasāvikā <BR>
Bodhi tassa bhagavato salalo'ti pavuccati. <BR>
<BR>
38. Vitiṇṇo ceva tisso ca ahesuṃ aggu'paṭṭhakā<BR>
Hatthā ceva vicittā ca ahesuṃ aggu'paṭṭhikā. <BR>
<BR>
39. Aṭṭhapaññāsaratanaṃ3 accuggato mahāmuni<BR>
Kañcanagghiya 4 saṃkāso dvattiṃsavaralakkhaṇo. <BR>
<BR>
40. Kuḍḍā kavāṭā bhittī ca rukkhā nagasiluccayā<BR>
Na tassā'varaṇaṃ atthi samantā dvādasayojane. <BR>
41. Vassasatasahassāni āyu vijjati tāvade <BR>
Tāvatā tiṭṭhamāno so tāresi janataṃ bahuṃ. <BR>
<BR>
42. Santāretvā bahujanaṃ chinditvā sabbasaṃsayaṃ<BR>
Jalitvā aggikkhandho'va nibbuto so sasāvako. <BR>
<BR>
43. Padumuttaro jino buddho nandārāmamhi nibbuto<BR>
Tatthe'va tassa 5 thūpavaro dvādasubbedha yojano'ti. <BR>
<BR>
Padumuttarabuddhavaṃso dasamo. <BR>
1. Padumuttaranāyako-manupa. 2. Mahesino-mavi. [PTS. 3.] Aṭṭhapaṇṇasaṃ-machasaṃ. <BR>
4. Kañcanagghika-sīmu. 5. Tatthevassa-machasaṃ. <BR>
<BR>
<BR>
[BJT Page 130] [\x 130/]     <BR>
<BR>
11. Sumedha buddhavaṃso<BR>
[PTS Page 037] [\q  37/]      <BR>
1. Padumuttarassa aparena sumedho nāma nāyako<BR>
Durāsado uggatejo sabbalokuttamo1 muni. <BR>
<BR>
2. Pasannanetto sumukho brahā uju patāpavā hitesī sabbasattānaṃ bahū mocesi bandhanā. <BR>
<BR>
3. Yadā buddho pāpuṇitvā kevalaṃ bodhimuttamaṃ<BR>
Sudassanamhi nagare dhammacakkaṃ pavattayi, <BR>
<BR>
4. Tassābhisamayā tīṇi ahesuṃ dhammadesane<BR>
Koṭisatasahassānaṃ paṭhamā'bhisamayo ahū. <BR>
<BR>
5. Punāparaṃ kumbhakaṇṇaṃ yakkhaṃ so damayī jino navuti koṭisahassānaṃ dutiyābhi<BR>
samayo ahū. <BR>
6. Punāparaṃ amitayaso catusaccaṃ pakāsayi<BR>
Asīti koṭisahassānaṃ tatiyābhisamayo ahu. <BR>
<BR>
7. Sannipātā tayo āsuṃ sumedhassa mahesino<BR>
Khīṇāsavānaṃ vimalānaṃ santacittāna'tādinaṃ2. <BR>
<BR>
8. Sudassanaṃ nagaravaraṃ upagañchi jino yadā <BR>
Tadā khīṇāsavā bhikkhū samiṃsu satakoṭiyo. <BR>
<BR>
9. Punāparaṃ devakūṭe bhikkhūnaṃ kaṭhinatthate<BR>
Tadā navuti koṭīnaṃ dutiyo āsi samāgamo. <BR>
<BR>
10. Punāparaṃ dasabalo yadā carati cārikaṃ<BR>
Tadā asītikoṭīnaṃ tatiyo āsi samāgamo. <BR>
<BR>
11. Ahaṃ tena samayena uttaro nāma māṇavo<BR>
Asītikoṭiyo mayhaṃ ghare sannivitaṃ dhanaṃ. <BR>
<BR>
1. Lokuttaro-sīmu. 2. Cittānatādinaṃ-manupa, <BR>
<BR>
<BR>
[BJT Page 132] [\x 132/]     <BR>
<BR>
12. Kevalaṃ sabbaṃ datvāna sasaṅghe lokanāyake1<BR>
Saraṇaṃ tassu'pāgañjiṃ pabbajjañcā'bhirocayi 2. <BR>
<BR>
13. So'pi maṃ buddho3 vyākāsi karonto anumodanaṃ<BR>
Tiṃsakappasahassamhi ayaṃ buddho bhavissati. <BR>
<BR>
14. Ahu kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
15. Ajapālarukkhamūlasmiṃ nisīditvā tathāgato<BR>
Tatthapāyāsamaggayha nerañjaramupehiti. <BR>
<BR>
16. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
17. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
18. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
19. Kolito upatisso ca aggā hessanti sāvakā <BR>
Ānando nāmupaṭṭhāko upaṭṭhissati taṃ jinaṃ. <BR>
<BR>
20. Khemā uppalavaṇṇā ca aggā hessanti sāvakā<BR>
Bodhi tassa bhagavato assattho'ti pavuccati. <BR>
<BR>
21. Citto ca hatthālavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassasataṃ tassa gotamassa yasassino. <BR>
<BR>
22. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
23. Ukkuṭṭhisaddaṃ vattenti apphoṭenti hasantī ca<BR>
Katañjalī namassanti dasasahassī sadevakā. <BR>
<BR>
1. Sasaṅghaṃ lokanāyakaṃ - [PTS. 2.] Abhirocayi - [PTS. 3.] Tadā - mavi. <BR>
<BR>
<BR>
[BJT Page 134] [\x 134/]      <BR>
<BR>
24. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
25. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti mahānadiṃ. <BR>
<BR>
26. Eva'meva mayaṃ sabbe yadi muñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
27. Tassā'pi vacanaṃ sutvā bhiyyo cittaṃ pasādayiṃ<BR>
Uttariṃ vatamadhiṭṭhāsiṃ dasapāramī pūriyā. <BR>
<BR>
28. Suttantaṃ vinayañcāpi navaṅgaṃ satthusāsanaṃ <BR>
Sabbaṃ pariyāpuṇitvāna sobhahiṃ jinasāsanaṃ. <BR>
[PTS Page 038] [\q  38/]      <BR>
29. Tattha'ppamatto viharanto nisajjaṭṭhānacaṅkame<BR>
Abhiññāsu pāramiṃ gantvā brahmalokamagañcha'haṃ. 1<BR>
<BR>
30. Sudassanaṃ nāma nagaraṃ sudatto nāma khattiyo<BR>
Sudattā nāma janikā sumedhassa mahesino. <BR>
<BR>
31. Navavassasahassāni agāramajjhaso vasī<BR>
Sucandanaka koñca sirivaḍḍhā2 tayo pāsāda muttamā. <BR>
<BR>
32. Ti soḷasasahassāni nāriyo samalaṅkatā<BR>
Sumanā nāma sā nārīpunabba sumitte 3 nāma atrajo. <BR>
<BR>
33. Nimitte caturo disvā hatthiyānena nikkhami<BR>
Anūnakaṃ aṭṭhamāsaṃ4 padhānaṃ padahī jino. <BR>
<BR>
34. Brahmunā yācito santo sumedho lokanāyako<BR>
Vatti cakkaṃ mahāvīro sudassanuyyānamuttame. <BR>
<BR>
35. Saraṇo sabbakāmo ca ahesuṃ aggasāvakā<BR>
Sāgaro nāmupaṭṭhāko sumedhassa mahesino. <BR>
<BR>
1. Brahmalokamagacchahaṃ-sīmu. <BR>
2. Sucanda kañcana sirivaḍḍhā-machasaṃ. <BR>
Sugandho kañcano sirivaḍḍho-syā. <BR>
3. Punabbasu-machasaṃ. <BR>
Punabbo-syā. <BR>
4. Aḍḍhamāsaṃ-machasaṃ, manupa. <BR>
<BR>
<BR>
[BJT Page 136] [\x 136/]      <BR>
<BR>
36. Rāmā ceva surāmā ca ahesuṃ aggasāvikā<BR>
Bodhi tassa bhagavato mahānīpoti1 vuccatī. <BR>
<BR>
37. Uruvelo ca yasavo ca ahesuṃ aggu'paṭṭhakā<BR>
Yasodharā sirimā ca ahesuṃ aggupaṭṭhikā. <BR>
<BR>
38. Aṭṭhāsīti ratanāni accuggato mahāmuni<BR>
Obhāsesi 2 disā sabbā cando tārāgaṇe 3 yathā. <BR>
<BR>
39. Cakkavattimaṇi nāma yathā tapati yojanaṃ<BR>
Tathe'va tassa ratanaṃ samantā pharati yojanaṃ. <BR>
<BR>
40. Navutivassasahassāni āyu vijjati tāvade<BR>
Tāvatā tiṭṭhamāno so tāresi janataṃ bahuṃ. <BR>
<BR>
41. Tevijjachaḷabhiññehi balappattehi tādihi<BR>
Samākulamidaṃ āsi arahantehi sādhuhi 4. <BR>
<BR>
42. Te'pi sabbe amitayasā vippamuttā nirūpadhī<BR>
Ñāṇālokaṃ dassayitvā nibbutā te mahāyasā. <BR>
<BR>
43. Sumedho jinavaro buddho medhārāmamhi nibbuto<BR>
Dhātuvitthārikaṃ āsi tesu tesu padesato'ti. <BR>
<BR>
Sumedha buddhavaṃso. <BR>
<BR>
1. Nimboti-sīmu, nimbarukkhoti-syā. 2. Pahāseti-mavi, obhāseti-syā. <BR>
3. Tāragaṇe-mavi. 4. Tādihi [PTS.] Sāsanaṃ-syā. <BR>
<BR>
<BR>
[BJT Page 138] [\x 138/]      <BR>
<BR>
12. Sujāta buddhavaṃso<BR>
[PTS Page 039] [\q  39/]      <BR>
1. Tatthe'va maṇḍakappamhi sujāto nāma nāyako<BR>
Sīhahanu'sabhakkhandho appameyyā durāsado. <BR>
<BR>
2. Cando'ca vimalo suddho sataraṃsī'ca patāpavā1<BR>
Evaṃ sobhati sambuddho jalanto siriyā sadā2. <BR>
<BR>
3. Pāpuṇitvāna sambuddho kevalaṃ bodhimuttamaṃ<BR>
Sumaṅgalamhi nagare dhammakkaṃ pavattayī. <BR>
<BR>
4. Desente pavaraṃ dhammaṃ sujāte lokanāyake<BR>
Asītikoṭi abhisamiṃsu paṭhame dhammadesane. <BR>
5. Yadā sujāto amitayaso deve vassaṃ upāgamī<BR>
Sattatiṃsasahassānaṃ dutiyābhisamayo ahū. <BR>
<BR>
6. Yadā sujāto asamasamo upagañchi 3 pitusantikaṃ<BR>
Saṭṭhisatasahassānaṃ tatiyābhisamayo ahū. <BR>
<BR>
7. Sannipātā tayo āsuṃ sujātassa mahesino<BR>
Khīṇāsavānaṃ vimalānaṃ santacittānatādinaṃ. <BR>
<BR>
8. Abhiññābalattānaṃ appattānaṃ4 bhavābhave<BR>
Saṭṭhisatasahassāni 5 paṭhamaṃ sannipatiṃsu te. <BR>
<BR>
9. Punāparaṃ sannipāte tidīvorohane jine<BR>
Paññāsasatasahassānaṃ dutiyo āsi samāgamo. <BR>
<BR>
10. Upasaṅkamanto naravasabhaṃ6 tassa yo aggasāvako<BR>
Catūhi sata sahassehi sambuddhaṃ upasaṅkami. <BR>
<BR>
1. Tāpavā- sīmu. 2. Pahā-sīmu. 3. Upagacchi-sīmu, manupa. <BR>
4. Appamattānaṃ-sīmu. <BR>
Appavattā, -pu. <BR>
5. Saṭṭhisata sahassānaṃ-sīmu. 6. Narāsabhaṃ-machasaṃ, naramusabhaṃ-syā. <BR>
<BR>
<BR>
[BJT Page 140] [\x 140/]      <BR>
<BR>
11. Ahaṃ tena samayena catudīpamhi issaro<BR>
Antalikkhacaro āsiṃ cakkavatti mahabbalo <BR>
<BR>
12. Loke acchariyaṃ disvā abbhutaṃ lomahaṃsanaṃ<BR>
Upagantvāna candiṃ so sujātaṃ lokanāyakaṃ. <BR>
<BR>
13. Catudīpe mahārajjaṃ ratane satta uttame<BR>
Buddhe niyyādayitvāna pabbajiṃ tassa santike. <BR>
<BR>
14. Arāmikā jānapadā1 uṭṭhānaṃ paṭipiṇḍiya 2 upanenti bhikkhusaṅghassa paccayaṃ<BR>
sayanāsanaṃ. <BR>
<BR>
15. So'pi maṃ buddho3 vyākāsi dasasahassimhi issaro ti sakappasahassamhi ayaṃ buddho<BR>
bhavissati. <BR>
<BR>
16. Ahū kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
17. Ajapālarukkhamūlasmiṃ nisīditvā tathāgato. <BR>
Tattha pāyāsamaggayha nerañjamupehiti. <BR>
<BR>
18. Nerañjarāya tīramhi pāyāsaṃ ādāya so jino. <BR>
Paṭiyattavaramaggena bodhimūlamhi ehiti. <BR>
<BR>
19. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
20. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
21. Kolito upatisso ca, aggā hessanti sāvakā <BR>
Ānando nāmupaṭṭhāko upaṭṭhissati taṃ jinaṃ. <BR>
<BR>
22. Khemā uppalavaṇṇā ca aggā hessanti sāvikā<BR>
Bodhi tassa bhagavato assattho'ti pavuccati. <BR>
<BR>
23. Citto ca hatthālavako aggā hessantu'paṭṭhakā<BR>
Uttarā nandamātā ca aggā hessantu paṭṭhikā<BR>
Āyu vassasataṃ tassa gotamassa yasassino. <BR>
<BR>
1. Janapade-sīmu, syā. 2. Paṭipiṇḍiyaṃ-[PTS. 3.] Tadā -mavi. <BR>
<BR>
<BR>
[BJT Page 142] [\x 142/]     <BR>
<BR>
24. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
25. Ukkuṭṭhi saddaṃ vattenti apphoṭenti hasanti ca <BR>
Katañjalī namassanti dasasahassī sadevakā. <BR>
26. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
27. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti mahānadiṃ. <BR>
<BR>
28. Eva'meva mayaṃ sabbe yadi muñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
[PTS Page 040] [\q  40/]      <BR>
29. Tassā'pi vacanaṃ sutvā bhīyyo bhāsaṃ janesa'haṃ<BR>
Adhiṭṭhāhiṃ vataṃ uggaṃ dasapāramīpūriyā. <BR>
<BR>
30. Suttantaṃ vinayañcā'pi navaṅgaṃ satthusāsanaṃ<BR>
Sabbaṃ pariyāpuṇitvāna sobhayiṃ jinasāsanaṃ. <BR>
<BR>
31. Tattha'ppamatto viharanto brahmaṃ bhāvetva bhāvanaṃ<BR>
Abhiññāpāramiṃ gantvā brahmalokamagacchahaṃ. <BR>
<BR>
32. Sumaṅgalaṃ nāma nagaraṃ uggato nāma khattiyo<BR>
Mātā pabhāvatī nāma sujātassa mahesino. <BR>
<BR>
33. Navavassasahassāni agāramajjhaso vasī<BR>
Sirī upasirī nandā tayo pāsādamuttamā. <BR>
34. Tevisatisahassāni nāriyo samalaṅkatā<BR>
Sirinandā nāma nārī upaseno nāma atrajo. <BR>
<BR>
35. Nimitte caturo disvā assayānena nikkhami<BR>
Anūnanavamāsāni padhānaṃ padahī jino. <BR>
<BR>
* Bhīyyobhāvetva mānasaṃ<BR>
9 Buddhavaṃso 26 gā. <BR>
<BR>
<BR>
[BJT Page 144] [\x 144/]     <BR>
<BR>
36. Brahmunā yācito nanto sujāto loka nāyako<BR>
Vatti cakkaṃ mahāvīro sumaṅgalū'yyānamuttame. <BR>
<BR>
37. Sudassano ca devo1 ca ahesuṃ aggasāvakā<BR>
Nārado nāmupaṭṭhāko sujātassa mahesino. <BR>
38. Nāgā ca nāgasamālā ca ahesuṃ aggasāvikā <BR>
Bodhi tassa bhagavato mahāvelū'ti vuccati. <BR>
<BR>
39. So ca rukkho jātaruciro2 acchiddo hoti pattako3<BR>
Ujuvaṃso brahā hoti dassanīyo manoramo. <BR>
<BR>
40. Ekakkhandho pavaṭṭhitvā4 tato sākhā pabhijjatha 5 <BR>
Yathā subaddho morahattho evaṃ sobhati so dumo. <BR>
<BR>
41. Na tassa kaṇṭakā6 honti nā'pi chiddaṃ mahā ahu<BR>
Vitthiṇṇasākho aviralo sandacchāyo manoramo. <BR>
<BR>
42. Sudatto ceva citto ca ahesuṃ aggu'paṭṭhakā<BR>
Subhaddā ceva padumā ca ahesuṃ aggu'paṭṭhikā. <BR>
<BR>
43. Paññāsa ratano āsi uccattanena 7 so jino sabbākāravarūpeto sabbaguṇamupāgato. <BR>
<BR>
44. Tassappabhā asamasamā niddhāvati samantato <BR>
Appamāṇo atuliyo ca opantehi anūpamo. <BR>
<BR>
45. Navutivassasahassāni āyu vijjati tāvade<BR>
Tāvatā tiṭṭhamāno so tāresi janataṃ bahuṃ. <BR>
<BR>
46. Yathāpi sāgare ūmī gagane tārakā yathā<BR>
Evaṃ tadā pāvacanaṃ arahantehi cittitaṃ8. <BR>
[PTS Page 041] [\q  41/]      <BR>
47. So ca buddho asamasamo guṇāni ca tāni atuliyāni<BR>
Sabbaṃ samantarahitaṃ nanu rittā sabbasaṅkhārā. <BR>
<BR>
48. Sujāto jinavaro buddho sīlārāmamhi nibbuto<BR>
Tatthe'va tassa cetiyo tīṇi gāvuta muggato'ti. <BR>
<BR>
Sujāta buddhavaṃso dvādasamo. <BR>
<BR>
1. Sudevo-sīmu. 2. Ghanaruciro-sīmu. <BR>
<BR>
Ghanakkhandho-syā, machasaṃ. 3. Chaddaṃ hoti parittakaṃ-pu. <BR>
Acchaddo hoti pattiko-machasaṃ. <BR>
4. Pavaḍḍhetvā-sīmu, -[PTS. 5.] Pahijjati-mavi. Abhijjati-sīmu. 6. Kaṇḍakā-sīmu. 7.<BR>
Uccatarena-sīmu. 8. Vicittikaṃ-[PTS.] <BR>
<BR>
<BR>
[BJT Page 146] [\x 146/]      <BR>
<BR>
13. Piyadassī buddhavaṃso<BR>
<BR>
1. Sujātassa aparena sayambhū1 loka nāyako<BR>
Durāsado asamasa piyadassī mahāyaso. <BR>
<BR>
2. So'pi buddho amitayaso ādicco'va virocati<BR>
Nihantvāna tamaṃ sabbaṃ2 dhammacakkaṃ pavattayī. <BR>
<BR>
3. Tassā'pi atulatejassa ahesuṃ abhisamayā tayo<BR>
Koṭisatasahassānaṃ paṭhamā'bhisamayo ahū. <BR>
<BR>
4. Sudassano devarājā micchādiṭṭhima' rocayī<BR>
Tassa diṭṭhiṃ vinodento satthā dhamma ma' desayī. <BR>
<BR>
5. Janasannipāto atulo mahāsannipatī tadā<BR>
Navutikoṭisahassānaṃ dutiyābhisamayo ahū. <BR>
<BR>
6. Yadā doṇamukhaṃ hatthiṃ vinesi narasārathi<BR>
Asītikoṭisahassānaṃ tatiyā'bhisamayo ahū. <BR>
7. Sannipātā tayo āsuṃ tassā'pi piyadassino<BR>
Koṭisatasahassānaṃ paṭhamo āsi samāgamo. <BR>
<BR>
8. Tato paraṃ navutikoṭī samiṃsu ekato munī<BR>
Tatiye sannipātamhi asītikoṭiyo ahū. <BR>
<BR>
9. Ahaṃ tena samayena kassapo nāma brāhmaṇo<BR>
Ajjhāyako mantadharo tiṇṇaṃ vedānapāragū. <BR>
<BR>
10. Tassa dhammaṃ suṇitvāna pasādaṃ janayiṃ ahaṃ<BR>
Koṭisatasahassehi saṅghārāmaṃ amāpayiṃ. <BR>
<BR>
11. Tassa datvāna ārāmaṃ haṭṭho saṃviggamānaso<BR>
Sareṇa pañcasīle ca 3 daḷhaṃ katvā samādiyiṃ4<BR>
<BR>
12. So'pi maṃ buddho vyākāsi saṅghamajjhe nisīdiya <BR>
Aṭṭhārase kappasate ayaṃ buddho bhavissati. <BR>
<BR>
1. Sambuddho-sīmu. 2. Sabbaṃ tamaṃ nihantvāna-machasaṃ. 3. Saraṇaṃ pañcasīlañca-sīmu. <BR>
4. Samādayi-manupa. <BR>
<BR>
<BR>
[BJT Page 148] [\x 148/]      <BR>
<BR>
13. Ahū kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
14. Ajapālarukkhamūlasmiṃ nisīditvā tathāgato<BR>
Tattha pāyāsamaggayha nerañjaramupehiti. <BR>
<BR>
15. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlaṃ hi ehiti. <BR>
<BR>
16. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
17. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
18. Kolito upatisso ca aggā hessanti sāvakā<BR>
Ānando nāmu'paṭṭhāko upaṭṭhissati taṃ jinaṃ. <BR>
<BR>
19. Khemaṃ uppalavaṇṇā ca aggā hessanti sāvikā. <BR>
Bodhi tassa bhagavato assattho'ti pavuccati. <BR>
20. Citto ca hatthālavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassasataṃ tassa gotamassa yasassīno. <BR>
<BR>
21. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
22. Ukkuṭṭhisaddaṃ vattenti apphoṭenti hasanti ca <BR>
Katañjalī namassanti dasasahassī sadevakā. <BR>
<BR>
23. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
24. Yathā manussā nadiṃ tarantā paṭititthaṃ virajjhiya <BR>
Heṭṭhātitthe hahetvāna uttaranti mahānadiṃ. <BR>
[PTS Page 042] [\q  42/]      <BR>
25. Evame'va mayaṃ sabbe yadi muñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
[BJT Page 150] [\x 150/]      <BR>
<BR>
26. Tassā'pi vacanaṃ sutvā bhiyyo cittaṃ pasādayiṃ<BR>
Uttariṃ vatamadhiṭṭhāsi dasapāramīpūriyā. <BR>
<BR>
27. Sudhaññaṃ nāma nagaraṃ sudatto nāma khattiyo<BR>
Sucandā nāma1 janikā piyadassissa satthuno. <BR>
<BR>
28. Nava vassa sahassāni agāramajjhaso vasī <BR>
Sunimmalavimalagiribrahā2 tayo pāsādamuttamā. <BR>
<BR>
29. Tettiṃsatisahassāni nāriyo samalaṅkatā<BR>
Vimalā nāma nārī ca kañcanāvelo3 nāma atrajo. <BR>
<BR>
30. Nimitte caturo disvā rathayānena nikkhami<BR>
Chamāsaṃ padhānacāraṃ acarī purisuttamo. <BR>
<BR>
31. Brahmunā yācito santo piyadassī mahāmuni<BR>
Vatti cakkaṃ mahāvīro usabhuyyāne manorame<BR>
<BR>
32. Pālito sabbadassī 4 ca ahesuṃ aggasāvakā<BR>
Sobhito nāmupaṭṭhāko piyadassissa satthuno. <BR>
<BR>
33. Sujātā dhammadinnā ca ahesuṃ aggasāvikā<BR>
Bodhi tassa bhagavato kakudho'ti pavuccati. <BR>
<BR>
34. Sandhako5 dhammako6 ceva ahesuṃ aggu'paṭṭhakā<BR>
Visākhā7 dhammadinnā ca ahesuṃ aggu'paṭṭhikā. <BR>
<BR>
35. So'pi buddho amitayaso dvattiṃsavaralakkhaṇo<BR>
Asītihatthamubbedho sālarājā'va dissati. <BR>
36. Aggīcanda suriyānaṃ natthi tādisikā pabhā<BR>
Yathā ahu 8 pabhā tassa asamassa mahesino. <BR>
<BR>
37. Tassā'pi devadevassa āyu tāvatakaṃ ahū<BR>
Navutivassasahassāni loke aṭṭhāsi cakkhumā. <BR>
<BR>
38. So'pi buddho asamasamo yugāni'pi tāni atuliyāni<BR>
Sabbaṃ samantarahitaṃ nanu rittā sabbasaṅkhārā. <BR>
<BR>
39. So piyadassī munivaro assatthārāmamhi nibbuto<BR>
Tattheva tassa jinathūpo tīṇi yojana muggato'ti. <BR>
<BR>
Piyadassī buddhavaṃso terasamo. <BR>
<BR>
1. Candānamāsi-machasaṃ, 2. Giriguhā-machasaṃ. 3. Kañcanacelo-sīmu. <BR>
4. Piyadassī-sīmu, manupa. 5. Santako-sīmu. 6. Dhammiko-sīmu. <BR>
Sandako-syā. 7. Visikho-sīmu. 8. Āsuṃ-mavi. <BR>
<BR>
<BR>
[BJT Page 152] [\x 152/]      <BR>
<BR>
14. Atthadassī buddhavaṃso<BR>
[PTS Page 043] [\q  43/]      <BR>
1. Tatthe'va maṇḍakappamhi atthadassī narāsabho1<BR>
Mahā tamaṃ nihantvāna patto sambodhimuttamaṃ. <BR>
<BR>
2. Brahmunā yācito santo dhammacakkaṃ pavattayī<BR>
Amatena tappayī lokaṃ dasasahassī sadevakaṃ. <BR>
<BR>
3. Tassā'pi lokanāthassa ahesuṃ abhisamayā tayo<BR>
Koṭisatasahassānaṃ paṭhamābhisamayo ahū. <BR>
<BR>
4. Yadā buddho atthadassī carati devacārikaṃ<BR>
Koṭisatasahassānaṃ dutiyā'bhisamayo ahū. <BR>
5. Punāparaṃ yadā buddho desesi pitusantike<BR>
Toṭisatasahassānaṃ tatiyā'bhisamayo ahū. <BR>
<BR>
6. Sannipātā tayo āsuṃ tassā'pi ca mahesino<BR>
Khīṇāsavānaṃ vimalānaṃ santacittāna'tādinaṃ. <BR>
<BR>
7. Aṭṭhanavutisahassānaṃ paṭhamo āsi samāgamo<BR>
Aṭṭhāsītisahassānaṃ dutiyo āsi samāgamo. <BR>
<BR>
8. Aṭṭhasattatisahassānaṃ tatiyo āsi samāgamo<BR>
Anupādāvimuttānaṃ vimalānaṃ mahesinaṃ. <BR>
<BR>
9. Ahaṃ tena samayena jaṭilo uggatāpano<BR>
Susīmo2 nāma nāmena mahiyā seṭṭhasammato<BR>
<BR>
10. Dibbaṃ mandāravaṃ pupphaṃ padumaṃ pāricchattakaṃ<BR>
Devalokā haritvāna 3 sambuddhaṃ abhipūjayiṃ. <BR>
<BR>
11. Sopi maṃ buddho4 vyākāsi atthadassī mahāmuni<BR>
Aṭṭhāraso kappasate ayaṃ buddho bhavissati. <BR>
<BR>
1. Mahāyaso-mavi. 2. Supino-manupa, susimo-[PTS. 3.] Devalokato ā haritvā. 4. Tadā-bu. A. <BR>
<BR>
<BR>
[BJT Page 154] [\x 154/]     <BR>
12. Ahū kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
13. Ajapālarukkhamulasmiṃ nisīditvā tathāgato<BR>
Tattha pāyāsamaggayha nerañjaramupehiti. <BR>
<BR>
14. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
15. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi brajjhissati mahāyaso. <BR>
<BR>
16. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
17. Kolito upatisso ca aggā hessanti sāvakā<BR>
Ānando nā'mupaṭṭhāko upaṭṭhissati taṃ jinaṃ. <BR>
<BR>
18. Khemā uppalavaṇṇā ca aggā hessanti sāvikā<BR>
Bodhi tassa bhagavato assattho'ti pavuccati. <BR>
<BR>
19. Citto ca hatthālavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassa sataṃ tassa gotamassa yasassino. <BR>
<BR>
20. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
21. Ukkuṭṭhisaddaṃ vattenti apphoṭenti hasanti ca <BR>
Katañjalī namassanti dasasahassī sadevakā. <BR>
<BR>
22. Yadimassa lokanāthassa virajjhissāma sāsanaṃ<BR>
<BR>
23. Yathā manussā nadiṃ tarantā paṭititthaṃ virajjhiya <BR>
Heṭṭhātitthe gahetvāna uttaranti mahānadiṃ. <BR>
<BR>
24. Eva'meva mayaṃ sabbe yadi muñcami'maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
<BR>
[BJT Page 156] [\x 156/]     <BR>
<BR>
25. Tassā'pi vacanaṃ sutvā haṭṭho saṃviggamānaso<BR>
Uttariṃ vatamadhiṭṭhāsiṃ dasapāramīpūriyā. <BR>
<BR>
26. Sobhanaṃ nāma nagaraṃ sāgaro nāma khattiyo<BR>
Sudassanā nāma janitā atthadassissa satthuno. <BR>
<BR>
27. Dasavassasahassāni agāramajjhaso vasī<BR>
Amaragirisuragirigirivāhanā1 tayo pāsādamuttamā. <BR>
<BR>
28. Tettiṃsatisahassāni 2 nāriyo samalaṅkatā<BR>
Visākhā nāma sā nārī selo3 nāmā'si atrajo. <BR>
[PTS Page 044] [\q  44/]      <BR>
29. Nimitte caturo disvā assayānena nikkhamī<BR>
Anunaaṭṭhamāsāni padhānaṃ padahī jino. <BR>
<BR>
30. Brahmunā yācito santo atthadassī mahāyaso<BR>
Vatti cakkaṃ mahāvīro anomuyyāne narāsabho. <BR>
<BR>
31. Santo ca upasanto ca ahesuṃ aggasāvakā<BR>
Abhayo nāmu'paṭṭhāko atthadassissa satthuno. <BR>
32. Dhammā ce'va sudhammā ca ahesuṃ aggasāvikā <BR>
Bodhi tassa bhagavato campako'ti pavuccati. <BR>
<BR>
33. Nakulo ca nisabho ca ahesuṃ aggu'paṭṭhakā<BR>
Makilā ca sunandā ca ahesuṃ aggu'paṭṭhikā. <BR>
<BR>
34. So'pi buddho asamasamo asīti ratanuggato4<BR>
Sobhati sālarājā'va uḷurājā'va pūrito. <BR>
<BR>
35. Tassa pākatikā raṃsī 5 anekasatakoṭiyo<BR>
Uddhaṃ adho dasadisā pharanti yojanaṃ tadā6. <BR>
<BR>
36. So'pi buddho narāsabho sabbasattu'ttamo muni<BR>
Vassasatasahassāni loke aṭṭhāsi cakkhumā. <BR>
<BR>
37. Atulaṃ dassetvā obhāsaṃ virocetvā sadevake<BR>
So'pi aniccataṃ patto yatha'ggu'pādānasaṅkhayā. <BR>
<BR>
38. Atthadassī jinavaro anomārāmamhi nibbuto<BR>
Dhātuvitthārikaṃ āsi tesu tesu padesato'ti. <BR>
<BR>
Atthadassī buddhavaṃso cuddasamo. <BR>
<BR>
1. Aparagirisugirivāhano-machasaṃ. 2. Tettisaṃca-sīmu. 3. Sono-sīmu. Seno-[PTS. 4.]<BR>
Buddhavaṃse 26 gā. 6. Sadā-machasaṃ. <BR>
<BR>
<BR>
[BJT Page 158] [\x 158/]      <BR>
<BR>
15. Dhammadassī buddhavaṃso<BR>
[PTS Page 045] [\q  45/]      <BR>
1. Tatthe'va maṇḍakappamhi dhammadassī mahāyaso<BR>
Tama'ndhakāraṃ vidhametvā atirocati sadevake. <BR>
<BR>
2. Tassā'pi atulatejassa dhammacakkappavattane<BR>
Koṭisatasahassānaṃ paṭhamā'bhi samayo ahū. <BR>
<BR>
3. Yadā buddho dhammadassī vinesi sañjayaṃ isiṃ<BR>
Tadā navutikoṭīnaṃ dutiyā'bhisamayo ahu. <BR>
<BR>
4. Yadā sakko upagañji sahapariso1 vināyakaṃ<BR>
Tadā asīti koṭīnaṃ tatiyā'bhisamayo ahū. <BR>
<BR>
5. Tassā'pi devadevassa sannipātā tayo ahū 2<BR>
Khīṇāsavānaṃ vimalānaṃ santacittāna' tādinaṃ. <BR>
<BR>
6. Yadā buddho dhammadassī saraṇe vassaṃ upāgamī<BR>
Tadā koṭisahassānaṃ3 paṭhamo āsi samāgamo. <BR>
<BR>
7. Punā'paraṃ yadā buddho devato eti mānusaṃ4<BR>
Tadā'pi satakoṭīnaṃ dutiyo āsi samāgamo. <BR>
<BR>
8. Punā'paraṃ yadā buddho pakāsesi dhute guṇe<BR>
Tadā asīti koṭīnaṃ tatiyo āsi samāgamo. <BR>
<BR>
9. Ahaṃ tena samayena sakko āsiṃ purindade<BR>
Dibbena gandhamālena 5 turiyena abhipūjayiṃ. <BR>
<BR>
10. So'pi maṃ buddho vyākāsi devamajjhe nisīdiya <BR>
Aṭṭhārase kappasate ayaṃ buddho bhavissati. <BR>
<BR>
11. Ahu kapilavhayā rammā nikkhamitvā tathāgato<BR>
Padhānaṃ padahitvāna katvā dukkakārikaṃ. <BR>
<BR>
12. Ajapālarukkhamūlasmiṃ nisīditvā tathāgato<BR>
Tattha pāyāsamaggayha nerañjaramupehiti. <BR>
<BR>
1. Sapariso-sīmu, machasaṃ. 2. Āsuṃ-mavi, ahuṃ-machasaṃ. <BR>
3. Koṭisatasahassānaṃ-sīmu, machasaṃ. 4. Mānuse-sīmu, <BR>
5. Dibbagandhenamālena-manupa. <BR>
<BR>
[BJT Page 160] [\x 160/]      <BR>
13. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
14. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
15. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
16. Kolito upatisso ca aggā hessanti sāvakā<BR>
Ānando nāmu'paṭṭhāko upaṭṭhissati taṃ jinaṃ. <BR>
<BR>
17. Khemā uppalavaṇṇā ca aggā hessanti sāvikā<BR>
Bodhi tassa bhagavato assattho'ti pavuccati. <BR>
<BR>
18. Citto ca hatthāḷavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassasataṃ tassa gotamassa yasassino. <BR>
<BR>
19. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
20. Ukkuṭṭhisaddaṃ vattenti apphoṭenti hasanti ca <BR>
Katañjalī namassanti dasasahassī sadevakā. <BR>
<BR>
21. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
22. Yathā manussā nadiṃ tarantā paṭititthaṃ virajhiya<BR>
Heṭṭhā titthe gahetvāna uttaranti mahānadiṃ. <BR>
<BR>
23. Eva'meva mayaṃ sabbe yadi muñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
24. Tassā'pi vacanaṃ sutvā bhīyyo cittaṃ pasādayiṃ<BR>
Uttariṃ vatamadhiṭṭhāsiṃ dasapāramīpūriyā. <BR>
25. Saraṇaṃ nāma nagaraṃ saraṇo nāma khattiyo<BR>
Sunandā nāma janikā dhammadassissa satthuno. <BR>
<BR>
<BR>
[BJT Page 162] [\x 162/]     <BR>
<BR>
26. Aṭṭha vassasahassāni agāramajjhaso vasī arajo virajo sudassano tayo pāsādamuttamā. <BR>
<BR>
27. Ticattārīsasahassāni nāriyo samalaṅkatā<BR>
Vicatolī nāma nārī atrajo puññavaḍḍhano. <BR>
[PTS Page 046] [\q  46/]      <BR>
28. Nimitte caturo disvā pāsādenā'bhinikkhami<BR>
Sattāhaṃ padhānacāraṃ acarī purisuttamo. <BR>
<BR>
29. Brahmunā yācito santo dhammadassī narāsabho<BR>
Vatti cakkaṃ mahāvīro migadāye naruttame. <BR>
<BR>
30. Padumo phussadevo ca ahesuṃ aggasāvakā<BR>
Sunento nāmu'paṭṭhāko dhammadassissa satthuno. <BR>
<BR>
31. Khemā ca saccanāmā ca ahesuṃ aggasāvikā<BR>
Bodhi tassa bhagavato bimbijālo1 ti vuccati. <BR>
<BR>
32. Subhaddo kaṭisabho ceva ahesuṃ aggu'paṭṭhakā<BR>
Sāliyā ca valiyā ca ahesuṃ aggu'paṭṭhikā. <BR>
<BR>
33. So'pi buddho asamasamo asītihatthamuggato<BR>
Atirocati tejena dasasahassimhi dhātuyā. <BR>
<BR>
34. Suphullo sālarājāva vijjū'va gagane yathā<BR>
Majjhantike va suriyo evaṃ so upasobhatha 2. <BR>
<BR>
35. Tassā'pi atulatejassa samakaṃ āsi jīvitaṃ<BR>
Vassasatasahassāni loke aṭṭhāsi cakkhumā. <BR>
<BR>
36. Obhāsaṃ dassayitvāna vimalaṃ katvāna sāsanaṃ<BR>
Ravicando va gagane nibbuto so sasāvako'ti. <BR>
<BR>
37. Dhammadassī mahāvīro kesārāmamhi 3 nibbuto<BR>
Tatthe'va'ssa 4 thūpavaro tiyojana samuggatoti. <BR>
<BR>
Dhammadassī buddhavaṃso paṇṇarasamo. <BR>
<BR>
1. Bimbajālo-sīmu, 2. Upasobhittha-[PTS. 3.] Sālārāmamhi-machasaṃ. <BR>
4. So-sīmu. [PTS.] <BR>
<BR>
[BJT Page 164] [\x 164/]     <BR>
<BR>
16. Siddhattha buddhavaṃso<BR>
[PTS Page 047] [\q  47/]      <BR>
1. Dhammadassissa aparena siddhattho lokanāyako1<BR>
Nihanitvā tamaṃ sabbaṃ suriyo abbhuggato yathā2<BR>
<BR>
2. So'pi patvāna sambodhiṃ3 santārento4 sadevakaṃ<BR>
Abhivassi dhammameghenana nibbāpento sadevakaṃ. <BR>
<BR>
3. Tassā'pi atulatejassa ahesuṃ abhisamayā tayo<BR>
Koṭisatasahassānaṃ paṭhamā'bhisamayo ahu. <BR>
<BR>
4. Punā'paraṃ bhīmarathe 5 yadā ahani dundubhiṃ6<BR>
Tadā navutikoṭīnaṃ dutiyā'bhi samayo ahu. <BR>
<BR>
5. Yadā buddho dhammaṃ desesi vehāre so puruttame<BR>
Tadā navuti koṭīnaṃ tatiyā'bhisamayo ahu. <BR>
<BR>
6. Sannipātā tayo āsuṃ tasmi'mpi dīpaduttame<BR>
Khīṇāsavānaṃ vamalānaṃ santacittāna'tādinaṃ. <BR>
<BR>
7. Koṭisatānaṃ navutīnaṃ asītiyā ca koṭīnaṃ<BR>
Ete āsuṃ tayo ṭhānā vimalānaṃ samāgame. <BR>
<BR>
8. Ahaṃ tena samayena maṅgalo nāma tāpaso<BR>
Uggatejo duppasaho abhiññābalasamāhito. <BR>
<BR>
9. Jambuto phalamā'netvā7 siddhatthassa adāsa'haṃ<BR>
Paṭiggahetvā sambuddho idaṃ vacana'mabruvi. <BR>
<BR>
10. Passatha imaṃ tāpasaṃ jaṭilaṃ uggatāpanaṃ<BR>
Catunavute ito kappe ayaṃ buddho bhavissati. <BR>
<BR>
11. Ahu kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
12. Ajapālarukkhamūlamhi nisīditvā tathāgato<BR>
Tattha pāyāsamaggayha nerañjaramupehitī. <BR>
<BR>
1. Nāmanāyako-sīmu. 2. Suriyovabbhuggato tadā-mavi. 3. Sambuddhaṃ-sīmu. <BR>
4. Santāretvā-mavi. 5. Bhīmaraṭṭho-sīmu, [PTS] syā. <BR>
6. Yadiāhanidundubhiṃ-[PTS. 7.] Phalamāhatvā-sīmu. [PTS.] <BR>
<BR>
<BR>
[BJT Page 166] [\x 166/]      <BR>
13. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
14. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
15. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
16. Kolito upatisso ca aggā hessanti sāvakā<BR>
Ānando nāmu'paṭṭhāko upaṭṭhissati taṃ jinaṃ. <BR>
<BR>
17. Khemā uppalavaṇṇā ca aggā hessanti sāvikā<BR>
Bodhi tassa bhagavato assattho'ti pavuccati. <BR>
<BR>
18. Citto ca hatthāḷavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassasataṃ tassa gotamassa yasassino. <BR>
<BR>
19. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
20. Ukkuṭṭhisaddaṃ vattenti apphoṭenti hasanti ca <BR>
Katañjalī namassanti dasasahassī sadevakā. <BR>
<BR>
21. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
22. Yathā manussā nadiṃ tarantā paṭititthaṃ virajhiya<BR>
Heṭṭhā titthe gahetvāna uttaranti mahānadiṃ. <BR>
<BR>
23. Eva'meva mayaṃ sabbe yadi muñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
24. Tassā'pi vacanaṃ sutvā bhīyyo cittaṃ pasādayiṃ<BR>
Uttariṃ vatamadhiṭṭhāsiṃ dasapāramīpūriyā. <BR>
25. Vehāraṃ nāma nagaraṃ udeno nāma khattiyo<BR>
Suphassā nāma janikā siddhatthassa mahesino. <BR>
<BR>
<BR>
[BJT Page 168] [\x 168/]      <BR>
<BR>
26. Dasavassasahassāni agāramajjhaso vasī <BR>
Kokāsuppalakokanadā tayo pāsādamuttamā. <BR>
<BR>
27. Tisoḷasasahassāni nāriyo samalaṅkatā<BR>
Sumanā nāma sā nārī anupamo nāma atrajo. <BR>
<BR>
28. Nimitte caturo disvā sivikāyānena nikkhami<BR>
Anūnadasamāsāni padhānaṃ padahī jino. <BR>
[PTS Page 048] [\q  48/]      <BR>
29. Brahmunā yācito santo siddhattho lokanāyako<BR>
Vatti cakkaṃ mahāvīro migadāye naruttamo. 1<BR>
<BR>
30. Sambalo ca sumitto ca ahesuṃ aggasāvakā<BR>
Revato nāmu'paṭṭhāko siddhatthassa mahesino. <BR>
<BR>
31. Sīvalā ca surāmā ca ahesuṃ aggasāvikā<BR>
Bodhi tassa bhagavato kaṇikāroti vuccati. <BR>
<BR>
32. Suppiyo ca samuddo ca ahesuṃ aggu'paṭṭhakā<BR>
Rammā ceva surammā ca ahesuṃ aggu'paṭṭhikā. <BR>
<BR>
33. So buddho saṭṭhī ratanaṃ ahosi nabhamuggato, <BR>
Kañcanagghiya 2 saṃkāso dasasahassī virocati. <BR>
<BR>
34. So'pi buddho asama samo atulo appaṭipuggalo<BR>
Vassasatasahassāni loke aṭṭhāsi cakkhumā. <BR>
<BR>
35. Vipulaṃ3 pabhaṃ dassayitvā pupphāpetvāna sāvake<BR>
Vilāsetvā ca samāpatyā4 nibbuto so sāsavako. <BR>
<BR>
36. Siddhattho munivaro buddho anomārāmamhi nibbuto<BR>
Tatthe'va'ssa thūpavaro catuyojanamuggato'ti. <BR>
<BR>
Siddhattha buddhavaṃso soḷasamo. <BR>
<BR>
1. Puruttame-sīmu. 2. Kañcanagsika-sīmu. 3. Vimalaṃ-sīmu. 4. Samāpattiyā-sīmu. [PTS]<BR>
<BR>
<BR>
[BJT Page 170] [\x 170/]     <BR>
<BR>
17. Tissa buddhavaṃso<BR>
<BR>
1. Siddhattha aparena assamo appaṭipuggalo<BR>
Anantatejo1 amitayaso tisso lokagganāyako. <BR>
<BR>
2. Tama'ndhakāraṃ vidhametvā obhāsetvā sadevakaṃ2<BR>
Anukampako mahā vīro loke uppajji cakkhumā. <BR>
<BR>
3. Tassā'pi atulā iddhi atulaṃ sīlaṃ samādhi ca <BR>
Sabbattha pāramiṃ gantvā dhammacakkaṃ pavattayī. <BR>
<BR>
4. So buddho dasasahassimhi viññāpesi giraṃ suciṃ<BR>
Koṭisatāni abhisamiṃsu paṭhame dhammadesane. <BR>
<BR>
5. Dutiyo navutikoṭīnaṃ3 tatiyo saṭṭhikoṭiyo4<BR>
Bandhanāto5 pamocesi 6 sampatte naramarū tadā. <BR>
<BR>
6. Sannipātā tayo āsuṃ tisse lokagganāyake<BR>
Khīṇāsavānaṃ vimalānaṃ santacittāna tādinaṃ. <BR>
7. Khīṇāsavasatasahassānaṃ7 paṭhamo āsi samāgamo<BR>
Navuti sata sahassānaṃ dutiyo āsi samāgamo. <BR>
[PTS Page 049] [\q  49/]      <BR>
8. Asīti satasahassānaṃ tatiyo āsi samāgamo<BR>
Khīṇāsavānaṃ vimalānaṃ pupphitānaṃ vimuttiyā. <BR>
<BR>
9. Ahaṃ tena samayena sujāto nāma khattiyo<BR>
Mahābhogaṃ chaḍḍhayitvā pabbajiṃ isipabbajaṃ. <BR>
<BR>
10. Mayi pabbajite sante uppajji lokanāyako<BR>
Buddho'ti saddaṃ sutvāna pīti me upapajjatha. <BR>
<BR>
11. Dibbaṃ mandāravaṃ pupphaṃ padumaṃ pāricchattakaṃ<BR>
Ubho hatthehi paggayha dhunamāno upāgamiṃ. <BR>
<BR>
1. Anantasīlo-mavi. [PTS. 2.] Sadevake-mavi. 3. Dutiye navutikoṭiyo-sīmu. <BR>
4. Tatiyo satta koṭiyo-sīmu. 5. Bandhanāso-sīmu. 6. Vimocesi-[PTS.] <BR>
7. Khīṇāsava sahassānaṃ-sīmu. <BR>
<BR>
[BJT Page 172] [\x 172/]     <BR>
<BR>
12. Cātuvaṇṇaparivutaṃ tissaṃ lokagganāyakaṃ<BR>
Tama'haṃ pupphaṃ gahetvāna matthake dhārayiṃ jinaṃ. <BR>
<BR>
13. So'pi buddho1 vyākāsi janamajjhe nisīdiya <BR>
Dvenavute ito kappe ayaṃ buddho bhavissati. <BR>
<BR>
14. Ahū kapilavhayā rammaṃ nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
15. Ajapālarukkhamūlamhi nisīditvā tathāgato<BR>
Tatthapāyāsamaggayha nerañjaramupehitī. <BR>
<BR>
16. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
17. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
18. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
19. Kolito upatisso ca aggā hessanti sāvakā<BR>
Ānando nāmu'paṭṭhāko upaṭṭhissati taṃ jinaṃ. <BR>
<BR>
20. Khemā uppalavaṇṇā ca aggā hessanti sāvikā<BR>
Bodhi tassa bhagavato assattho'ti pavuccati. <BR>
<BR>
21. Citto ca hatthāḷavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassasataṃ tassa gotamassa yasassino. <BR>
<BR>
22. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
23. Ukkuṭṭhisaddaṃ vattenti apphoṭenti hasanti ca <BR>
Katañjalī namassanti dasasahassī sadevakā. <BR>
<BR>
1. Tadā-sīmu. <BR>
[BJT Page 174] [\x 174/]      <BR>
24. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
25. Yathā manussā nadiṃ tarantā paṭititthaṃ virajhiya<BR>
Heṭṭhā titthe gahetvāna uttaranti mahānadiṃ. <BR>
<BR>
26. Eva'meva mayaṃ sabbe yadi muñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
27. Tassā'pi vacanaṃ sutvā bhīyyo cittaṃ pasādayiṃ<BR>
Uttariṃ vatamadhiṭṭhāsiṃ dasapāramīpūriyā. <BR>
28. Khemakaṃ nāma nagaraṃ janasandho nāma khattiyo<BR>
Padumā nāma janikā tissassa ca mahesino. <BR>
<BR>
29. Sattavassasahassāni agāramajjhaso vasī<BR>
Guhā selanāri nisabhā tayo pāsāda muttamā. <BR>
<BR>
30. Samatiṃsa sahassāni nāriyo samalaṅkatā<BR>
Subhaddā nāma sā nāri ānando nāma atrajo. <BR>
<BR>
31. Nimitte caturo disvā assayānena nikkhami<BR>
Anūnakaṃ aṭṭhamānaṃ padhānaṃ padahī jino. <BR>
<BR>
32. Brahmunā yācito santo tisso lokagganāyako<BR>
Vatti cakkaṃ mahāvīro yasavatīdāyamuttame. <BR>
<BR>
33. Brahmadevo ca udayo ca ahesuṃ aggasāvakā<BR>
Samaṅgo1 nāmupaṭṭhāko tissassa ca mahesino. <BR>
<BR>
34. Phussā ce'vā ca sudattā ca ahesuṃ aggasāvikā<BR>
Bodhi tassa bhagavato asano'ti pavuccati. <BR>
<BR>
35. Sambalo ca sirī 2 ceva ahesuṃ aggupaṭṭhakā<BR>
Kisāgotamī upasenā ahesuṃ aggupaṭṭhikā. <BR>
<BR>
1. Samāho-mavi, samago-syā, sumaṅgalo. 2. Sirimā-machasaṃ. -Sīmu. <BR>
<BR>
<BR>
[BJT Page 176] [\x 176/]      <BR>
<BR>
36. So'pi buddho saṭṭhiratano ahu uccattane1 jino<BR>
Anupamo asadiso himavā viya dissati. <BR>
<BR>
37. Tassā'pi atulatejassa āyu āsi anuttaro<BR>
Vassasatasahassāni loke aṭṭhāsi cakkhumā. <BR>
<BR>
38. Uttamaṃ pavaraṃ seṭṭhaṃ anubhātvā maihāyasaṃ<BR>
Jalitvā aggikkhandho'va nibbuto so sasāvako. <BR>
[PTS Page 050] [\q  50/]      <BR>
39. Valāhakova anilena suriyena viya ussāvo<BR>
Andhakārova dīpena nibbuto so sasāvako. <BR>
<BR>
40. Tisso jinavaro buddho nandārāmamhi nibbuto<BR>
Tatthe'va tassa jinathūpo tīṇi yojanamussito'ti. <BR>
<BR>
Tissa buddhavaṃso sattarasamo. <BR>
<BR>
1. Uccatarena - sīmu. <BR>
<BR>
<BR>
[BJT Page 178] [\x 178/]     <BR>
<BR>
18. Phussa buddhavaṃso<BR>
<BR>
1. Tatthe'va maṇḍakappamhi ahu satthā anuttaro<BR>
Anupamo asadiso1 phusso lokagganāyako. <BR>
<BR>
2. So'pi sabbaṃ tamaṃ hantvā vijaṭetvā mahājaṭaṃ<BR>
Sadevakaṃ tappayanto abhivassī amatambunā. <BR>
<BR>
3. Dhammacakkaṃ pavattente phusse nakkhattamaṅgale<BR>
Koṭisatasahassānaṃ paṭhamā'bhisamayo ahū. <BR>
<BR>
4. Navutisatasahassānaṃ dutiyā'bhisamayo ahū<BR>
Asītisatasahassānaṃ tatiyā'bhisamayo ahū. <BR>
<BR>
5. Sannipātā tayo āsuṃ phussassa'pi mahesino<BR>
Khīṇāsavānaṃ vimalānaṃ santacittāna'tādinaṃ. <BR>
<BR>
6. Saṭṭhisatasahassānaṃ paṭhamo āsi samāgamo<BR>
Paññāsasatasahassānaṃ dutiyo āsi samāgamo. <BR>
<BR>
7. Cattārīsasatasahassānaṃ tatiyo āsi samāgamo<BR>
Anupādā vimuttānāṃ vocchinnapaṭisandhinaṃ. <BR>
8. Ahaṃ tena samayena vijitāvi nāma khattiyo<BR>
Chaḍḍayitvā2 mahārajjaṃ pabbajiṃ tassa santike. <BR>
9. So'pi maṃ buddho vyākāsi phusso lokagganāyako<BR>
Ito dve navuti 3 kappe ayaṃ buddho bhavissati. <BR>
<BR>
10. Ahu kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
11. Ajapālarukkhamūlamhi nisīditvā tathāgato<BR>
Tattha pāyāsamaggayha nerañjaramupehiti. <BR>
<BR>
1. Asamasamo-sīmu. 2. Jāḍḍayitvāna-sīmu. 3. Dvānavrate-mavi, dvenavute-sīmu. <BR>
<BR>
<BR>
[BJT Page 180] [\x 180/]      <BR>
<BR>
12. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamhi ehiti. <BR>
<BR>
13. Tato padakkhiṇaṃ katvā bodhimaṇḍaṃ anuttaro<BR>
Assattharukkhamūlamhi bujjhissati mahāyaso. <BR>
<BR>
14. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
15. Kolito upatisso ca aggā hessanti sāvakā<BR>
Ānando nāmu'paṭṭhāko upaṭṭhissati taṃ jinaṃ. <BR>
<BR>
16. Khemā uppalavaṇṇā ca aggā hessanti sāvikā<BR>
Bodhi tassa bhagavato assattho'ti pavuccati. <BR>
<BR>
17. Citto ca hatthāḷavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassasataṃ tassa gotamassa yasassino. <BR>
<BR>
18. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
19. Ukkuṭṭhisaddaṃ vattenti apphoṭenti hasanti ca <BR>
Katañjalī namassanti dasasahassī sadevakā. <BR>
<BR>
20. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
21. Yathā manussā nadiṃ tarantā paṭititthaṃ virajhiya<BR>
Heṭṭhā titthe1 gahetvāna uttaranti mahānadiṃ. <BR>
<BR>
22. Eva'meva mayaṃ sabbe yadi muñcāmi'maṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
23. Tassā'pi vacanaṃ sutvā bhīyyo cittaṃ pasādayiṃ<BR>
Uttariṃ vatamadhiṭṭhāsiṃ dasapāramīpūriyā. <BR>
<BR>
24. Suttantaṃ vinayañcā'pi navaṅgaṃ satthusāsanaṃ<BR>
Sabbaṃ pariyāpuṇitvāna sobhayiṃ jinasāsanaṃ. <BR>
<BR>
1. Titthaṃ -mua. <BR>
<BR>
[BJT Page 182] [\x 182/]     <BR>
[PTS Page 051] [\q  51/]      <BR>
25. Tatthappa'matto viharanto brahmaṃ bhāvetva1 bhāvanaṃ<BR>
Abhiññāsu pāramiṃ gantvā brahmaloka' magaccha'haṃ. <BR>
<BR>
26. Kāsikaṃ nāma nagaraṃ jayaseno nāma khattiyo<BR>
Sirimā nāma janikā phussa'ssāpi mahesino. <BR>
<BR>
27. Navavassasahassāni agāramajjhaso vasī<BR>
Garuḷapakkhahaṃsasuvaṇṇahārā2 tayo pāsādamuttamā. <BR>
<BR>
28. Tīṇidasasahassāni 3 nāriyo samalaṅkatā<BR>
Kisāgotamī nāma nāri anupamo4 nāma atrajo. <BR>
<BR>
29. Nimitte caturo disvā hatthiyānena nikkhami<BR>
Chamāsaṃ padhānacāraṃ acarī purisuttamo. <BR>
<BR>
30. Brahmunā yācito santo phusso lokagganāyako<BR>
Vatti cakkaṃ mahāvīro migadāye naruttamo. <BR>
<BR>
31. Surakkhito5 dhammaseno ca ahesuṃ aggasāvakā<BR>
Sabhiyo nāmu'paṭṭhāko phussassa ca mahesino. <BR>
<BR>
32. Cālā ca upacālā ca ahesuṃ aggasāvikā<BR>
Bodhi tassa bhagavato āmaṇḍo'ti pavuccati. <BR>
<BR>
33. Dhanañjayo visākho ca ahesuṃ aggu'paṭṭhakā<BR>
Padumā ce'va nāgā ca ahesuṃ aggupaṭṭhikā. <BR>
<BR>
34. Aṭṭhapaññāsaratanaṃ so'pi accuggato muni<BR>
Sobhati sataraṃsīva ulurājāva pūrito6. <BR>
<BR>
35. Navutivassasahassāni āyu vijjati tāvade<BR>
Tāvatā tiṭṭhamāno so tāresi janataṃ bahuṃ. <BR>
<BR>
36. Ovaditvā bahū satte santāretvā mahājane<BR>
So'pi satthā atulayaso nibbuto'so sasāvako7. <BR>
<BR>
37. Phusso jinavaro satthā setārāmamhi 8 nibbuto<BR>
Dhātuvitthārikaṃ āsī tesu tesu padesato'ti. <BR>
<BR>
Phussa buddhavaṃso aṭṭhārasamo. <BR>
<BR>
1. Bhāvetvā-[PTS. 2.] Garuḷapakkhahaṃsasuvaṇṇabhārā- machasaṃ. Garuḷa haṃsa<BR>
suvaṇṇatārā- syā. <BR>
3. Tevīsatisahassāni-sīmu. 4. Ānando-sīmu. 5. Sukhito-sīmu. <BR>
6. Uḷurajāva pūjito-mavi. 7. Nibbutovasasāko-mavi. <BR>
8. Sotārāmamhi-sīmu, senāramamhi-syā-machasaṃ. <BR>
<BR>
<BR>
[BJT Page 184] [\x 184/]     <BR>
<BR>
19. Vipassī buddhavaṃso <BR>
[PTS Page 052] [\q  52/]      <BR>
1. Phussassa ca aparena sambuddho dipaduttamo<BR>
Vipassī nāma nāmena loke uppajji cakkhumā1. <BR>
2. Avijjaṃ sabbaṃ padāletvā patto sambodhimuttamaṃ<BR>
Dhammacakkaṃ pavattetuṃ pakkāmi bandhumatiṃ puraṃ. <BR>
<BR>
3. Dhammacakkaṃ pavattetvā ubho bodhesi nāyako<BR>
Gaṇanāya na vattabbo paṭhamā'bhisamayo ahu. <BR>
<BR>
4. Punāparaṃ amitayaso tattha saccaṃ pakāsayi <BR>
Caturāsīti sahassānaṃ dutiyā'bhīsamayo ahū. <BR>
<BR>
5. Caturāsīti sahassāni sambuddhaṃ anupabbajuṃ<BR>
Tesamārāmapattānaṃ dhammaṃ desesi cakkhumā. <BR>
<BR>
6. Sabbākārena bhāsato sutvā upanisādino2<BR>
Te'pi dhammaṃ varaṃ gantvā tatiyā'bhisamayo ahū. <BR>
<BR>
7. Sannipātā tayo āsuṃ vipassissa mahesino<BR>
Khīṇāsavānaṃ vimalānaṃ santacittānatādinaṃ. <BR>
<BR>
8. Aṭṭhasaṭṭhisatasahassānaṃ3 paṭhamo āsi samāgamo<BR>
Bhikkhusatasahassānaṃ dutiyo āsi samāgamo. <BR>
<BR>
9. Asītibhikkhusahassānaṃ tatiyo āsi samāgamo<BR>
Tattha bhikkhugaṇamajjhe sambuddho atirocati. <BR>
<BR>
10. Ahaṃ tena samayena nāgarājā mahiddhiko<BR>
Atulo nāma nāmena puññavanto jutindharo. <BR>
<BR>
11. Nekānaṃ nāgakoṭīnaṃ parivāretvāna'haṃ tadā<BR>
Vajjento' dibbaturiyehi lokajeṭṭhaṃ upāgamiṃ. <BR>
<BR>
1. Nāyako-sīmu. 2. Bhāsate sutvā upanissa jine-sīmu. 3. Aṭṭhasaṭṭhisahassānaṃ-sīmu. <BR>
<BR>
<BR>
[BJT Page 186] [\x 186/]      <BR>
<BR>
12. Upasaṅkamitvā sambuddhaṃ vipassiṃ lokanāyakaṃ<BR>
Maṇimuttaratanakhacitaṃ sabbābharaṇabhūsitaṃ<BR>
Nimantetvā dhammarājassa suvaṇṇapīṭha' madāsahaṃ. <BR>
<BR>
13. So'pi maṃ buddho vyākāsi saṅghamajjhe nisīdiya<BR>
Ekanavute ito kappe ayaṃ buddho bhavissati. <BR>
14. Ahū kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
[PTS Page 053] [\q  53/]      <BR>
15. Ajapālarukkhamūlamhi nisīditvā tathāgato<BR>
Tattha pāyāsamaggayha nerañjara'mupehiti. <BR>
<BR>
16. Nerañjarānadītīre pāyāsaṃ asati jino, <BR>
Paṭiyattavaramaggena bodhimūla'mupehiti. <BR>
<BR>
17. Tato padakkhiṇaṃ katvā bodhimaṇḍamanuttaraṃ<BR>
Assatthamūle sambodhiṃ bujjhissati mahāyaso. <BR>
<BR>
18. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
19. Anāsavā vītarāgā1 santacittā samāhitā<BR>
Kolito upatisso ca aggā hessanti sāvakā<BR>
Ānandonā'mupaṭṭhāko2 upaṭṭhissati taṃ jinaṃ. <BR>
<BR>
20. Khemā uppalavaṇṇā ca aggā hessanti sāvikā<BR>
Bodhi tassa bhagavato assatthoti pavuccati. <BR>
<BR>
21. Citto ca hatthāḷavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassasataṃ tassa gotamassa yasassino. <BR>
<BR>
22. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
1. Vītamalā-sīmu. 2. Ānando nāma nāmena - mavi. <BR>
<BR>
<BR>
[BJT Page 188] [\x 188/]      <BR>
<BR>
23. Ukkuṭṭhi saddaṃ vattenti apphoṭhenti hasanti ca <BR>
Katañjalī namassanti dasasahassī sadevakā. <BR>
<BR>
24. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
25. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti mahānadiṃ. <BR>
<BR>
26. Eva'meva mayaṃ sabbe yadi muñcāmimaṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
27. Tassā'haṃ vacanaṃ sutvā bhiyyo cittaṃ pasādayiṃ<BR>
Uttariṃ vatamadhiṭṭhāsiṃ dasa pāramī puriyā. <BR>
28. Nagaraṃ bandhumatī nāma bandhumā nāma khattiyo<BR>
Mātā bandhumatī nāma vipassissa mahesino. <BR>
<BR>
29. Aṭṭhavassasahassāni agāramajjhaso vasī<BR>
Nando sunando sirimā tayo pāsādamuttavā. <BR>
<BR>
30. Tivattārīsa sahassāni nāriyo samalaṅkatā<BR>
Sutanā nāma sā nāri samavattakkhandho nāma atrajo. <BR>
<BR>
31. Nimatte caturo disvā rathayānena nikkhamī<BR>
Anūnaaṭṭhamāsāni padhānaṃ padahī jino. <BR>
<BR>
32. Brahmunā yāvito santo vipassī lokanāyako<BR>
Vatti cakkaṃ mahāvīro migadāyo naruttamo. <BR>
<BR>
33. Khaṇḍo1 ca tissanāmo ca ahesuṃ aggasāvakā<BR>
Asoko nāmu'paṭṭhāko vipassissa mahesino. <BR>
<BR>
34. Candā ca candamittā ca ahesuṃ aggasāvikā<BR>
Bodhi tassa bhagavato pāṭalī'ti pavuccati. <BR>
<BR>
1. Khandho - sīmu. <BR>
<BR>
<BR>
[BJT Page 190] [\x 190/]      <BR>
<BR>
35. Punabbasumitto nāgo ca ahesuṃ aggu'paṭṭhakā<BR>
Sirimā uttarā ceva ahesuṃ aggu'paṭṭhikā. <BR>
<BR>
36. Asīti hatthamubbedho1 vipassī lokanāyako<BR>
Pabhā niddhāvati tassa samantā satta yojane. <BR>
<BR>
37. Asīti vassasahassāni āyu buddhassa tāvade<BR>
Tāvatā tiṭṭhamāno so tāresi janataṃ bahuṃ. <BR>
<BR>
38. Bahū deve manusse ca bandhanā parimocayī<BR>
Maggā' maggañca ācikkhi avasesaputhujjane. <BR>
[PTS Page 054] [\q  54/]      <BR>
39. Ālokaṃ dassayitvāna desetvā2 amataṃ padaṃ<BR>
Jalitvā aggikkhandho'va nibbuto so sasāvako. <BR>
<BR>
40. Iddhivaraṃ puññavaraṃ lakkhaṇaṃ ca kusumitaṃ<BR>
Sabbaṃ samantarahitaṃ nanu rittā sabbasaṅkhārā. <BR>
<BR>
41. Vipassījinavaro buddho3 sumittārāmamhi nibbuto<BR>
Tatthe'va tassa thūpavaro sattayojana mussito'ti. <BR>
<BR>
Vipassī buddhavaṃso ekūnavīsatimo. <BR>
<BR>
1. Asītihatthubbedho-mavi. 2. Desitvā-sīmu. 3. Dhīro-sīmu. <BR>
<BR>
<BR>
[BJT Page 192] [\x 192/]      <BR>
<BR>
20. Sikhī buddhavaṃso<BR>
<BR>
1. Vipassissa aparena sambuddho dipaduttamo<BR>
Sikhīvhayo1 āsi jino asamo appaṭipuggalo. <BR>
<BR>
2. Mārasenaṃ pamadditvā2 patto sambodhimuttamaṃ<BR>
Dhammacakkaṃ pavattesi anukampāya pāṇinaṃ. <BR>
<BR>
3. Dhammacakkaṃ pavattente sikhimhi muni puṅgave 3 koṭisatasahassānaṃ<BR>
paṭhamā'bhisamayo ahū. <BR>
<BR>
4. Aparampi dhammaṃ desento gaṇaseṭṭhe naruttame<BR>
Navutikoṭisahassānaṃ dutiyā'bhisamayo ahū. <BR>
<BR>
5. Yamakaṃ pāṭihīrañca dassayante sadevake<BR>
Asītikoṭisahassānaṃ tatiyā'bhisamayo ahū. <BR>
<BR>
6. Sannipātā tayo āsuṃ sikhissa'pi mahesino<BR>
Khīṇāsavānaṃ vimalānaṃ santacittāna'tādinaṃ. <BR>
<BR>
7. Bhikkhusatasahassānaṃ paṭhamo āsi samāgamo<BR>
Asīti bhikkhusahassānaṃ dutiyo āsi samāgamo. <BR>
<BR>
8. Sattati bhikkhusahassānaṃ tatiyo āsi samāgamo<BR>
Anupalitto padūmaṃ'va toyamhi sampavaḍḍhitaṃ. <BR>
<BR>
9. Ahaṃ tena samayena arindamo nāma khattiyo<BR>
Sambuddhapamukhaṃ saṅghaṃ annapānena tappayiṃ. <BR>
<BR>
10. Bahu dussavaraṃ datvā dussakoṭiṃ anappakaṃ<BR>
Alaṅkataṃ hatthiyānaṃ sambuddhassa adāsa'haṃ. <BR>
<BR>
11. Hatthiyānaṃ nimminitvā kappiyaṃ upanāmayiṃ<BR>
Pūrayiṃ mānasaṃ mayhaṃ niccaṃ daḷhamupaṭṭhitaṃ. <BR>
<BR>
1. Sikhīsavhayo nāma-sīmu. 2. Pahinditvā-mavi. 3. Jinapuṅgave-mavi. Machasaṃ. Syā. <BR>
<BR>
<BR>
[BJT Page 194] [\x 194/]     <BR>
[PTS Page 055] [\q  55/]      <BR>
12. So'pi maṃ buddho vyākāsi sikhīlokagganāyako<BR>
Ekatiṃse ito kappe ayaṃ buddho bhavissati. <BR>
13. Ahū kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
14. Ajapālarukkhamūlamhi nisīditvā tathāgato<BR>
Tattha pāyāsamaggayha nerañjara'mupehiti. <BR>
<BR>
15. Nerañjarānadītīre pāyāsaṃ asati jino, <BR>
Paṭiyattavaramaggena bodhimūla'mupehiti. <BR>
<BR>
16. Tato padakkhiṇaṃ katvā bodhimaṇḍamanuttaraṃ<BR>
Assatthamūle sambodhiṃ bujjhissati mahāyaso. <BR>
<BR>
17. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
18. Anāsavā vītarāgā1 santacittā samāhitā<BR>
Kolito upatisso ca aggā hessanti sāvakā<BR>
Ānandonāmu 'paṭṭhāko upaṭṭhissati taṃ jinaṃ. <BR>
<BR>
19. Khemā uppalavaṇṇā ca aggā hessanti sāvikā<BR>
Bodhi tassa bhagavato assatthoti pavuccati. <BR>
<BR>
20. Citto ca hatthāḷavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassasataṃ tassa gotamassa yasassino. <BR>
<BR>
21. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
22. Ukkuṭṭhi saddaṃ vattenti apphoṭhenti hasanti ca <BR>
Katañjalī namassanti dasasahassī sadevakā. <BR>
<BR>
[BJT Page 196] [\x 196/]      <BR>
23. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
24. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti mahānadiṃ. <BR>
<BR>
25. Eva'meva mayaṃ sabbe yadi muñcāmimaṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
26. Tassā'haṃ vacanaṃ sutvā bhiyyo cittaṃ pasādayiṃ<BR>
Uttariṃ vata madhiṭṭhāsiṃ dasa pāramī puriyā. <BR>
27. Nagaraṃ aruṇavatī nāma aruṇavā nāma 1 khattiyo<BR>
Pabhāvati nāma janikā sikhissa ca mahesino. <BR>
<BR>
28. Sattavassasahassāni agāramajjhaso vasī <BR>
Sucando girivasabho tayo pāsādamuttamaṃ. <BR>
<BR>
29. Catuvīsati sahassāni nāriyo samalaṅkatā<BR>
Sabbakāmā nāma nāri atulo nāma atrajo. <BR>
<BR>
30. Nimitte caturo disvā hatthiyānena nikkhami<BR>
Aṭṭhamāsaṃ padhānavāraṃ acarī purisuttamo. <BR>
31. Brahmunā yācito santo sikhī lokagganāyako<BR>
Vatti cakkaṃ mahāvīro migācire naruttamo2. <BR>
<BR>
32. Abhibhū sambhavo nāma ahesuṃ aggasāvakā<BR>
Khemaṅkaro nāmu'paṭṭhāko sikhissa'pi mahesino. <BR>
<BR>
33. Makhilā3 ca padumā ceti ahesuṃ aggasāvikā<BR>
Bodhi tassa bhagavato puṇḍarīkoti vuccati. <BR>
<BR>
34. Sirivaḍḍho ca nando4 ca ahesuṃ aggu'paṭṭhakā<BR>
Cittā ce'va suguttā ca ahesuṃ aggu'paṭṭhikā. <BR>
<BR>
1. Aruṇo nāma-sīmu, machasaṃ, syā. 2. Migadāye - sīmu. <BR>
3. Akhilā-sīmu. 4. Cando - sīmu. <BR>
<BR>
<BR>
[BJT Page 198] [\x 198/]      <BR>
<BR>
35. Uccattanena so buddho sattati hatthamuggato<BR>
Kañcanagghiya 1 saṃkāso dvattiṃsavaralakkhaṇo. <BR>
<BR>
36. Tassa 2 byāmappabhā kāyā divārattiṃ nirantaraṃ<BR>
Diso disaṃ niccharanti tīṇiyojanaso pabhā. <BR>
<BR>
37. Sattativassasahassāni āyu tassa mahesino<BR>
Tāvatā tiṭṭhamāno so tāresi janataṃ bahuṃ. <BR>
<BR>
38. Dhammameghaṃ pavassetvā temayitvā sadevake<BR>
Khemantaṃ3 pāpayitvāna nibbuto so sasāvako. <BR>
<BR>
39. Anuvyañjanasampannaṃ dvattiṃsavaralakkhaṇaṃ<BR>
Sabbaṃ samantarahitaṃ nanu rittā sabbasaṅkhārā. <BR>
<BR>
40. Sikhī munivaro buddho dussārāmamhi nibbuto<BR>
Tatthe'va tassa thūpavaro tīṇiyojanamuggato. <BR>
<BR>
Sikhī buddhavāso vīsatimo. <BR>
<BR>
1. Kañcanagghika-sīmu. 2. Tassāpi-machasaṃ, sīmu, syā. 3. Khemattaṃ-sīmu. <BR>
<BR>
<BR>
[BJT Page 200] [\x 200/]     <BR>
<BR>
21. Vessabhū buddhavaṃso<BR>
[PTS Page 056] [\q  56/]      <BR>
1. Tattheva maṇḍakappamhi asamo appaṭipuggalo<BR>
Vessabhū nāma nāmena loke uppajji nāyako. <BR>
2. Ādittanti ca 1 rāgaggi taṇhānaṃ vijitaṃ tadā<BR>
Nāgo'va bandhanaṃ chetvā patto sambodhimuttamaṃ. <BR>
<BR>
3. Dhammacakkaṃ pavattente 2 vessabhūlokanāyake<BR>
Asītikoṭisahassānaṃ paṭhamā'bhisamayo ahū. <BR>
<BR>
4. Pakkante cārikaṃ raṭṭhe lokajeṭṭhe 3 narāsabhe<BR>
Sattati koṭisahassānaṃ dutiyā'bhisamayo ahū. <BR>
5. Mahādiṭṭhiṃ vinodento pāṭihīraṃ karoti so<BR>
Samāgatā naramarū dasasahassī sadevake. <BR>
6. Mahā acchariyaṃ disvā abbhutaṃ lomahaṃsanaṃ<BR>
Devā ce'va manussā ca bujjhare saṭṭhikoṭiyo. <BR>
<BR>
7. Sannipātā tayo āsuṃ vessabhussa mahesino<BR>
Khīṇāsavānaṃ vimalānaṃ santacittāna tādinaṃ. <BR>
<BR>
8. Asītibhikkhusahassānaṃ paṭhamo āsi samāgamo<BR>
Sattatibhikkhusahassānaṃ dutiyo āsi samāgamo. <BR>
<BR>
9. Saṭṭhi bhikkhusahassānaṃ tatiyo āsi samāgamo<BR>
Jarādi bhayā'tītānaṃ4 orasānaṃ mahesino. <BR>
<BR>
10. Ahaṃ tena samayena sudassano nāma khattiyo<BR>
Nimantetvā mahāvīraṃ dānaṃ datvā mahārahaṃ<BR>
Annapānena vatthena sasaṅghaṃ jinamapūjayiṃ. <BR>
1. Ādittaṃ vata-machasaṃ, asittamva-sīmu. 2. Dhammacakkappavattane - sīmu. <BR>
Ādittaṃ ida - syā. 3. Lokaseṭṭhe - mavi. 4. Jarādibhayabhītānaṃ - sīmu. Machasaṃ. <BR>
<BR>
<BR>
[BJT Page 202] [\x 202/]      <BR>
<BR>
11. Tassa budadhassa asamassa cakkaṃ vattita'muttamaṃ<BR>
Sutvāna paṇītaṃ dhammaṃ pabbajja'mahirocayiṃ. <BR>
<BR>
12. Mahādānaṃ pavattetvā rattiṃ divamatandito<BR>
Pabbajjaṃ guṇasampannaṃ pabbajiṃ jinasantike. <BR>
13. Ācāraguṇasampanno vattasīlasamāhito<BR>
Sabbaññutaṃ gavesanto ramāmī jinasāsane<BR>
<BR>
14. Saddhāpītimu'pāgantvā pāde vandāmi satthari1<BR>
Pīti uppajjatī mayhaṃ bodhiyāye'va kāraṇā. <BR>
<BR>
15. Anivattimānasaṃ2 ñatvā sambuddho etada'bravi<BR>
Ekatiṃse ito kappe ayaṃ buddho bhavissati. <BR>
<BR>
16. Ahū kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
17. Ajapālarukkhamūlamhi nisīditvā tathāgato<BR>
Tattha pāyāsaṃ paggayha neraṃjaramupehiti. <BR>
<BR>
18. Nerañjarāya tīramhi pāyāsaṃ ādāya so jino<BR>
Paṭiyattavaramaggena bodhimūlamupehiti. <BR>
<BR>
19. Tato padakkhiṇaṃ katvā bodhimaṇḍaṃ anuttaro <BR>
Assattharukkhamūlamhi bujjhissati mahāyaso. <BR>
<BR>
20. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
21. Anāsavā vītarāgā santacittā samāhitā<BR>
Kolito upatisso ca aggā hessanti sāvakā<BR>
Ānando nāmu'paṭṭhāko upaṭṭhissati taṃ jinaṃ<BR>
<BR>
1. Saddhāpītiṃ upagantvā buddhaṃ vandāmi sattharaṃ - machasaṃ. <BR>
Sddhāpītiṃ upāgantvā buddhaṃ vandāmi satthāraṃ - sīmu. <BR>
Saddhāpītiṃ uppādetvā buddhaṃ vandāmi sattharaṃ - syā. <BR>
2. Anivattamānasaṃ - sīmu, machasaṃ. <BR>
<BR>
<BR>
[BJT Page 204] [\x 204/]      <BR>
[BJT Page 204] [\x 204/]      <BR>
<BR>
22. Khemā uppalavaṇṇā ca aggā hessanti sāvikā<BR>
Bodhi tassa bhagavato assattho'ti pavuccati. <BR>
<BR>
23. Citto ca hatthāḷavako aggā hessantu'paṭṭhakā<BR>
Uttarā nandamātā ca aggā hessantu paṭṭhikā<BR>
Āyu vassasataṃ tassa gotamassa yasassino. <BR>
<BR>
24. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
25. Ukkuṭṭhisaddaṃ vattenti apphoṭenti hasanti ca <BR>
Katañjalī namassanti dasasahassī sadevakā. <BR>
<BR>
26. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
27. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti mahānadiṃ. <BR>
<BR>
28. Eva'meva mayaṃ sabbe yadi muñcāmi maṃ jinaṃ<BR>
Anāgatamhi addhāne hessāma sammukhā imaṃ. <BR>
[PTS Page 057] [\q  57/]      <BR>
29. Tassā'haṃ vacanaṃ sutvā bhīyyo cittaṃ pasādayiṃ<BR>
Uttariṃ vatamadhiṭṭhāsiṃ dasapāramīpūriyā. <BR>
<BR>
30. Anūpamaṃ1 nāma nagaraṃ suppatito nāma khattiyo<BR>
Mātā yasavatī nāma vessabhussa mahesino. <BR>
<BR>
31. Chabbassasahassāni agāramajjhaso vasī<BR>
Rucisurucirativaḍḍhano2 tayo pāsādamuttamā. <BR>
<BR>
32. Anūnatiṃsasahassāni nāriyo samalaṅkatā<BR>
Sucittā nāma sā nārī suppabuddho nāma atrajo. <BR>
<BR>
1. Anomaṃ-sīmu, machasaṃ. 2. Rucisurucivaḍḍhamānā-sīmu, rucisurucivaḍḍhakā-syā. <BR>
<BR>
<BR>
[BJT Page 206] [\x 206/]      <BR>
<BR>
33. Nimitte caturo disvā sivikāyā'bhinikkhamī<BR>
Cha māsaṃ padhānacāraṃ acarī purisuttamo. <BR>
<BR>
34. Brahmunā yācito santo vessabhulokanāyako<BR>
Vatti cakkaṃ mahāvīro aruṇārāme naruttamo. <BR>
<BR>
35. Soṇo ca uttaro ceva ahesuṃ aggasāvakā<BR>
Upasanto nāmu'paṭṭhāko vessabhussa mahesino. <BR>
<BR>
36. Dāmā1 deva samālā ca ahesuṃ aggasāvikā <BR>
Bodhi tassa bhagavato sālo iti pavuccati 2. <BR>
<BR>
37. Sotthiko ceva rammo ca ahesuṃ aggu'paṭṭhakā<BR>
Gotamī ca sirimā ca 3 ahesuṃ aggu'paṭṭhikā. <BR>
<BR>
38. Saṭṭhiratanamubbedho hemayūpasamūpamo<BR>
Kāyā niccharatī raṃsi 4 rattiṃ sikhī va pabbate. <BR>
<BR>
39. Saṭṭhivassasahassāni āyu vijjati tāvade5<BR>
Tāvatā tiṭṭhamāno so tāresi janataṃ bahuṃ. <BR>
<BR>
40. Dhammaṃ vitthārikaṃ katvā vibhajitvā mahājanaṃ<BR>
Dhammanāvaṃ ṭhapetvāna nibbuto so sasāvako. <BR>
<BR>
41. Dassanīyaṃ sabbajanaṃ vihārañciriyāpathaṃ<BR>
Sabbaṃ samantarahitaṃ nanu rittā sabbasaṅkhārā<BR>
<BR>
42. Vessabhū jinavaro satthā khemārāmamhi 6 nibbuto <BR>
Dhātu vitthārikaṃ āsī tesu tesu padesatoti. <BR>
<BR>
Vessabhū buddhavaṃso ekavīsatimo. <BR>
<BR>
1. Rāmā-machasaṃ. 2. Mahā sāloti vuccati-sīmu, machasaṃ. <BR>
3. Kāligotamī-mavi, gotami sirimāceva-machasaṃ. 4. Rasmimachasaṃ. <BR>
5. Āyu tassa, mahesino-mavi. 6. Kheme migadāye-mavi. <BR>
<BR>
<BR>
[BJT Page 208] [\x 208/]     <BR>
<BR>
22. Kakusandha buddhavaṃso<BR>
[PTS Page 058] [\q  58/]      <BR>
1. Vessabhussa aparena sambuddho dipaduttamo<BR>
Kakusandho1 nāma nāmena appameyyā durāsado <BR>
2. Ugghāṭetvā sabbabhavaṃ cariyāpāramiṃ gato<BR>
Sīho'ca pañjaraṃ bhetvā patto sambodhimuttamaṃ. <BR>
<BR>
3. Dhammacakkaṃ pavattante kakusandhe lokanāyake<BR>
Cattāḷīsa 2 koṭisahassānaṃ paṭhamā'bhisamayo ahū. <BR>
<BR>
4. Antalikkhamhi ākāse yamakaṃ katvā vikubbanaṃ<BR>
Tiṃsakoṭisahassānaṃ bodhesi devamānuse. <BR>
<BR>
5. Naradevassa yakkhassa catusaccappakāsane<BR>
Dhammā'bhisamayo tassa gaṇanāto asaṅkhīyo. <BR>
6. Kakusandhassa 3 bhagavato eko āsisamāgamo<BR>
Khīṇāsavānaṃ vimalānaṃ santacittāna tādinaṃ. <BR>
<BR>
7. Cattāḷīsasahassānaṃ tadā4 āsi samāgamo<BR>
Danta bhūmimanuppattānaṃ āsavārigaṇakkhayā5<BR>
<BR>
8. Ahaṃ tena samayena khemo nāmāsiṃ khattiyo6<BR>
Tathāgate jinaputte ca dānaṃ datvā anappakaṃ. <BR>
<BR>
9. Pattañca cīvaraṃ datvā añjanaṃ madhulaṭṭhikaṃ<BR>
Imetaṃ patthitaṃ sabbaṃ paṭiyādemi 7 varaṃ varaṃ. <BR>
<BR>
10. So'pi maṃ muni vyākāsi kakusandho lokanāyako8<BR>
Imamhi bhaddake kappe 9 ayaṃ buddho bhavissati. <BR>
1. Kukkusandho-syā. 2. Cattārisaṃ-sīmu. 3. Kukkusandhassa-syā. <BR>
4. Dutiyo-sīmu. 5. Āsavādigaṇakkhayā-sīmu. [PTS. 6.] Khemo nāma khattiyā-mavi. <BR>
7. Paṭiyādetvā-sīmu. 8. Vināyako-sīmu. 9. Imamhi bhaddakappamhi-mavi. <BR>
<BR>
<BR>
[BJT Page 210  [\x 210/]     11.] Ahū kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
12. Ajapālarukkhamūlamhi nisīditvā tathāgato<BR>
Tattha pāyāsamaggayha nerañjara'mupehiti. <BR>
<BR>
13. Nerañjarānadītīre pāyāsaṃ asati jino, <BR>
Paṭiyattavaramaggena bodhimūla'mupehiti. <BR>
<BR>
14. Tato padakkhiṇaṃ katvā bodhimaṇḍamanuttaraṃ<BR>
Assatthamūle sambodhiṃ bujjhissati mahāyaso. <BR>
<BR>
15. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
16. Anāsavā vītarāgā1 santacittā samāhitā<BR>
Kolito upatisso ca aggā hessanti sāvakā<BR>
Ānandonāmu 'paṭṭhāko upaṭṭhissati taṃ jinaṃ. <BR>
<BR>
17. Khemā uppalavaṇṇā ca aggā hessanti sāvikā<BR>
Bodhi tassa bhagavato assatthoti pavuccati. <BR>
<BR>
18. Citto ca hatthāḷavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassasataṃ tassa gotamassa yasassino. <BR>
<BR>
19. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
20. Ukkuṭṭhi saddaṃ vattenti apphoṭhenti hasanti ca <BR>
Katañjalī namassanti dasasahassī sadevakā. <BR>
<BR>
21. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
22. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti mahānadiṃ. <BR>
<BR>
<BR>
[BJT Page 212] [\x 212/]      <BR>
23. Eva'meva mayaṃ sabbe yadi muñcāmimaṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
24. Tassā'haṃ vacanaṃ sutvā bhiyyo cittaṃ pasādayiṃ<BR>
Uttariṃ vata madhiṭṭhāsiṃ dasa pāramī puriyā. <BR>
25. Nagaraṃ khemavatī nāma khemo nāmāsa'haṃ tadā<BR>
Sabbaññutaṃ gavesanto pabbajiṃ tassa santike. <BR>
<BR>
26. Brāhmaṇo aggidatto ca āsi buddhassa so pitā<BR>
Visākhā nāma janikā kukusandhassa mahesino. <BR>
<BR>
27. Vasati1 tattha khemapure sambuddhassa mahākulaṃ<BR>
Narānaṃ pavaraṃ seṭṭhaṃ jātimantaṃ mahāyasaṃ. <BR>
<BR>
28. Catuvassasahassāni agāramajjhaso vasī<BR>
Ruci suruci rativaddhano tayo pāsāda muttamā. <BR>
[PTS Page 059] [\q  59/]      <BR>
29. Samatiṃsasahassāni nāriyo samalaṅkatā<BR>
Virocamānā nāma nārī uttaro nāma atrajo<BR>
<BR>
30. Nimitte caturo disvā rathayānena nikkhamī<BR>
Anūnakaṃ aṭṭhamāsaṃ padhānaṃ padahī jino. <BR>
<BR>
31. Brahmunā yācito santo kakusandho lokanāyako<BR>
Vatti cakkaṃ mahāvīro migadāye naruttamo. <BR>
<BR>
32. Vidhuro sañjīvanāmo ca ahesuṃ aggasāvakā<BR>
Buddhijo2 nāmu'paṭṭhāko kakusandhassa satthuno. <BR>
<BR>
33. Sāmā ca campā nāmā ca 3 ahesuṃ aggasāvikā<BR>
Bodhi tassa bhagavato sirīso'ti pavuccati. <BR>
34. Accuto ca sumano ca ahesuṃ aggu'paṭṭhakā<BR>
Nandā ceva sunandā ca ahesuṃ aggu'paṭṭhakā<BR>
<BR>
1. Vasī-sīmu. 2. Bhaddijo-sīmu. 3. Sāmā ca campanāmāca - sīmu. <BR>
<BR>
<BR>
[BJT Page 214] [\x 214/]      <BR>
<BR>
35. Cattāḷīsa ratanāni accuggato mahāmuni<BR>
Kanakappabhāniccharati1 samantā dasa yojanaṃ. 2<BR>
<BR>
36. Cattālīsavassasahassāni āyu tassa mahesino<BR>
Tāvatā tiṭṭhamāno so tāresi janataṃ bahuṃ. <BR>
<BR>
37. Dhammā'paṇaṃ pasāretvā3 naranārīnaṃ sadevake<BR>
Naditvā sīhanādaṃva 4 nibbuto so sasāvako. <BR>
<BR>
38. Aṭṭhaṅgavacanasampanno acchiddāni nirantaraṃ<BR>
Sabbaṃ samattarahitaṃ nanu rittā sabbasaṅkhārā. <BR>
<BR>
39. Kakusandho jinavaro khemārāmamhi nibbuto<BR>
Tatthe'va tassa thūpavaro gāvutanabhamuggato. <BR>
<BR>
Kakusanandha buddhavaṃso dvāvīsatimo. <BR>
<BR>
1. Niccharanti-sī. 2. Dvādasayojanaṃ-sīmu. 3. Pasāritvā-mavi. 4. Sīhanādaṃca-sīmu<BR>
<BR>
<BR>
[BJT Page 216] [\x 216/]      <BR>
<BR>
23. Koṇāgamana buddhavaṃso<BR>
[PTS Page 060] [\q  60/]      <BR>
1. Kakusandhassa aparena sambuddho dipaduttamo<BR>
Koṇāgamano nāma jino lokajeṭṭho narāsabho <BR>
2. Dasadhamme pūrayitvāna1 kantāraṃ samatikkami<BR>
Pavāhiya malaṃ sabbaṃ patto sambodhimuttamaṃ. <BR>
<BR>
3. Dhammacakkaṃ pavattente koṇāgamananāyake 2 <BR>
Tiṃsakoṭisahassānaṃ paṭhamā'bhisamayo ahū. <BR>
<BR>
4. Pāṭihīraṃ karonte ca paravādappamaddane<BR>
Vīsatikoṭisahassānaṃ dutiyā'bhisamayo ahū. <BR>
<BR>
5. Tato vikubbanaṃ katvā jino devapuraṃ gato<BR>
Vasati tattha sambuddho sīlāyaṃ paṇḍukambale<BR>
<BR>
6. Pakaraṇe satta desento vassaṃ vasati so muni<BR>
Dasakoṭisahassānaṃ tatiyā'bhisamayo ahū. <BR>
<BR>
7. Tassā'pi devadevassa eko āsi samāgamo<BR>
Khīṇāsavānaṃ vimalānaṃ santacittāna'tādinaṃ. <BR>
<BR>
8. Tiṃsabhikkhusahassānaṃ tadā āsi samāgamo <BR>
Oghānama'tikkantānaṃ3 bhijjitānañca 4 maccunaṃ. <BR>
<BR>
9. Ahaṃ tena samayena pabbato nāma khattiyo<BR>
Mittāmaccehi sampanno balavāhanamanappakaṃ5. <BR>
<BR>
10. Sambuddhadassanaṃ gantvā sutvā dhammamanuttaraṃ<BR>
Nimantetvā sajinaṃ saṅghaṃ dānaṃ datvā yadicchakaṃ6. <BR>
<BR>
11. Pattuṇṇaṃ cīnapaṭṭañca koseyyaṃ kambala'mpi ca <BR>
Sovaṇṇapādukañce'va adāsiṃ satthusāvake. <BR>
<BR>
1. Pūrayitvā-mavi. 2. Koṇāgamanenāma nāyake-sīmu. 3. Atikkantacaturoghanaṃ-[PTS. 4.]<BR>
Bhañjitānaṃ-machasaṃ. 5. Anantabalavāhano-sīmu. <BR>
6. Yaticchakaṃ-sīmu. <BR>
<BR>
<BR>
[BJT Page 218] [\x 218/]      <BR>
12. So'pi maṃ muni vyākāsi saṅghamajjhe nisīdiya <BR>
Imamhi bhaddake kappe ayaṃ buddho bhavissati. <BR>
13. Ahū kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
14. Ajapālarukkhamūlamhi nisīditvā tathāgato<BR>
Tattha pāyāsamaggayha nerañjara'mupehiti. <BR>
<BR>
15. Nerañjarāya tīramhi pāyāsaṃ2 ādāya so jino, <BR>
Paṭiyattavaramaggena bodhimūla'mupehiti. <BR>
<BR>
16. Tato padakkhiṇaṃ katvā bodhimaṇḍaṃ anuttaro<BR>
Assatthamūle sambodhiṃ bujjhissati mahāyaso. <BR>
<BR>
17. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
18. Anāsavā vītarāgā santacittā samāhitā<BR>
Kolito upatisso ca aggā hessanti sāvakā<BR>
Ānandonāmu 'paṭṭhāko upaṭṭhissati taṃ jinaṃ. <BR>
<BR>
19. Khemā uppalavaṇṇā ca aggā hessanti sāvikā<BR>
Anāsavā vītarāgā4 santacittā samāhitā bodhi tassa bhagavato assattho'ti pavuccati. <BR>
20. Citto ca hatthāḷavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassasataṃ tassa gotamassa yasassino. <BR>
<BR>
21. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
22. Ukkuṭṭhi saddaṃ vattenti apphoṭhenti hasanti ca <BR>
Katañjalī namassanti dasasahassī sadevakā. <BR>
<BR>
1. Kāriyaṃ-sīmu. 2. Pāyāsaṃ-sīmu. 3. Anuttaraṃ-sīmu. 4. Vītamalā-sīmu. <BR>
<BR>
[BJT Page 220] [\x 220/]      <BR>
23. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
24. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti mahānadiṃ. <BR>
<BR>
25. Eva'meva mayaṃ sabbe yadi muñcāmimaṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
26. Tassā'haṃ vacanaṃ sutvā bhiyyo cittaṃ pasādayiṃ<BR>
Uttariṃ vata madhiṭṭhāsiṃ dasa pāramī puriyā. <BR>
27. Sabbaññutaṃ gavesanto dānaṃ datvā naruttame<BR>
Ohāyāhaṃ1 mahārajjaṃ pabbajiṃ tassa santike<BR>
<BR>
28. Nagaraṃ sobhavatī nāma sobho nāmā'si khattiyo<BR>
Vasati tattha nagare sambuddhassa mahākulaṃ<BR>
[PTS Page 061] [\q  61/]      <BR>
29. Brāhmaṇo yaññadatto ca āsi buddhassa so pitā<BR>
Uttarā nāma janikā koṇāgamanassa satthuno<BR>
<BR>
30. Tīṇi vassasahassāni agāramajjhaso vasī <BR>
Tusitasantusita santuṭṭhā tayo pāsādamuttamā. <BR>
31. Anūnasoḷasasahassāni nāriyo samalaṅkatā<BR>
Rucigattā nāma nāri satthavāho2 nāma atrajo<BR>
<BR>
32. Nimitte caturo disvā hatthiyānena nikkhami<BR>
Chamāsaṃ padhānavāraṃ acarī purisuttamo. <BR>
<BR>
33. Brahmunā yācito santo koṇāgamano nāma nāyako<BR>
Vatti cakkaṃ mahāvīro migadāye naruttamo<BR>
<BR>
34. Bhiyyaso3 uttaro nāma ahesuṃ aggasāvakā<BR>
Sotthijo4 nāmupaṭṭhāko koṇāgamanassa satthuno<BR>
<BR>
35. Samuddā ca uttarāceti 5 ahesuṃ aggasāvikā<BR>
Bodhi tassa bhagavato udumbaro'ti pavuccati. <BR>
<BR>
1. Ohāyimaṃ-sīmu. 2. Santadhāvo-manupa. 3. Bhiyyoso-manupa. <BR>
4. Soṭṭhajo-sīmu. [PTS. 5.] Uttarāceva - sīmu. <BR>
<BR>
<BR>
[BJT Page 222] [\x 222/]     <BR>
<BR>
36. Uggo ca somadevo ca ahesuṃ aggupaṭṭhakā<BR>
Sīvalā ceva sāmā ca ahesuṃ aggupaṭṭhikā. <BR>
<BR>
37. Uccattanena so buddho tiṃsahatthasamuggato<BR>
Ukkāmukhe yathā kambu evaṃ raṃsīhi maṇḍito. <BR>
<BR>
38. Tiṃsavassasahassāni āyu vijjati1 tāvade<BR>
Tāvatā tiṭṭhamāno so tāresi janataṃ bahuṃ. <BR>
<BR>
39. Dhammacetiṃ samussitvā2 dhammadussavibhūsitaṃ<BR>
Dhammapupphagulaṃ katvā nibbuto so sasāvako. <BR>
<BR>
40. Mahāvilāso tassa jano siridhammappakāsano<BR>
Sabbaṃ samantarahitaṃ nanu rittā sabbasaṅkhārā. <BR>
<BR>
41. Koṇāgamano sambuddho pabbatārāmhi nibbuto<BR>
Dhātuvitthārikaṃ āsi tesu tesu padesato'ti. <BR>
<BR>
Koṇāgamana buddhavaṃso tevīsati mo. <BR>
<BR>
1. Buddhassa-sīmu. 2. Samussetvā-mavi. <BR>
<BR>
<BR>
[BJT Page 224] [\x 224/]      <BR>
<BR>
24. Kassapa buddhavaṃso<BR>
[PTS Page 062] [\q  62/]      <BR>
1. Koṇāgamanassa aparena sambuddho dipaduttamo<BR>
Kassapo nāma nāmena dhammarājā pabhaṅkaro. <BR>
2. Sañjiḍḍhitaṃ, kulamūlaṃ bahuṃ ca pānabhojanaṃ1<BR>
Datvāna yācake dānaṃ pūrayitvāna mānasaṃ<BR>
Usabho'va ālakaṃ hetvā patto sambodhimuttamaṃ. <BR>
<BR>
3. Dhammacakkaṃ pavattente kassape lokanāyake<BR>
Vīsatikoṭisahassānaṃ paṭhamā'bhisamayo ahū. <BR>
<BR>
4. Catumāsaṃ yadā buddho loke carati cārikaṃ<BR>
Dasakoṭisahassānaṃ dutiyā'bhisamayo ahū. <BR>
<BR>
5. Yamakaṃ vikubbanaṃ katvā ñāṇadhātuṃ pakittayi 3 <BR>
Pañcakoṭisahassānaṃ, tatiyā'bhi samayo ahū. <BR>
<BR>
6. Sudhammadevapure ramme tattha dhammaṃ pakāsayi<BR>
Tīṇi koṭisahassāni 4 devānaṃ bodhayī jino. <BR>
<BR>
7. Naradevassa yakkhassa apare dhammadesane<BR>
Etesānaṃ abhisamayo5 gaṇanāto asaṅkhiyo6. <BR>
<BR>
8. Tassā'pi devadevassa eko āsi samāgamo<BR>
Khīṇāsavānaṃ vimalānaṃ santacittānatādinaṃ. <BR>
<BR>
9. Vīsati bhikkhusahassānaṃ tadā āsi samāgamo<BR>
Atikkantarāgavantānaṃ7 hirisīlena tādinaṃ. <BR>
<BR>
10. Ahaṃ tadā māṇavako8 jotipāle ti vissuto<BR>
Ajjhāyako mantadharo tiṇṇaṃ vedāna'pāragū. <BR>
<BR>
1. Saṃjinditaṃ-manupa. 2. Bahunnapāna bhojanaṃ-machasaṃ, bavhanna. <BR>
Pāna bhojanaṃ-mavi. Bahunaṃpānaṃ bhojanaṃ-[PTS.] <BR>
3. Pakāsayī-mavi. 4. Sahassānaṃ-sīmu, machasaṃ. 5. Abhisamayā-sīmu, mavi. <BR>
6. Asaṅkhiyā-sīmu, mavi. 7. Itikkanta bhavantānaṃ-syā, machasaṃ. <BR>
Atikkanta bhavakaṃtānaṃ-sīmu, atikkanta bhagavantānaṃ-[PTS. 8.] Ahaṃ tena samayena -<BR>
mavi. <BR>
<BR>
<BR>
[BJT Page 226] [\x 226/]      <BR>
<BR>
11. Lakkhaṇe itihāse ca sadhamme pāramiṃ gato<BR>
Bhūmantaḷikkhe1 kusalo katavijjo anāvayo2. <BR>
<BR>
12. Kassapassa bhagavato ghaṭikāro nāmu'paṭṭhāko<BR>
Sagāravo sappatisso nibbuto tatiyo phale. <BR>
<BR>
13. Ādāya maṃ ghaṭīkāro upagañji kassapaṃ jinaṃ<BR>
Tassa dhammaṃ suṇitvāna pabbajiṃ tassa santike. <BR>
<BR>
14. Āraddhaviriyo hutvā vattā'vattesu kovido<BR>
Na kvā'pi 3 parihāyāmi pūremi jinasāsanaṃ. <BR>
<BR>
15. Yāvatā buddhabhaṇitaṃ navaṅgaṃ jinasāsanaṃ<BR>
Sabbaṃ pariyāpuṇitvāna sobhayiṃ jinasāsanaṃ. <BR>
<BR>
16. Mama acchariyaṃ disvā so'pi buddho viyākari<BR>
Imamhi bhaddake kappe ayaṃ buddho bhavissati. <BR>
[PTS Page 063] [\q  63/]      <BR>
17. Ahū kapilavhayā rammā nikkhamitvā tathāgato<BR>
Padhānaṃ padahitvāna katvā dukkarakārikaṃ. <BR>
<BR>
18. Ajapālarukkhamūlamhi nisīditvā tathāgato<BR>
Tattha pāyāsamaggayha nerañjara'mupehiti. <BR>
<BR>
19. Nerañjarāya tīramhi pāyāsaṃ paribhuñjiya paṭiyattavaramaggena bodhimaṇḍamupehiti. <BR>
20. Tato padakkhiṇaṃ katvā bodhimaṇḍaṃ naruttaro4 aparājitaṭhānamhi<BR>
bodhipallaṅkamuttame<BR>
Pallaṅkena nisīditvā bujjhissati mahāyaso. <BR>
21. Imassa janikā mātā māyā nāma bhavissati<BR>
Pitā suddhodano nāma ayaṃ hessati gotamo. <BR>
<BR>
22. Anāsavā vītarāgā5 santacittā samāhitā<BR>
Kolito upatisso ca aggā hessanti sāvakā<BR>
Ānandonāmu 'paṭṭhāko upaṭṭhissati taṃ jinaṃ. <BR>
<BR>
1. Bhummantalikkhe-syā, mavi. 2. Anāmayo-mavi. 3. Kvaci-syā, mavi, machasaṃ. 4.<BR>
Naruttamo-sīmu. 5. Vītamalā-sīmu. <BR>
[BJT Page 228] [\x 228/]      <BR>
23. Khemā uppalavaṇṇā ca aggā hessanti sāvikā<BR>
Anāsavā vītarāgā santacittā samāhitā bodhi tassa bhagavato assattho'ti pavuccati. <BR>
<BR>
24. Citto ca hatthāḷavako aggā hessantu'paṭṭhakā<BR>
Uttarā nandamātā ca aggā hessantu'paṭṭhikā<BR>
Āyu vassasataṃ tassa gotamassa yasassino. <BR>
<BR>
25. Idaṃ sutvāna vacanaṃ asamassa mahesino<BR>
Āmoditā naramarū buddhabījaṅkuro ayaṃ. <BR>
<BR>
26. Ukkuṭṭhi saddaṃ vattenti apphoṭhenti hasanti ca <BR>
Katañjalī namassanti dasasahassī sadevakā. <BR>
<BR>
27. Yadi'massa lokanāthassa virajjhissāma sāsanaṃ<BR>
Anāgatamhi addhāne hessāma sammukhā imaṃ. <BR>
<BR>
28. Yathā manussā nadiṃ tarantā paṭititthaṃ virajjhiya<BR>
Heṭṭhā titthe gahetvāna uttaranti mahānadiṃ. <BR>
<BR>
29. Eva'meva mayaṃ sabbe yadi muñcāmimaṃ jinaṃ<BR>
Anāgatamhi addhāne hessāma sammukhā imaṃ. <BR>
<BR>
30. Tassā'haṃ vacanaṃ sutvā bhiyyo1 cittaṃ pasādayiṃ<BR>
Uttariṃ2 vata madhiṭṭhāsiṃ dasa pāramī puriyā. 31. Evaṃ ahaṃ saṃsaritvā parivajjento<BR>
anācāraṃ3 dukkarañca kataṃ mayhaṃ bodhiyā'yeva kāraṇā. <BR>
<BR>
32. Nagaraṃ bārāṇasī nāma kikīnāmā'si khattiyo<BR>
Vasati tattha nagare sambuddhassa mahākulaṃ. <BR>
33. Brāhmaṇo brahmadatto ca āsi buddhassa so pitā<BR>
Dhanavatī nāma janikā4 kassapassa mahesino. <BR>
[PTS Page 064] [\q  64/]      <BR>
34. Duve vassasahassāni agāramajjhaso vasī<BR>
Haṃso yaso sirinando tayo pāsādamuttamā. <BR>
<BR>
1. Bhīyo-mavi, manupa. 2. Uttari-machasaṃ. 3. Anāvaraṃ-machasaṃ. <BR>
4. Mātā dhanavatī nāma-mavi, manupa. <BR>
<BR>
<BR>
[BJT Page 230] [\x 230/]      <BR>
<BR>
35. Tisoḷasasahassāni nāriyo samalaṅkatā<BR>
Sunandā nāma sā nāri vijitaseno nāma atrajo. <BR>
<BR>
36. Nimitte caturo disvā pāsādenā'bhinikkhami<BR>
Sattā'haṃ padhānacāraṃ acarī purisuttamo. <BR>
37. Brahmunā yācito santo kassapo loka nāyako<BR>
Vatti cakkaṃ mahāvīro migadāye naruttamo. <BR>
38. Tisso ca bhāradvājo ca ahesuṃ aggasāvakā <BR>
Sabbamitto upaṭṭhāko kassapassa mahesino. <BR>
<BR>
39. Anulā ca uruvelā ca ahesuṃ aggasāvikā bodhi tassa bhagavato nigrodho'ti pavuccati. <BR>
<BR>
40. Sumaṅgalo ghaṭīkāro ca ahesuṃ aggu'paṭṭhakā<BR>
Vijitasenā ca bhaddā ca ahesuṃ aggu'paṭṭhikā. <BR>
<BR>
41. Uccattanena so buddho vīsatiratanamuggato<BR>
Vijjulaṭṭhiva ākāse cando'va gahapūrito. <BR>
<BR>
42. Vīsativassasahassāni āyu tassa mahesino<BR>
Tāvatā tiṭṭhamāno so tāresi janataṃ bahuṃ. <BR>
<BR>
43. Dhammataḷākaṃ māpetvā sīlaṃ datvā vilepanaṃ<BR>
Dhammadussaṃ nivāsetvā dhammamālaṃ vibhajjiya 1. <BR>
<BR>
44. Dhammavimalamādāsaṃ ṭhapayitvā mahājane<BR>
Keci nibbānaṃ patthentā passantu me alaṅkaraṃ. <BR>
<BR>
45. Sīlakañcukaṃ datvāna jhānakavacavammitaṃ2<BR>
Dhammacammaṃ pārupitvā datvā santāha'muttamaṃ. <BR>
<BR>
46. Satiphalakaṃ datvāna tikhiṇaṃ ñāṇakuntimaṃ<BR>
Dhammakhaggavaraṃ datvā sīlaṃ3 saṃsaggamaddanaṃ<BR>
<BR>
1. Virājiya-sīmu. 2. Jhāna kavaca dhammikaṃ-sīmu. 3. Sīla - sīmu. <BR>
<BR>
<BR>
[BJT Page 232] [\x 232/]      <BR>
<BR>
47. Tevijja 1 bhūsanaṃ datvā āvelaṃ caturo phale<BR>
Chaḷabhiññābharaṇaṃ datvā dhammapupphipilandhanaṃ. <BR>
<BR>
48. Saddhammapaṇḍaracchattaṃ2 datvā pāpanivāraṇaṃ<BR>
Māpayitvā'bhayaṃ3 pupphaṃ nibbuto so sāvako. <BR>
<BR>
49. Eso hi sammā sambuddho appameyyo durāsado<BR>
Esohi dhammaratano svākkhāto ehipassiko. <BR>
<BR>
50. Eso hi saṅgharatano suppaṭipanno anuttaro<BR>
Sabbaṃ samantarahitaṃ nanu rittā sabbasaṅkhārā. <BR>
<BR>
51. So kassapo jinavaro satthā setyārāmamhi nibbuto<BR>
Tatthe'va tassa jinathūpo yojanubbedhamuggato'ti. <BR>
<BR>
Kassapa buddhavaṃso catuvīsatimo. <BR>
<BR>
1. Te vijjā-sīmu. 2. Saddhammapaṇḍaraṃjatanaṃ-sīmu. 3. Māpetvāabhayaṃ-sīmu. <BR>
<BR>
<BR>
[BJT Page 234] [\x 234/]     <BR>
<BR>
Gotama buddhavaṃso<BR>
[PTS Page 065] [\q  65/]      <BR>
1. Ahame'tarahi sambuddho1 gotamo sakyavaḍḍhano2<BR>
Padhānaṃ padahitvāna patto sambodhimu'ttamaṃ. <BR>
<BR>
2. Brahmunā yācito santo dhammacakkaṃ pavattayiṃ<BR>
Aṭṭhārasannaṃ koṭīnaṃ paṭhamā'bhi samayo ahū. <BR>
<BR>
3. Tato parañca desente naramarūnaṃ3 samāgame<BR>
Gaṇanāya na vattabbo dutiyā'bhi samayo ahū. <BR>
<BR>
4. Idhevā'haṃ etarahi ovadiṃ mama 4 atrajaṃ<BR>
Gaṇanāya na vattabbo tatiyā'bhi samayo ahū. <BR>
<BR>
5. Eko'va 5 sannipāto me sāvakānaṃ mahesinaṃ<BR>
Aḍḍhateḷasasatānaṃ bhikkhunāsi samāgamo. <BR>
<BR>
6. Virocamāno vimalo bhikkhusaṅghassa majjhago<BR>
Dadāmī patthitaṃ sabbaṃ maṇī'va sabbakāmado. <BR>
<BR>
7. Phalamā'kaṅkhamānānaṃ bhavacchandajahesinaṃ<BR>
Catusaccaṃ pakāsemi 6 anukampāya pāṇinaṃ. <BR>
<BR>
8. Dasavīsasahassānaṃ dhammābhisamayo ahū<BR>
Ekadvinnaṃ abhisamayo gaṇanāto asaṅkhiyo. <BR>
<BR>
9. Vitthārikaṃ bāhujaññaṃ7 iddhaṃ phītaṃ suphullitaṃ<BR>
Idha mayhaṃ sakyamunino sāsanaṃ suvisodhitaṃ. <BR>
<BR>
10. Anāsavā vītarāgā santacittā samāhitā<BR>
Bhikkhū'neka satā sabbe parivārenti maṃ sadā. <BR>
<BR>
11. Idāni ye etarahi jahanti-mānusaṃ bhavaṃ<BR>
Appattamānasā sekhā te bhikkhu viññūgarahitā. <BR>
1. Ahaṃ etarahi buddho-sīmu. 2. Sakyavaddhano-mavi, sakyapuṅgavo - pu. <BR>
3. Naradeva - sīmu, sya, machasaṃ. 4. Dhavadissāmi-mavi. 5. Ekosi-mavi. <BR>
6. Pakāsesiṃ-sīmu. 7. Bahūjaññaṃ - sīmu. <BR>
<BR>
<BR>
[BJT Page 236] [\x 236/]      <BR>
<BR>
12. Ariyañjasaṃ thomayantā sadā dhammaratā janā<BR>
Bujjhissanti satimanto saṃsārasaritā narā. <BR>
<BR>
13. Nagaraṃ kapilavatthu me rājā suddhodano pitā<BR>
Mayhaṃ janettikā mātā māyā devī'ti vuccati. <BR>
<BR>
14. Ekūnatiṃsa vassāni agāmajjhahaṃ vasiṃ<BR>
Rammo surammo subhako1 tayo pāsāda muttamā. <BR>
<BR>
15. Cattārīsa sahassāni nāriyo samalaṅkatā<BR>
Bhaddakaccānā2 nāma nārī rāhulo nāma atrajo. <BR>
<BR>
16. Nimitte caturo disvā assayānena nikkhakamiṃ<BR>
Chabbassaṃ padhānacāraṃ acariṃ dukkaraṃ ahaṃ. <BR>
[PTS Page 066] [\q  66/]      <BR>
17. Bārāṇasiyaṃ isipatane jinacakkaṃ pavattitaṃ3<BR>
Ahaṃ gotama sambuddho saraṇo4 sabbapāṇinaṃ. <BR>
<BR>
18. Kolito upatisso ca dve bhikkhu aggasāvakā<BR>
Ānando nāmu'paṭṭhāko santikāvacaro mama. <BR>
<BR>
19. Khemā uppalavaṇṇā ca bhikkhūnī aggasāvikā<BR>
Citto ca hatthāḷavako aggupaṭṭhāku'pāsakā. <BR>
<BR>
20. Uttarā nandamātā ca aggupaṭṭhīku'pāsikā<BR>
Ahaṃ assatthamūlamhi patto sambodhi muttamaṃ. <BR>
<BR>
21. Byāmappabhā sadā mayhaṃ soḷasahatthamuggatā5<BR>
Appaṃ vassasataṃ āyu idāne'tarahi vijjati<BR>
Tāvatā tiṭṭhamāno'haṃ tāremi janataṃ bahuṃ. <BR>
<BR>
1. Sucandako kokanudo ko bhuvo - syā. 2. Yasodharā-mavi. Syā. <BR>
3. Cakkaṃ pavattitaṃ mayā-sīmu. 4. Saraṇaṃ-sīmu, machasaṃ, syā. 5. Muggato - sīmu. <BR>
<BR>
<BR>
[BJT Page 238] [\x 238/]      <BR>
<BR>
22.  hapayitvāna dhammukkaṃ1 pacchimaṃ janabodhanaṃ<BR>
Aha'mpi 2na cirasseva saddhiṃ sāvakasaṅghato<BR>
Idhe'va parinibbissaṃ aggī'vāhārasaṅkhayā. <BR>
<BR>
23. Tāni ca atulatejāni imāni ca dasabalāni iddhiyo3<BR>
Ayaṃ ca guṇadharavaradeho4 dvattiṃsa lakkhaṇavicitto5. <BR>
<BR>
24. Dasa disā pabhāsetvā sataraṃsī'va jappabhā<BR>
Sabbā samantarahessanti nanu rittā sabbasaṅkhārā'ti. <BR>
Gotama buddhavaṃso pañcavīsatimo. <BR>
<BR>
1. Dhammokkaṃ-sīmu. 2. Ahampi-sīmu. 3. Imāni ca dasabalāni ca - sīmu, imāni ca<BR>
yasabalāni iddhiyo-syā, imāni ca dasabalānibalāni-machasaṃ <BR>
4. Ayaṃcaguṇavaradeho-sīmu, ahaṃguṇadhāraṇe deho-syā, aya bhuva guṇadhāraṇo<BR>
deho-machasaṃ. 5. Dvattisaṃvaralakkhaṇavicitto-machasaṃ, sya dvattisaṃvara<BR>
lakkhaṇacito-sīmu<BR>
<BR>
<BR>
[BJT Page 240] [\x 240/]      <BR>
<BR>
Buddhapakiṇṇaka kaṇḍo<BR>
<BR>
1. Aparimeyye ito kappe caturo āsuṃ vināyakā<BR>
Taṇhaṅkaro medhaṅkaro atho'pi saraṇaṅkaro<BR>
Dīpaṅkaro ca samabuddho ekakappamhi te jinā. <BR>
<BR>
2. Dīpaṅkarassa aparena koṇḍañño nāma nāyako<BR>
Eko'va eka kappamhi tāresi janataṃ bahuṃ. <BR>
<BR>
3. Dīpaṅkarassa bhagavato koṇḍaññassa ca satthuno<BR>
Etesaṃ antarā tappā gaṇanāto asaṅkhiyā. <BR>
<BR>
4. Koṇḍaññassa aparena maṅgalo nāma nāyako<BR>
Tesampi antarā kappā gaṇanāto asaṅkhiyā. <BR>
<BR>
5. Maṅgalo ca sumano ca revato sobhito muni<BR>
Tepi buddhā eka kappe cakkhumanto pabhaṅkarā. <BR>
[PTS Page 067] [\q  67/]      <BR>
6. Sobhitassa aparena anomadassī mahāyaso<BR>
Tesampi antarā kappā gaṇanāto asaṅkhiyā. <BR>
<BR>
7. Anomadassī padumo nārado cā'pi nāyako<BR>
Te' pi buddhā ekakappe tamantakārakā munī. <BR>
<BR>
8. Nāradassa aparena padumuttaro nāma nāyako<BR>
Ekakappamhi uppanno tāresi janataṃ bahuṃ. <BR>
<BR>
9. Nāradassa bhagavato padumuttarassa satthuno<BR>
Tesampi antarā kappā gaṇanāto asaṅkhiyā. <BR>
<BR>
10. Kappasatasahassamhi eko āsi mahāmuni<BR>
Padumuttaro lokavidū āhutīnaṃ paṭiggaho. <BR>
<BR>
11. Tiṃsakappasahassamhi duce āsuṃ vināyakā<BR>
Sumedho ca sujāto ca orato padumuttarā1. <BR>
<BR>
1. Dharaso padumuttaro-sīmu. Dharato padumuttaro-syā. <BR>
<BR>
<BR>
[BJT Page 242] [\x 242/]     <BR>
<BR>
12. Aṭṭhārase kappasate tayo āsuṃ vināyakā<BR>
Piyadassī atthadassī dhammadassī ca nāyakā <BR>
Orato1 ca sujātassa sambuddhā dvīpaduttamā. <BR>
<BR>
13. Catunavute ito kappe eko āsi mahāmuni<BR>
Siddhattho so lokavidū sallakatto anuttaro. <BR>
<BR>
14. Dvenavute ito kappe duve āsuṃ vināyakā<BR>
Tisso phusso ca sambuddho asamā appaṭi puggalā. <BR>
<BR>
15. Ekanavute ito kappe vipassī nāma nāyako<BR>
So'pi buddho kāruṇiko satte mocesi bandhanā. <BR>
<BR>
16. Ekatiṃse ito kappe duve āsuṃ vināyakā<BR>
Sikhī ca vessabhū ce'va asamā appaṭipuggalā. <BR>
<BR>
17. Imamhi bhaddake kappe tayo āsuṃ vināyakā<BR>
Kakusandho2 koṇāgamano kassapo cā'pi nāyako<BR>
Aha'metarahi sambuddho metteyyo cā'pi hessati. <BR>
<BR>
18. Ete'pi pañca sambuddhā3 dhīrā lokānukampakā<BR>
Etesaṃ dhammarājūnaṃ aññesaṃ neka koṭinaṃ<BR>
Ācīkkhitvāna taṃ maggaṃ nibbutā te sasāvakā'ti. <BR>
<BR>
Buddhapakiṇṇakakaṇḍo niṭṭhito. <BR>
<BR>
1. Dharaso-sīmu. 2. Kukkusandho-syā. 3. Etepime pañca buddhā-machasaṃ, syā. Etepi pañca<BR>
buddhā-sīmu. <BR>
<BR>
<BR>
[BJT Page 244] [\x 244/]     <BR>
<BR>
Dhātubhājanīya kathā<BR>
[PTS Page 068] [\q  68/]      <BR>
1. Mahāgotamo jinavaro kusānārāya1 nibbuto<BR>
Dhātu vitthārikaṃ āsi tesu tesu padesato. <BR>
<BR>
2. Eko ajātasattussa eko vesāliyāpure<BR>
Eko kapilavatthumhi eko ca allakappake. <BR>
<BR>
3. Eko ca rāmagāmamhi eko va veṭhadīpake<BR>
Eko pāveyyake malle eko ca kosinārake. <BR>
<BR>
4. Kumbhassa thūpaṃ kāresi brāhmaṇo doṇa savhayo<BR>
Aṅgārathūpaṃ kāresuṃ moriyā tuṭṭha mānasā. <BR>
<BR>
5. Aṭṭhasārīrikā thūpā navamo kumbhacetiyo<BR>
Aṅgāra thūpo dasamo tadāyeva patiṭṭhito. <BR>
<BR>
6. Ekā dāṭhā tidasapure ekā nāgapure ahū<BR>
<BR>
7. Cattāḷīsa samādantā kesā lomā ca sabbaso<BR>
Devā hariṃsu ekekaṃ cakkavāḷa paramparā. <BR>
<BR>
8. Madhurāyaṃ bhagavato patto daṇḍañca cīvaraṃ<BR>
Nivāsanaṃ kusaghare paccattharaṇaṃ kapilavhaye. <BR>
<BR>
9. Pāṭaliputtanagare karakaṃ kāyabandhanaṃ<BR>
Campāyamudakasāṭikā uṇṇalomañca kosale. <BR>
<BR>
1. Kusinārāmamhi-sīmu, kusirāramhi-machasaṃ<BR>
Uṇahīsaṃ tasesā dāṭhā-akakhakā ceva dhātuyo<BR>
Asamahinanā imā satata-sesā bhinanā va dhātuye<BR>
Mahanatā mugga matatā ca-majjhamā hinana taṇadhulā<BR>
Khuddakā sāsa pamattā-nānā vannā ca dhātuyo<BR>
<BR>
<BR>
[BJT Page 246] [\x 246/]      <BR>
<BR>
10. Kāsāvañca brahmaloke veṭhanaṃ tidase pure<BR>
Pāsāṇake padaṃ seṭṭhaṃ yañcāpi accutippadaṃ<BR>
Nisīdanaṃ avanti pure raṭṭhe attharaṇaṃ tadā. <BR>
[PTS Page 069] [\q  69/]      <BR>
11. Araṇī ca mithilāyaṃ videhe parissāvanaṃ<BR>
Vāsi sucigharañcā'pi indapatte pure tadā. <BR>
<BR>
12. Parikkhāraṃ avasesaṃ janapade aparantake<BR>
Paribhuttañca muninā akaṃsu manujā tadā. <BR>
<BR>
13. Dhātu vitthārikaṃ āsi gotamassa mahesino<BR>
Pāṇinaṃ anukampāya āhu porāṇikā tadā. <BR>
<BR>
Dhātubhājanīyakathā niṭṭhitā. <BR>
<BR>
Buddhavaṃso niṭṭhito. <BR>
<BR>
Mahantā suvaṇṇa vaṇṇā ca - muttā vaṇṇā ca majjhimā<BR>
Khuddakā makulavaṇṇāca - soḷasa deṇa matatikā <BR>
Mahantā pañca nālīyo - nāliyo pañca majjhimā khuddakā chanālī ceva - etā sabbā'pi<BR>
dhātuyo<BR>
<BR>
Uṇahisaṃ sīhaḷe dīpe - brahma loke ca vāmakaṃ<BR>
Sīhaḷe dakkhīṇakakhaṃca - sabbā petā patiṭṭhitā'ti 1. Vajirāyaṃ-[PTS. 2.]<BR>
Makuṭapure-sīmu. <BR>
3. Kāsāvā, brahmaloke, ca - machasaṃ, kāsāvakaṃ brahmaloke -syā. <BR>
<BR>
Imā gāthāyo marammapotthake dissanti. <BR>
Sīhaḷa potthake natthi. <BR>
<BR>
<BR>
<BR>
</body></html>
