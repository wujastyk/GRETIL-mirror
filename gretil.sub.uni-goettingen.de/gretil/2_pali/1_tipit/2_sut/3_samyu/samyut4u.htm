<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Samyuttanikaya 2</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Samyuttanikaya 2<BR>
<BR>
Input by the Sri Lanka Tripitaka Project<BR>
<BR>
<BR>
[PTS Vol S - 4] [\z S /] [\f IV /]    <BR>
[PTS Page 001] [\q   1/]     <BR>
[BJT Vol S - 4] [\z S /] [\w IV /]    <BR>
[BJT Page 002] [\x   2/]     <BR>
Suttantapiṭake<BR>
Saṃyuttanikāyo<BR>
Catutthobhāgo<BR>
Saḷāyatanasaṃyuttaṃ<BR>
1. Aniccavaggo<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


Namo tassa bhagavato arahato sammāsambuddhassa. <BR>
1. 1. 1<BR>
Ajjhattāniccasuttaṃ <BR>
1. Evaṃ me sutaṃ, ekaṃ samayaṃ bhagavā sāvatthīyaṃ viharati jetavane anāthapiṇḍikassa<BR>
ārāme. Tatra kho bhagavā bhikkhū āmantesi "bhikkhavo" ti. "Bhadante" ti te bhikkhū<BR>
bhagavato paccassosuṃ. Bhagavā etadavoca:<BR>
<BR>
Cakkhuṃ bhikkhave aniccaṃ, yadaniccaṃ taṃ dukkhaṃ, yaṃ dukkhaṃ tadanattā, yadanattā<BR>
taṃ netaṃ mama, neso'hamasmi, na me'so attā, ti evametaṃ yathābhūtaṃ sammappaññāya<BR>
daṭṭhabbaṃ. <BR>
<BR>
Sotaṃ aniccaṃ, yadaniccaṃ taṃ dukkhaṃ, yaṃ dukkhaṃ tadanattā yadanattā taṃ netaṃ mama,<BR>
neso'hamasmi, na me so attā'ti evametaṃ yathābhūtaṃ sammappaññāya daṭṭhabbaṃ. <BR>
<BR>
Ghānaṃ aniccaṃ, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ netaṃ<BR>
mama, ne so'hamasmi, na me so attā'ti evametaṃ yathābhūtaṃ sammappaññāya daṭṭhabbaṃ. <BR>
<BR>
[BJT Page 004] [\x   4/]     <BR>
<BR>
Jivhā aniccā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ netaṃ mama,<BR>
neso'hamasmi, na me so attā' ti evametaṃ yathābhūtaṃ sammappaññāya daṭṭhabbaṃ. <BR>
<BR>
Kāyo anicco, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ netaṃ mama,<BR>
neso'hamasmi, na me so attā' ti evametaṃ yathābhūtaṃ sammappaññāya daṭṭhabbaṃ. <BR>
<BR>
Mano anicco, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ netaṃ mama,<BR>
neso'hamasmi, na me so attā' ti evametaṃ yathābhūtaṃ sammappaññāya daṭṭhabbaṃ. <BR>
<BR>
[PTS Page 002] [\q   2/]      evaṃ passaṃ bhikkhave sutavā ariyasāvako cakkhusmīmpi<BR>
nibbindati, sotasmīmpi nibbindati, ghānasmimpi nibbindati, jivhāyapi nibbindati,<BR>
kāyasmimpi nibbindati, manasmimpi nibbindati, nibbindaṃ virajjati, virāgā vimuccati,<BR>
vimuttasmiṃ vimuttamiti ñāṇaṃ hoti, khīṇā jāti, vusitaṃ brahmacariyaṃ, kataṃ karaṇīyaṃ,<BR>
nāparaṃ itthattāyāti pajānātīti. <BR>
<BR>
1. 1. 2<BR>
Ajjhattadukkhasuttaṃ 2. Sāvatthiyaṃ<BR>
Cakkhuṃ bhikkhave dukkhaṃ, yaṃ dukkhaṃ tadanattā, yadanattā taṃ netaṃ mama,<BR>
neso'hamasmi, na meso attā" ti evametaṃ yathābhūtaṃ sammappaññāya daṭṭhabbaṃ. <BR>
Sotaṃ dukkhaṃ, yaṃ dukkhaṃ tadanattā, yadanattā taṃ netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. <BR>
<BR>
Ghānaṃ dukkhaṃ, yaṃ dukkhaṃ tadanattā, yadanattā taṃ netaṃ mama, ne so' hamasmi. Na<BR>
meso attā' ti evametaṃ yathābhūtaṃ sammappaññāya daṭṭhabbaṃ. <BR>
Jivhā dukkhā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ netaṃ mama,<BR>
neso'hamasmi, na meso attā' ti evametaṃ yathābhūtaṃ sammappaññāya daṭṭhabbaṃ. <BR>
<BR>
Kāyo dukkho, yaṃ dukkhaṃ tadanattā, yadanattā taṃ netaṃ mama, neso'hamasmi, na meso<BR>
attā' ti evametaṃ yathābhūtaṃ sammappaññāya daṭṭhabbaṃ. <BR>
<BR>
Mano dukkho, yaṃ dukkhaṃ, tadanattā, yadanattā taṃ netaṃ mama, neso'hamasmi, na meso<BR>
attā" ti evametaṃ yathābhūtaṃ sammappaññāya daṭṭhabbaṃ. <BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati, nibbindaṃ virajjati, virāgā vimuccati, vimuttasmiṃ vimuttamiti<BR>
ñāṇaṃ hoti, khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
[BJT Page 006] [\x   6/]     <BR>
1. 1. 3<BR>
Ajjhattānattasuttaṃ 3. Sāvatthiyaṃ<BR>
Cakakhuṃ bhikkhave anattā, yadanattā taṃ "netaṃ mama, neso'hamasmi, na meso attāti<BR>
evametaṃ yathābhūtaṃ sammappaññāya daṭṭhabbaṃ. <BR>
<BR>
Sotaṃ anattā, yadaniccaṃ taṃ dukkhaṃ, yaṃ dukkhaṃ tadanattā yadanattā taṃ netaṃ mama,<BR>
neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
<BR>
Ghānaṃ anattā, yadanattā taṃ netaṃ mama, ne so' hamasmi. Na meso attā' ti evametaṃ<BR>
yathābhūtaṃ sammappaññāya daṭṭhabbaṃ. <BR>
Jivhā anattā, yadanattā taṃ netaṃ mama, neso'hamasmi, na meso attā' ti evametaṃ<BR>
yathābhūtaṃ sammappaññāya daṭṭhabbaṃ. <BR>
<BR>
Kāyo anattā, yadanattā taṃ netaṃ mama, neso'hamasmi, na meso attā' ti evametaṃ<BR>
yathābhūtaṃ sammappaññāya daṭṭhabbaṃ. <BR>
<BR>
Mano anattā, yadanattā taṃ netaṃ mama, neso'hamasmi, na meso attā" ti evametaṃ<BR>
yathābhūtaṃ sammappaññāya daṭṭhabbaṃ. <BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati, nibbindaṃ virajjati, virāgā vimuccati, vimuttasmiṃ vimuttamiti<BR>
ñāṇaṃ hoti, khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 1. 4<BR>
Bāhirāniccasuttaṃ<BR>
4. Sāvatthiyaṃ<BR>
Rūpaṃ bhikkhave aniccaṃ, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
netaṃ mama, [PTS Page 003] [\q   3/]      neso'hamasmi, na meso attāti evametaṃ<BR>
yathābhūtaṃ sammappaññāya daṭṭhabbaṃ. <BR>
<BR>
Saddā aniccā, yadaniccaṃ taṃ dukkhaṃ, yaṃ dukkhaṃ tadanattā yadanattā taṃ netaṃ mama,<BR>
neso'hamasmi, na meso attāti evametaṃ yathābhūtaṃ sammappaññāya daṭṭhabbaṃ. <BR>
<BR>
Gandhā aniccā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ netaṃ<BR>
mama, ne so' hamasmi, na meso attāti ti evametaṃ yathābhūtaṃ sammappaññāya<BR>
daṭṭhabbaṃ. <BR>
Rasā aniccā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ netaṃ mama,<BR>
neso'hamasmi, na meso attāti evametaṃ yathābhūtaṃ sammappaññāya daṭṭhabbaṃ. <BR>
<BR>
Poṭṭhabbā aniccā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ netaṃ<BR>
mama, neso'hamasmi, na meso attāti evametaṃ yathābhūtaṃ sammappaññāya daṭṭhabbaṃ. <BR>
<BR>
Dhammā aniccā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ netaṃ<BR>
mama neso'hamasmi, na meso attāti evametaṃ yathābhūtaṃ sammappaññāya daṭṭhabbaṃ. <BR>
<BR>
Evaṃ passaṃ bhikkhave sutavā ariyasāvako rūpesupi nibbindati, saddesupi nibbindati,<BR>
gandhesupi nibbindati, rasesupi nibbindati, phoṭṭhabbesupi nibbindati, dhammesupi<BR>
nibbindati, nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti,<BR>
khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
[BJT Page 008] [\x   8/]     <BR>
1. 1. 5<BR>
Bāhiradukkhasuttaṃ<BR>
5. Sāvatthiyaṃ<BR>
Rūpā bhikkhave dukkhā, yaṃ dukkhaṃ tadanattā, yadanattā taṃ netaṃ mama, neso'<BR>
hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
<BR>
Saddā dukkhā, yaṃ dukkhaṃ tadanattā. Yadanattā taṃ netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. <BR>
<BR>
Gandhā dukkhā, yaṃ dukkhaṃ tadanattā, yadanattā taṃ netaṃ mama, neso' hamasmi. Na<BR>
meso attā' ti evametaṃ yathābhūtaṃ sammappaññāya daṭṭhabbaṃ. <BR>
<BR>
Rasā dukkhā, yaṃ dukkhaṃ tadanattā, yadanattā taṃ netaṃ mama, neso' hamasmi, na meso<BR>
attā' ti evametaṃ yathābhūtaṃ sammappaññāya daṭṭhabbaṃ. <BR>
<BR>
Poṭṭhabbā dukkhā, yaṃ dukkhaṃ tadanattā, yadanattā taṃ netaṃ mama, neso' hamasmi, na<BR>
meso attā' ti evametaṃ yathābhūtaṃ sammappaññāya daṭṭhabbaṃ. <BR>
<BR>
Dhammā dukkhā, yaṃ dukkhaṃ tadanattā, yadanattā taṃ netaṃ mama, neso' hamasmi, na<BR>
meso attā' ti evametaṃ yathābhūtaṃ sammappaññāya daṭṭhabbaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi nibbindati<BR>
ghānasmimpi nibbindati, jivhāyapi nibbindati, kāyasmimpi nibbindati, manasmimpi<BR>
nibbindati, nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti,<BR>
khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 1. 6<BR>
Bāhirānattasuttaṃ<BR>
6. Sāvatthiyaṃ<BR>
Rūpā bhikkhave anattā, yadanattā taṃ netaṃ mama, neso'hamasmi, na meso attā' ti evametaṃ<BR>
yathābhūtaṃ sammappaññāya daṭṭhabbaṃ. <BR>
<BR>
Saddā bhikkhave anattā, yadanattā taṃ netaṃ mama, neso'hamasmi, na meso attā' ti<BR>
evametaṃ yathābhūtaṃ sammappaññāya daṭṭhabbaṃ. <BR>
<BR>
Gandhā bhikkhave anattā, yadanattā taṃ netaṃ mama, neso'hamasmi, na meso attā' ti<BR>
evametaṃ yathābhūtaṃ sammappaññāya daṭṭhabbaṃ. <BR>
<BR>
Rasā bhikkhave anattā, yadanattā taṃ netaṃ mama, neso'hamasmi, na meso attā' ti evametaṃ<BR>
yathābhūtaṃ sammappaññāya daṭṭhabbaṃ. <BR>
<BR>
Poṭṭhabbā bhikkhave anattā, yadanattā taṃ netaṃ mama, neso'hamasmi, na meso attā' ti<BR>
evametaṃ yathābhūtaṃ sammappaññāya daṭṭhabbaṃ. <BR>
<BR>
Dhammā bhikkhave anattā, yadanattā taṃ netaṃ mama, neso'hamasmi, na meso attā' ti<BR>
evametaṃ yathābhūtaṃ sammappaññāya daṭṭhabbaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati, nibbindaṃ virajjati, virāgā vimuccati, vimuttasmiṃ vimuttamiti<BR>
ñāṇaṃ hoti, khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 1. 7<BR>
Dutiyaajajhattāniccasuttaṃ<BR>
7. [PTS Page 004] [\q   4/]      sāvatthiyaṃ cakkhuṃ bhikkhave aniccaṃ atītānāgataṃ, ko<BR>
pana vādo paccuppannassa, evaṃ passaṃ bhikkhave sutavā ariyasāvako atītasmiṃ-1<BR>
cakkhusmiṃ anapekho-2. Hoti, anāgataṃ cakkhuṃ nābhinandati, paccappannassa cakkhussa<BR>
nibbidāya virāgāya nirodhāya paṭipanno hoti. <BR>
1. Atītasamimpi - sīmu, sī 1. 2. Anapekkho - machasaṃ, syā. <BR>
<BR>
[BJT Page 010] [\x  10/]     <BR>
<BR>
Sotaṃ aniccaṃ atītānāgataṃ, ko pana vādo paccuppannassa, evaṃ passaṃ bhikkhave sutavā<BR>
ariyasāvako atītasmiṃ sotasmiṃ anapekho hoti, anāgataṃ sotaṃ nābhinandati<BR>
paccuppannassa sotassassa nibbidāya virāgāya nirodhāya paṭipanno hoti. <BR>
<BR>
Ghānaṃ aniccaṃ atītānāgataṃ, ko pana vādo paccuppannassa, evaṃ passaṃ bhikkhave sutavā<BR>
ariyasāvako atītasmiṃ ghānasmiṃ anapekho hoti, anāgataṃ ghānaṃ nābhinandati,<BR>
paccuppannassa ghānassa nibbidāya virāgāya nirodhāya paṭipanno hoti. <BR>
<BR>
Jivhā aniccā atītānāgatā. Ko pana vādo paccuppannāya, evaṃ passaṃ bhikkhave sutavā<BR>
ariyasāvako atītāya jivhāya anapekho hoti, anāgataṃ jivhaṃ nābhinandati, paccuppannāya<BR>
jivhāya nibbidāya nirodhāya paṭipanno hoti. <BR>
<BR>
Kāyo anicco atītānāgato, ko pana vādo paccuppannassa, evaṃ passaṃ bhikkhave sutavā<BR>
ariyasāvako atītasmiṃ kāyasmiṃ anapekho hoti, anāgataṃ kāyaṃ nābhinandati,<BR>
paccuppannassa kāyassa nibbidāya virāgāya nirodhāya paṭipanno hoti. <BR>
<BR>
Mano anicco atītānāgato, ko pana vādo paccuppannassa, evaṃ passaṃ bhikkhave sutavā<BR>
ariyasāvako atītasmiṃ manasmiṃ anapekho hoti, anāgataṃ manaṃ nābhinandati,<BR>
paccuppannassa manassa nibbidāya virāgāya nirodhāya paṭipanno hotīti. <BR>
<BR>
1. 1. 8<BR>
Dutiya ajjhattadukkhasuttaṃ<BR>
8. Sāvatthiyaṃ. Cakkhuṃ bhikkhave dukkhaṃ atītānāgataṃ. Ko pana vādo paccuppannassa.<BR>
Evaṃ passaṃ bhikkhave sutavā ariyasāvako atītasmiṃ cakkhusmiṃ anapekho hoti, anāgataṃ<BR>
cakkhuṃ nābhinandati, paccuppannassa cakkhussa nibbidāya virāgāya nirodhāya paṭipanno<BR>
hoti. <BR>
Sotaṃ dukkhaṃ atītānāgataṃ. Ko pana vādo paccuppannassa. Evaṃ passaṃ bhikkhave sutavā<BR>
ariyasāvako atītasmiṃ sotasmiṃ anapekho hoti, anāgataṃ sotaṃ nābhinandati,<BR>
paccuppannassa sotassa nibbidāya virāgāya nirodhāya paṭipanno hoti. <BR>
<BR>
Ghānaṃ bhikkhave dukkhaṃ atītānāgataṃ. Ko pana vādo paccuppannassa. Evaṃ passaṃ<BR>
bhikkhave sutavā ariyasāvako atītasmiṃ ghānasmiṃ anapekho hoti, anāgataṃ ghānaṃ<BR>
nābhinandati, paccuppannassa ghānassa nibbidāya virāgāya nirodhāya paṭipanno hoti. Jivhā<BR>
dukkhā atītānāgatā. Ko pana vādo paccuppannāya. Evaṃ passaṃ bhikkhave sutavā<BR>
ariyasāvako atītāya jivhāya anapekho hoti, anāgataṃ jivhaṃ nābhinandati, paccuppannāya<BR>
jivhāya nibbidāya virāgāya nirodhāya paṭipanno hoti. <BR>
<BR>
Kāyo bhikkhave dukkho atītānāgato. Ko pana vādo paccuppannassa. Evaṃ passaṃ<BR>
bhikkhave sutavā ariyasāvako atītasmiṃ kāyasmiṃ anapekho hoti, anāgataṃ kāyaṃ<BR>
nābhinandati, paccuppannassa kāyassa nibbidāya virāgāya nirodhāya paṭipanno hoti. <BR>
Mano dukkho atītānāgato. Ko pana vādo paccuppannassa. Evaṃ passaṃ bhikkhave sutavā<BR>
ariyasāvako atītasmiṃ manasmiṃ anapekho hoti, anāgataṃ manaṃ nābhinandati,<BR>
paccuppannassa manassa nibbidāya virāgāya nirodhāya paṭipanno hotīti. <BR>
1. 1. 9<BR>
Dutiya ajjhattānatta suttaṃ<BR>
9. Sāvatthiyaṃ<BR>
Cakkhuṃ bhikkhave anattā atītānāgataṃ. Ko pana vādo paccuppannassa. Evaṃ passaṃ<BR>
bhikkhave sutavā [PTS Page 005] [\q   5/]      ariyasāvako atītasmiṃ cakkhusmiṃ anapekho<BR>
hoti, anāgataṃ cakkhuṃ nābhinandati, paccuppannassa cakkhussa nibbidāya virāgāya<BR>
nirodhāya paṭipanno hoti. <BR>
Sotaṃ bhikkhave anattā atītānāgataṃ. Ko pana vādo paccuppannassa. Evaṃ passaṃ<BR>
bhikkhave sutavā ariyasāvako atītasmiṃ sotasmiṃ anapekho hoti, anāgataṃ sotaṃ<BR>
nābhinandati, paccuppannassa sotassa nibbidāya virāgāya nirodhāya paṭipanno hoti. <BR>
<BR>
Ghānaṃ bhikkhave anattā atītānāgataṃ. Ko pana vādo paccuppannassa. Evaṃ passaṃ<BR>
bhikkhave sutavā ariyasāvako atītasmiṃ ghānasmiṃ anapekho hoti, anāgataṃ ghānaṃ<BR>
nābhinandati, paccuppannassa ghānassa nibbidāya virāgāya nirodhāya paṭipanno hoti. <BR>
<BR>
Jivhā bhikkhave anattā atītānāgatā. Ko pana vādo paccuppannāya. Evaṃ passaṃ bhikkhave<BR>
sutavā ariyasāvako atītasmiṃ jivhāya anapekho hoti, anāgataṃ jivhaṃ nābhinandati,<BR>
paccuppannāya jivhāya nibbidāya virāgāya nirodhāya paṭipanno hoti. <BR>
<BR>
Kāyo bhikkhave anattā atītānāgato. Ko pana vādo paccuppannassa. Evaṃ passaṃ bhikkhave<BR>
sutavā ariyasāvako atītasmiṃ kāyasmiṃ anapekho hoti, anāgataṃ kāyaṃ nābhinandati,<BR>
paccuppannassa kāyassa nibbidāya virāgāya nirodhāya paṭipanno hoti. <BR>
<BR>
Mano bhikkhave anattā atītānāgato. Ko pana vādo paccuppannassa. Evaṃ passaṃ bhikkhave<BR>
sutavā ariyasāvako atītasmiṃ manasmiṃ anapekho hoti, anāgataṃ manaṃ nābhinandati,<BR>
paccuppannassa manassa nibbidāya virāgāya nirodhāya paṭipanno hotīti. <BR>
[BJT Page 012] [\x  12/]     <BR>
<BR>
1. 1. 10<BR>
Dutiya bāhirāniccasuttaṃ <BR>
10. Sāvatthiyaṃ <BR>
Rūpā bhikkhave aniccā atītānāgatā. Ko pana vādo paccuppannānaṃ, evaṃ passaṃ bhikkhave<BR>
sutavā ariyasāvako atītesu rūpesu anapekho hoti, anāgate rūpe nābhinandati,<BR>
paccuppannānaṃ rūpānaṃ nibbidāya virāgāya nirodhāya paṭipanno hoti. <BR>
Saddā bhikkhave aniccā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu saddesu anapekho hoti, anāgate sadde nābhinandati,<BR>
paccuppannānaṃ saddānaṃ nibbidāya virāgāya nirodhāya paṭipanno hoti. <BR>
Gandhā bhikkhave aniccā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu gandhesu anapekho hoti, anāgate gandhe<BR>
nābhinandati, paccuppannānaṃ gandhānaṃ nibbidāya virāgāya nirodhāya paṭipanno hoti. <BR>
Rasā bhikkhave aniccā atītānāgatā. Ko pana vādo paccuppannānaṃ, evaṃ passaṃ bhikkhave<BR>
sutavā ariyasāvako atītesu rasesu anapekho hoti, anāgate rase nābhinandati,<BR>
paccuppannānaṃ rasānaṃ nibbidāya virāgāya nirodhāya paṭipanno hoti. <BR>
Phoṭṭhabbā bhikkhave aniccā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu phoṭṭhabbesu anapekho hoti, anāgate phoṭṭhabbe<BR>
nābhinandati, paccuppannānaṃ phoṭṭhabbānaṃ nibbidāya virāgāya nirodhāya paṭipanno<BR>
hoti. <BR>
<BR>
Dhammā bhikkhave aniccā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu dhammesu anapekho hoti, anāgate dhamme<BR>
nābhinandati, paccuppannānaṃ dhammānaṃ nibbidāya virāgāya nirodhāya paṭipanno hotīti. <BR>
1. 1. 11<BR>
Dutiya bāhiradukkhasuttaṃ<BR>
11. Sāvatthiyaṃ<BR>
Rūpā bhikkhave dukkhā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu rūpesu anapekho hoti, anāgate rūpe nābhinandati,<BR>
paccuppannānaṃ rūpānaṃ nibbidāya virāgāya nirodhāya paṭipanno hoti. <BR>
[PTS Page 006] [\q   6/]      <BR>
Saddā bhikkhave dukkhā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu saddesu anapekho hoti, anāgate sadde nābhinandati,<BR>
paccuppannānaṃ saddānaṃ nibbidāya virāgāya nirodhāya paṭipanno hoti. <BR>
Gandhā bhikkhave dukkhā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu gandhesu anapekho hoti, anāgate gandhe<BR>
nābhinandati, paccuppannānaṃ gandhānaṃ nibbidāya virāgāya nirodhāya paṭipanno hoti. <BR>
Rasā bhikkhave dukkhā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu rasesu anapekho hoti, anāgate rase nābhinandati,<BR>
paccuppannānaṃ rasānaṃ nibbidāya virāgāya nirodhāya paṭipanno hoti. <BR>
Phoṭṭhabbā bhikkhave dukkhā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu phoṭṭhabbesu anapekho hoti, anāgate phoṭṭhabbe<BR>
nābhinandati, paccuppannānaṃ phoṭṭhabbānaṃ nibbidāya virāgāya nirodhāya paṭipanno<BR>
hoti. <BR>
<BR>
Dhammā bhikkhave dukkhā atītānāgatā. Ko pana vādo paccuppannānaṃ. Evaṃ passaṃ<BR>
bhikkhave sutavā ariyasāvako atītesu dhammesu anapekho hoti, anāgate dhamme<BR>
nābhinandati, paccuppannānaṃ dhammānaṃ nibbidāya virāgāya nirodhāya paṭipanno hotīti. <BR>
<BR>
1. 1. 12<BR>
Dutiya bāhirānattasuttaṃ <BR>
12. Sāvatthiyaṃ:<BR>
<BR>
Rūpā bhikkhave anattā atītānāgatā. Ko pana vādo paccuppannānaṃ, evaṃ passaṃ bhikkhave<BR>
sutavā ariyasāvako atītesu rūpesu anapekho hoti, anāgate rūpe nābhinandati,<BR>
paccuppannānaṃ rūpānaṃ nibbidāya virāgāya nirodhāya paṭipanno hoti. <BR>
Saddā bhikkhave anattā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu saddesu anapekho hoti, anāgate sadde nābhinandati,<BR>
paccuppannānaṃ saddānaṃ nibbidāya virāgāya nirodhāya paṭipanno hoti. <BR>
Gandhā bhikkhave anattā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu gandhesu anapekho hoti, anāgate gandhe<BR>
nābhinandati, paccuppannānaṃ gandhānaṃ nibbidāya virāgāya nirodhāya paṭipanno hoti. <BR>
Rasā bhikkhave anattā atītānāgatā. Ko pana vādo paccuppannānaṃ, evaṃ passaṃ bhikkhave<BR>
sutavā ariyasāvako atītesu rasesu anapekho hoti, anāgate rase nābhinandati,<BR>
paccuppannānaṃ rasānaṃ nibbidāya virāgāya nirodhāya paṭipanno hoti. <BR>
Phoṭṭhabbā bhikkhave anattā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu phoṭṭhabbesu anapekho hoti, anāgate phoṭṭhabbe<BR>
nābhinandati, paccuppannānaṃ phoṭṭhabbānaṃ nibbidāya virāgāya nirodhāya paṭipanno<BR>
hoti. <BR>
Dhammā bhikkhave anattā atītānāgatā. Ko pana vādo paccuppannānaṃ, evaṃ passaṃ<BR>
bhikkhave sutavā ariyasāvako atītesu dhammesu anapekho hoti, anāgate dhamme<BR>
nābhinandati, paccuppannānaṃ dhammānaṃ nibbidāya virāgāya nirodhāya paṭipanno hotīti. <BR>
Aniccavaggo paṭhamo. <BR>
<BR>
Tassuddānaṃ:<BR>
<BR>
Aniccaṃ dukkhaṃ anattā ca tayo ajjhattabāhirā<BR>
Yadaniccena tayo vuttā te te ajjhattabāhirā. <BR>
<BR>
[BJT Page 014] [\x  14/]     <BR>
<BR>
2. Yamakavaggo<BR>
1. 2. 1<BR>
Sambodhasuttaṃ<BR>
<BR>
13. Sāvatthiyaṃ: <BR>
Pubbeva me bhikkhave sambodhā anabhisambuddhassa [PTS Page 007] [\q   7/]     <BR>
bodhisattasseva sato etadahosi. Ko nu kho cakkhussa assādo, ko ādīnavo, kiṃ nissaraṇaṃ, <BR>
Ko sotassa assādo, ko ādīnavo, kiṃ nissaraṇaṃ, <BR>
Ko ghānassa assādo, ko ādīnavo, kiṃ nissaraṇaṃ, <BR>
Ko jivhāya assādo, ko ādīnavo, kiṃ nissaraṇaṃ, <BR>
Ko kāyassa assādo, ko ādīnavo, kiṃ nissaraṇaṃ, <BR>
Ko manassa assādo, ko ādīnavo, kiṃ nissaraṇanti. <BR>
<BR>
Tassa mayhaṃ bhikkhave etadahosi: yaṃ kho cakkhuṃ paṭicca uppajjati sukhaṃ somanassaṃ<BR>
ayaṃ cakkhussa assādo, yaṃ cakkhuṃ aniccaṃ dukkhaṃ vipariṇāmadhammaṃ ayaṃ<BR>
cakkhussa ādīnavo, yo cakkhusmiṃ chandarāgavinayo chandarāgappahānaṃ idaṃ cakkhussa<BR>
nissaraṇaṃ, <BR>
Yaṃ kho sotaṃ paṭicca uppajjati sukhaṃ somanassaṃ ayaṃ sotassa assādo, yaṃ sotaṃ aniccaṃ<BR>
dukkhaṃ vipariṇāmadhammaṃ ayaṃ sotassa ādīnavo, yo sotasmiṃ chandarāgavinayo<BR>
chandarāgappahānaṃ idaṃ sotassa nissaraṇaṃ, <BR>
Yaṃ kho ghānaṃ paṭicca uppajjati sukhaṃ somanassaṃ ayaṃ ghānassa assādo, yaṃ ghānaṃ<BR>
aniccaṃ dukkhaṃ vipariṇāmadhammaṃ ayaṃ ghānassa ādīnavo, yo ghānasmiṃ<BR>
chandarāgavinayo chandarāgappahānaṃ idaṃ ghānassa nissaraṇaṃ, <BR>
<BR>
Yaṃ kho jivhaṃ paṭicca uppajjati sukhaṃ somanassaṃ ayaṃ jivhāya assādo, yā jivhā aniccā<BR>
dukkhā vipariṇāmadhammā ayaṃ jivhāya ādīnavo, yo jivhāya chandarāgavinayo<BR>
chandarāgappahānaṃ idaṃ jivhāya nissaraṇaṃ, <BR>
<BR>
Yaṃ kho kāyaṃ paṭicca uppajjati sukhaṃ somanassaṃ ayaṃ kāyassa assādo, yo kāyo anicco<BR>
dukkho viparināmadhammo ayaṃ kāyassa ādīnavo, yo kāyasmiṃ chandarāgavinayo<BR>
chandarāgappahānaṃ idaṃ kāyassa nissaraṇaṃ, <BR>
<BR>
Yaṃ kho manaṃ paṭicca uppajjati sukhaṃ somanassaṃ ayaṃ manassa assādo, yo mano anicco<BR>
dukkho vipariṇāmadhammo ayaṃ manassa ādīnavo, yo manasmiṃ chandarāgavinayo<BR>
chandarāgappahānaṃ idaṃ manassa nissaraṇaṃ, yaṃ manaṃ paṭicca upapajjati sukhaṃ<BR>
somanassaṃ, ayaṃ manassa assādo, yo mano anicco dukkho vipariṇāmadhammo ayaṃ<BR>
manassa ādīnavo, yo manasmiṃ chandarāgavinayo chandarāgappahānaṃ idaṃ manassa<BR>
nissaraṇaṃ. <BR>
<BR>
Yāvakīvañcāhaṃ bhikkhave imesaṃ channaṃ ajjhattikānaṃ āyatanānaṃ evaṃ assādañca<BR>
assādato ādīnavañca ādīnavato nissaraṇañca nissaraṇato yathābhūtaṃ nābbhaññāsiṃ, neva<BR>
tāvāhaṃ bhikkhave sadevake loke samārake sabrahmake sassamaṇabrāhmaṇiyā pajāya<BR>
sadeva manussāya anuttaraṃ sammāsambodhiṃ abhisambuddhoti-2 paccaññāsiṃ. <BR>
Yato ca kho' haṃ bhikkhave imesaṃ channaṃ ajjhattikānaṃ āyatanānaṃ evaṃ assādañca<BR>
assādato ādīnavañca ādīnavato nissaraṇañca nissaraṇato yathābhūtaṃ abbhaññāsiṃ,<BR>
athāhaṃ bhikkhave sadevake loke samārake sabrahmake sassamaṇabrāhmaṇiyā pajāya<BR>
sadeva manussāya anuttaraṃ sammāsambodhiṃ abhisambuddhoti paccaññāsiṃ. [PTS Page<BR>
008] [\q   8/]      ñāṇañca pana me dassanaṃ udapādi, akuppā me cetovimutti ayamantimā<BR>
jāti, natthidāni punabbhavoti. <BR>
------------------------<BR>
1. Mano - machasaṃ 2. Abhisambuddho - sī. Mu. <BR>
<BR>
[BJT Page 016] [\x  16/]     <BR>
1. 2. 2<BR>
Dutiya sambodhasuttaṃ<BR>
14 Sāvatthiyaṃ<BR>
Pubbeva me bhikkhave sambodhā anabhisambuddhassa bodhisattasseva sato etadahosi: <BR>
<BR>
Ko nu kho rūpānaṃ assādo, ko ādīnavo, kiṃ nissaraṇaṃ. <BR>
<BR>
Ko nu kho saddānaṃ assādo, ko ādīnavo, kiṃ nissaraṇaṃ. <BR>
<BR>
Ko nu kho gandhānaṃ assādo, ko ādīnavo, kiṃ nissaraṇaṃ. <BR>
<BR>
Ko nu kho rasānaṃ assādo, ko ādīnavo, kiṃ nissaraṇaṃ. <BR>
<BR>
Ko nu kho poṭṭhabbānaṃ assādo, ko ādīnavo, kiṃ nissaraṇaṃ. <BR>
<BR>
Ko nu kho dhammānaṃ assādo, ko ādīnavo, kiṃ nissaraṇanti. <BR>
<BR>
Tassa mayhaṃ bhikkhave etadahosi. <BR>
Yaṃ kho rūpe paṭicca uppajjati sukhaṃ somanassaṃ ayaṃ rūpānaṃ assādo. Ye1 rūpā aniccā<BR>
dukkhā vipariṇāmadhammā ayaṃ rūpānaṃ ādīnavo. Yo rūpesu chandarāgavinayo<BR>
chandarāgappahānaṃ, idaṃ rūpānaṃ nissaraṇaṃ. <BR>
Yaṃ kho sadde paṭicca uppajjati sukhaṃ somanassaṃ ayaṃ saddānaṃ assādo. Ye saddā<BR>
aniccā dukkhā vipariṇāmadhammā ayaṃ saddānaṃ ādīnavo. Yo saddesu chandarāgavinayo<BR>
chandarāgappahānaṃ, idaṃ saddānaṃ nissaraṇaṃ. <BR>
Yaṃ kho gandhe paṭicca uppajjati sukhaṃ somanassaṃ ayaṃ gandhānaṃ assādo. Ye gandhā<BR>
aniccā dukkhā vipariṇāmadhammā ayaṃ gandhānaṃ ādīnavo. Yo gandhesu<BR>
chandarāgavinayo chandarāgappahānaṃ, idaṃ gandhānaṃ nissaraṇaṃ. <BR>
Yaṃ kho rase paṭicca uppajjati sukhaṃ somanassaṃ ayaṃ rasānaṃ assādo. Ye rasā aniccā<BR>
dukkhā vipariṇāmadhammā ayaṃ rasānaṃ ādīnavo. Yo rasesu chandarāgavinayo<BR>
chandarāgappahānaṃ, idaṃ rasānaṃ nissaraṇaṃ. <BR>
Yaṃ kho poṭṭhabbe paṭicca uppajjati sukhaṃ somanassaṃ ayaṃ poṭṭhabbānaṃ assādo. Ye<BR>
poṭṭhabbā aniccā dukkhā vipariṇāmadhammā ayaṃ poṭṭhabbānaṃ ādīnavo. Yo<BR>
poṭṭhabbesu chandarāgavinayo chandarāgappahānaṃ, idaṃ poṭṭhabbānaṃ nissaraṇaṃ. <BR>
Yaṃ kho dhamme paṭicca uppajjati sukhaṃ somanassaṃ ayaṃ dhammānaṃ assādo. Ye<BR>
dhammā aniccā dukkhā vipariṇāmadhammā ayaṃ dhammānaṃ ādīnavo, yo dhammesu<BR>
chandarāgavinayo chandarāgappahānaṃ idaṃ dhammānaṃ nissaraṇaṃ. <BR>
Yāvakīvañcāhaṃ bhikkhave imesaṃ channaṃ bāhirānaṃ āyatanānaṃ evaṃ assādañca<BR>
assādato, ādīnavañca ādīnavato, nissaraṇañca nissaraṇato yathābhūtaṃ nābbhaññāsiṃ, neva<BR>
tāvāhaṃ bhikkhave sadevake loke samārake sabrahmake sassamaṇabrāhmaṇiyā pajāya<BR>
sadeva manussāya anuttaraṃ sammāsambodhiṃ abhisambuddhoti paccaññāsiṃ. <BR>
Yato ca kho' haṃ bhikkhave imesaṃ channaṃ ajjhattikānaṃ āyatanānaṃ evaṃ assādañca<BR>
assādato ādinavañca ādīnavato nissaraṇañca nissaraṇato yathābhūtaṃ abbhaññāsiṃ, athāhaṃ<BR>
bhikkhave sadevake loke samārake sabrahmake sassamaṇabrāhmaṇiyā pajāya sadeva<BR>
manussāya anuttaraṃ sammāsambodhiṃ abhisambuddhoti paccaññāsiṃ. Ñāṇañca pana me<BR>
dassanaṃ udapādi, akuppā me ceto vimutti ayamantimā jāti, natthidāni punabbhavoti. . 1<BR>
1. Yaṃ rūpā. - Machasaṃ. Syā. <BR>
<BR>
[BJT Page 018] [\x  18/]     <BR>
1. 2. 3<BR>
Assādapariyesanasuttaṃ. <BR>
15. Sāvatthiyaṃ <BR>
Cakkhussāhaṃ bhikkhave assādapariyesanaṃ acariṃ, yo cakkhussa assādo tadajjhagamaṃ,<BR>
yāvatā cakkhussa assādo paññāya me so sudiṭṭho, cakkhussāhaṃ [PTS Page 009] [\q   9/] <BR>
    bhikkhave ādīnavapariyesanaṃ acariṃ, yo cakkhussa ādīnavo tadajjhagamaṃ, yāvatā<BR>
cakkhussa ādīnavo paññāya me so sudiṭṭho. Cakkhussāhaṃ bhikkhave<BR>
nissaraṇapariyesanaṃ acariṃ yaṃ cakkhussa nissaraṇaṃ tadajjhagamaṃ, yāvatā cakkhussa<BR>
nissaraṇaṃ paññāya me taṃ sudiṭṭhaṃ. <BR>
<BR>
Sotassāhaṃ bhikkhave assādapariyesanaṃ acariṃ, yo sotassa assādo tadajjhagamaṃ, yāvatā<BR>
sotassa assādo paññāya me so sudiṭṭho, sotassāhaṃ bhikkhave ādīnavapariyesanaṃ acariṃ,<BR>
yo sotassa ādīnavo tadajjhagamaṃ, yāvatā sotassa ādīnavo paññāya me so sudiṭṭho.<BR>
Sotassāhaṃ bhikkhave nissaraṇapariyesanaṃ acariṃ yaṃ sotassa nissaraṇaṃ tadajjhagamaṃ,<BR>
yāvatā sotassa nissaraṇaṃ paññāya me taṃ sudiṭṭhaṃ. <BR>
<BR>
Ghānassāhaṃ bhikkhave assādapariyesanaṃ acariṃ, yo ghānassa assādo tadajjhagamaṃ,<BR>
yāvatā ghānassa assādo paññāya me so sudiṭṭho, ghānassāhaṃ bhikkhave<BR>
ādīnavapariyesanaṃ acariṃ, yo ghānassa ādīnavo tadajjhagamaṃ, yāvatā ghānassa ādīnavo<BR>
paññāya me so sudiṭṭho. Ghānassāhaṃ bhikkhave nissaraṇapariyesanaṃ acariṃ yaṃ<BR>
ghānassa nissaraṇaṃ tadajjhagamaṃ, yāvatā ghānassa nissaraṇaṃ paññāya me taṃ<BR>
sudiṭṭhaṃ. <BR>
<BR>
Jivhāyāhaṃ bhikkhave assādapariyesanaṃ acariṃ, yo jivhāya assādo tadajjhagamaṃ, yāvatā<BR>
jivhāya assādo paññāya me so sudiṭṭho, jivhāyāhaṃ bhikkhave ādīnavapariyesanaṃ acariṃ,<BR>
yo jivhāya ādīnavo tadajjhagamaṃ, yāvatā jivhāya ādīnavo paññāya me so sudiṭṭho.<BR>
Jivhāyāhaṃ bhikkhave nissaraṇapariyesanaṃ acariṃ yaṃ jivhāya nissaraṇaṃ tadajjhagamaṃ,<BR>
yāvatā jivhāya nissaraṇaṃ paññāya me taṃ sudiṭṭhaṃ. <BR>
<BR>
Kāyassāhaṃ bhikkhave assādapariyesanaṃ acariṃ, yo kāyassa assādo tadajjhagamaṃ, yāvatā<BR>
kāyassa assādo paññāya me so sudiṭṭho, kāyassāhaṃ bhikkhave ādīnavapariyesanaṃ acariṃ,<BR>
yo kāyassa ādīnavo tadajjhagamaṃ, yāvatā kāyassa ādīnavo paññāya me so sudiṭṭho.<BR>
Kāyassāhaṃ bhikkhave nissaraṇapariyesanaṃ acariṃ yaṃ kāyassa nissaraṇaṃ tadajjhagamaṃ,<BR>
yāvatā kāyassa nissaraṇaṃ paññāya me taṃ sudiṭṭhaṃ. <BR>
<BR>
Manassāhaṃ bhikkhave assādapariyesanaṃ acariṃ, yo manassa assādo tadajjhagamaṃ, yāvatā<BR>
manassa assādo paññāya me so sudiṭṭho, manassāhaṃ bhikkhave ādīnavapariyesanaṃ<BR>
acariṃ, yo manassa ādīnavo tadajjhagamaṃ, yāvatā manassa ādīnavo paññāya me so<BR>
sudiṭṭho. Manassāhaṃ bhikkhave nissaraṇapariyesanaṃ acariṃ yaṃ manassa nissaraṇaṃ<BR>
tadajjhagamaṃ, yāvatā manassa nissaraṇaṃ paññāya me taṃ sudiṭṭhaṃ. <BR>
<BR>
Yāvakīvañcāhaṃ bhikkhave imesaṃ channaṃ ajjhattikānaṃ āyatanānaṃ assādañca assādato<BR>
ādīnavañca ādīnavato nissaraṇañca nissaraṇato yathābhūtaṃ nābbhaññāsiṃ, neva tāvāhaṃ<BR>
bhikkhave sadevake loke samārake sabrahmake sassamaṇabrāhmaṇiyā pajāya sadeva<BR>
manussāya anuttaraṃ sammāsambodhiṃ abhisambuddhoti paccaññāsiṃ. Yato ca kho' haṃ<BR>
bhikkhave imesaṃ channaṃ ajjhattikānaṃ āyatanānaṃ evaṃ assādañca assādato ādinavañca<BR>
ādīnavato nissaraṇañca nissaraṇato yathābhūtaṃ abbhaññāsiṃ, athāhaṃ bhikkhave sadevake<BR>
loke samārake sabrahmake sassamaṇabrāhmaṇiyā pajāya sadeva manussāya anuttaraṃ<BR>
sammāsambodhiṃ abhisambuddhoti paccaññāsiṃ. Ñāṇañca pana me dassanaṃ udapādi,<BR>
akuppā me ceto vimutti ayamantimā jāti, natthidāni punabbhavoti. <BR>
<BR>
[BJT Page 020] [\x  20/]     <BR>
<BR>
1. 2. 4<BR>
Dutiya assādapariyesanasuttaṃ<BR>
16. Sāvatthiyaṃ- <BR>
Rūpānāhaṃ bhikkhave assādapariyesanaṃ acariṃ, yo rūpānaṃ assādo tadajjhagamaṃ, yāvatā<BR>
rūpānaṃ assādo paññāya me so sudiṭṭho. Rūpānāhaṃ bhikkhave [PTS Page 10] [\q  10/]   <BR>
  ādīnavapariyesanaṃ acariṃ, yo rūpānaṃ ādīnavo tadajjhagamaṃ, yāvatā rūpānaṃ ādīnavo<BR>
paññāya me so sudiṭṭho. Rūpānāhaṃ bhikkhave nissaraṇapariyesanaṃ acariṃ, yaṃ rūpānaṃ<BR>
nissaraṇaṃ tadajjhagamaṃ, yāvatā rūpānaṃ nissaraṇaṃ paññāya me taṃ sudiṭṭhaṃ. <BR>
<BR>
Saddānāhaṃ bhikkhave assādapariyesanaṃ acariṃ, yo saddānaṃ assādo tadajjhagamaṃ,<BR>
yāvatā saddānaṃ assādo paññāya me so sudiṭṭho. Saddānāhaṃ bhikkhave<BR>
ādīnavapariyesanaṃ acariṃ, yo saddānaṃ ādīnavo tadajjhagamaṃ, yāvatā saddānaṃ ādīnavo<BR>
paññāya me so sudiṭṭho. Saddānāhaṃ bhikkhave nissaraṇapariyesanaṃ acariṃ, yaṃ<BR>
saddānaṃ nissaraṇaṃ tadajjhagamaṃ, yāvatā saddānaṃ nissaraṇaṃ paññāya me taṃ<BR>
sudiṭṭhaṃ. <BR>
<BR>
Gandhānāhaṃ bhikkhave assādapariyesanaṃ acariṃ, yo gandhānaṃ assādo tadajjhagamaṃ,<BR>
yāvatā gandhānaṃ assādo paññāya me so sudiṭṭho, gandhānāhaṃ bhikkhave<BR>
ādīnavapariyesanaṃ acariṃ, yo gandhānaṃ ādīnavo tadajjhagamaṃ, yāvatā gandhānaṃ<BR>
ādīnavo paññāya me so sudiṭṭho. Gandhānāhaṃ bhikkhave nissaraṇapariyesanaṃ acariṃ,<BR>
yaṃ gandhānaṃ nissaraṇaṃ tadajjhagamaṃ, yāvatā gandhānaṃ nissaraṇaṃ paññāya me taṃ<BR>
sudiṭṭhaṃ. <BR>
<BR>
Rasānāhaṃ bhikkhave assādapariyesanaṃ acariṃ, yo rasānaṃ assādo tadajjhagamaṃ, yāvatā<BR>
rasānaṃ assādo paññāya me so sudiṭṭho. Rasānāhaṃ bhikkhave ādīnavapariyesanaṃ acariṃ,<BR>
yo rasānaṃ ādīnavo tadajjhagamaṃ, yāvatā rasānaṃ ādīnavo paññāya me so sudiṭṭho.<BR>
Rasānāhaṃ bhikkhave nissaraṇapariyesanaṃ acariṃ, yaṃ rasānaṃ nissaraṇaṃ tadajjhagamaṃ,<BR>
yāvatā rasānaṃ nissaraṇaṃ paññāya me taṃ sudiṭṭhaṃ. <BR>
<BR>
Dhammānāhaṃ bhikkhave assādapariyesanaṃ acariṃ, yo dhammānaṃ assādo tadajjhagamaṃ,<BR>
yāvatā dhammānaṃ assādo paññāya me so sudiṭṭho. Dhammānāhaṃ bhikkhave<BR>
ādīnavapariyesanaṃ acariṃ, yo dhammānaṃ ādīnavo tadajjhagamaṃ, yāvatā dhammānaṃ<BR>
ādīnavo paññāya me so sudiṭṭho. Dhammānāhaṃ bhikkhave nissaraṇapariyesanaṃ acariṃ,<BR>
yaṃ dhammānaṃ nissaraṇaṃ tadajjhagamaṃ, yāvatā dhammānaṃ nissaraṇaṃ paññāya me<BR>
taṃ sudiṭṭhaṃ. <BR>
<BR>
Yāvakīvañcāhaṃ bhikkhave imesaṃ channaṃ bāhirānaṃ āyatanānaṃ assādañca assādato<BR>
ādīnavañca ādīnavato nissaraṇañca nissaraṇato yathābhūtaṃ nābbhaññāsiṃ, neva tāvāhaṃ<BR>
bhikkhave sadevake loke samārake sabrahmake sassamaṇabrāhmaṇiyā pajāya sadeva<BR>
manussāya anuttaraṃ sammāsambodhiṃ abhisambuddhoti paccaññāsiṃ. Yato ca kho' haṃ<BR>
bhikkhave imesaṃ channaṃ ajjhattikānaṃ āyatanānaṃ evaṃ assādañca assādato ādinavañca<BR>
ādīnavato nissaraṇañca nissaraṇato yathābhūtaṃ abbhaññāsiṃ, athāhaṃ bhikkhave sadevake<BR>
loke samārake sabrahmake sassamaṇabrāhmaṇiyā pajāya sadeva manussāya anuttaraṃ<BR>
sammāsambodhiṃ abhisambuddhoti paccaññāsiṃ. Ñāṇañca pana me dassanaṃ udapādi,<BR>
akuppā me cetovimutti ayamantimā jāti, natthidāni punabbhavoti. <BR>
1. 2. 5<BR>
No ve assādasuttaṃ<BR>
17. Sāvatthiyaṃ <BR>
No cedaṃ bhikkhave cakkhussa assādo abhavissa, nayidaṃ sattā cakkhusmiṃ sārajjeyyuṃ,<BR>
yasmā ca kho bhikkhave atthi cakkhussa assādo, tasmā sattā cakkhusmiṃ sārajjanti. No<BR>
cedaṃ bhikkhave cakkhussa ādīnavo abhavissa, nayidaṃ sattā cakkhusmiṃ nibbindeyyuṃ,<BR>
yasmā ca kho bhikkhave atthi cakkhussa ādīnavo. Tasmā sattā cakkhusmiṃ nibbindanti. No<BR>
cedaṃ bhikkhave cakkhussa nissaraṇaṃ abhavissa, nayidaṃ sattā cakkhusmā nissareyyuṃ.<BR>
Yasmā ca kho bhikkhave atthi cakkhussa nissaraṇaṃ, tasmā sattā cakkhusmā nissaranti. <BR>
<BR>
[BJT Page 022] [\x  22/]     <BR>
<BR>
No cedaṃ bhikkhave sotassa assādo abhavissa, nayidaṃ sattā sotasmiṃ sārajjeyuṃ, yasmā ca<BR>
kho bhikkhave atthī sotassa assādo, tasmā sattā sotasmiṃ sārajjanti. No cedaṃ bhikkhave<BR>
sotassa ādīnavo abhavissa, nayidaṃ sattā sotasmiṃ nibbindeyyuṃ, yasmā ca kho bhikkhave<BR>
atthi sotassa ādīnavo. Tasmā sattā sotasmiṃ nibbindanti. No cedaṃ bhikkhave sotassa<BR>
nissaraṇaṃ abhavissa, nayidaṃ sattā sotasmā nissareyyuṃ. Yasmā ca kho bhikkhave atthi<BR>
sotassa nissaraṇaṃ, tasmā sattā sotasmā nissaranti. <BR>
[PTS Page 011] [\q  11/]      no cedaṃ bhikkhave ghānassa assādo abhavissa, nayidaṃ sattā<BR>
ghānasmiṃ sārajjeyyuṃ, yasmā ca kho bhikkhave atthi ghānassa assādo, tasmā sattā<BR>
ghānasmiṃ sārajjanti. No cedaṃ bhikkhave ghānassa ādīnavo abhavissa, nayidaṃ sattā<BR>
ghānasmiṃ nibbindeyyuṃ, yasmā ca kho bhikkhave atthī ghānassa ādīnavo. Tasmā sattā<BR>
ghānasmiṃ nibbindanti. No cedaṃ bhikkhave ghānassa nissaraṇaṃ abhavissa, nayidaṃ sattā<BR>
ghānasmā nissareyyuṃ. Yasmā ca kho bhikkhave atthi ghānassa nissaraṇaṃ, tasmā sattā<BR>
ghānasmā nissaranti. <BR>
No cedaṃ bhikkhave jivhāya assādo abhavissa, nayidaṃ sattā jivhāya sārajjeyuṃ, yasmā ca<BR>
kho bhikkhave atthi jivhāya assādo, tasmā sattā jivhāya sārajjanti. No cedaṃ bhikkhave<BR>
jivhāya ādīnavo abhavissa, nayidaṃ sattā jivhāya nibbindeyyuṃ, yasmā ca kho bhikkhave<BR>
atthi jivhāya ādīnavo. Tasmā sattā jivhāya nibbindanti. No cedaṃ bhikkhave jivhāya<BR>
nissaraṇaṃ abhavissa, nayidaṃ sattā jivhāya nissareyyuṃ. Yasmā ca kho bhikkhave atthi<BR>
jivhāya nissaraṇaṃ, tasmā sattā jivhāya nissaranti. <BR>
<BR>
No cedaṃ bhikkhave kāyassa assādo abhavissa, nayidaṃ sattā kāyaṃ sārajjeyuṃ, yasmā ca<BR>
kho bhikkhave atthi kāyassa assādo, tasmā sattā kāyasmiṃ sārajjanti. No cedaṃ bhikkhave<BR>
kāyassa ādīnavo abhavissa, nayidaṃ sattā kāyasmiṃ nibbindeyyuṃ, yasmā ca kho bhikkhave<BR>
atthi kāyassa ādīnavo. Tasmā sattā kāyasmiṃ nibbindanti. No cedaṃ bhikkhave kāyassa<BR>
nissaraṇaṃ abhavissa, nayidaṃ sattā kāyasmā nissareyyuṃ. Yasmā ca kho bhikkhave atthi<BR>
kāyassa nissaraṇaṃ, tasmā sattā kāyasmā nissaranti. <BR>
No cedaṃ bhikkhave manassa assādo abhavissa, nayidaṃ sattā manasmiṃ sārajjeyyuṃ, yasmā<BR>
ca kho bhikkhave atthi manassa assādo, tasmā sattā cakkhusmiṃ sārajjanti. No cedaṃ<BR>
bhikkhave manassa ādīnavo abhavissa, nayidaṃ sattā manasmiṃ nibbindeyyuṃ, yasmā ca<BR>
kho bhikkhave atthi manassa ādīnavo. Tasmā sattā manasmiṃ nibbindanti. No cedaṃ<BR>
bhikkhave cakkhussa nissaraṇaṃ abhavissa nayidaṃ sattā cakkhusmā nissareyyuṃ. Yasmā ca<BR>
kho bhikkhave atthi manassa nissaraṇaṃ, tasmā sattā manasmā nissaranti. <BR>
<BR>
Yāvakīvañca bhikkhave sattā imesaṃ channaṃ ajjhattikānaṃ āyatanānaṃ assādañca assādato<BR>
ādīnavañca ādīnavato nissaraṇañca nissaraṇato yathābhūtaṃ nābbhaññāsuṃ, 1 neva tāva<BR>
bhikkhave sattā sadevakā lokā samārakā sabrahmakā sassamaṇabrāhmaṇiyā pajāya<BR>
sadevamanussāya nissaṭā visaṃyuttā vippamuttā vimariyādīkatena2 cetasā vihariṃsu. <BR>
Yato ca kho bhikkhave sattā imesaṃ channaṃ ajjhattikānaṃ āyatanānaṃ assādañca assādato<BR>
ādīnavañca ādīnavato nissaraṇañca nissaraṇato yathābhūtaṃ abbhaññāsuṃ; [PTS Page 012]<BR>
[\q  12/]      atha bhikkhave sattā sadevakā lokā samārakā sabrahmakā<BR>
sassamaṇabrāhmaṇiyā pajāya sadevamanussāya nissaṭā visaṃyuttā vippamuttā<BR>
vimariyādīkatena cetasā viharantīti. <BR>
1. Nābbhaññaṃsu - machasaṃ 2. Vimariyādikatena - sīmu, [pts.] Vipariyādikatena - syā. <BR>
<BR>
[BJT Page 024] [\x  24/]     <BR>
<BR>
1. 2. 6<BR>
Dutiya no ce assādasuttaṃ<BR>
18. Sāvatthiyaṃ<BR>
No cedaṃ bhikkhave rūpānaṃ assādo abhavissa, nayidaṃ sattā rūpesu sārajjeyyuṃ. Yasmā ca<BR>
kho bhikkhave atthi rūpānaṃ assādo. Tasmā sattā rūpesu sārajjanti. No cedaṃ bhikkhave<BR>
rūpānaṃ ādīnavo abhavissa, nayidaṃ sattā rūpesu nibbindeyyuṃ. Yasmā ca kho bhikkhave<BR>
atthi rūpānaṃ ādīnavo, tasmā sattā rūpesu nibbindanti. No cedaṃ bhikkhave rūpānaṃ<BR>
nissaraṇaṃ abhavissa, nayidaṃ sattā rūpehi nissareyyuṃ. Yasmā ca kho bhikkhave atthi<BR>
rūpānaṃ nissaraṇaṃ, tasmā sattā rūpehi nissaranti. <BR>
No cedaṃ bhikkhave saddānaṃ assādo abhavissa, nayidaṃ sattā saddesu sārajjeyyuṃ, yasmā<BR>
ca kho bhikkhave atthi saddānaṃ assādo, tasmā sattā saddesu sārajjanti. No cedaṃ<BR>
bhikkhave saddānaṃ ādīnavo abhavissa, nayidaṃ sattā saddesu nibbindeyyuṃ, yasmā ca kho<BR>
bhikkhave atthi saddānaṃ ādīnavo. Tasmā sattā saddesu nibbindanti. No cedaṃ bhikkhave<BR>
saddānaṃ nissaraṇaṃ abhavissa nayidaṃ sattā saddasmā nissareyyuṃ. Yasmā ca kho<BR>
bhikkhave atthi saddānaṃ nissaraṇaṃ, tasmā sattā saddehi nissaranti. <BR>
No cedaṃ bhikkhave gandhānaṃ assādo abhavissa, nayidaṃ sattā gandhānaṃ sārajjeyyuṃ,<BR>
yasmā ca kho bhikkhave atthi gandhānaṃ assādo, tasmā sattā gandhesu sārajjanti. No cedaṃ<BR>
bhikkhave ghandhānaṃ ādīnavo abhavissa, nayidaṃ sattā gandhesu nibbindeyyuṃ, yasmā<BR>
ca kho bhikkhave atthi gandhānaṃ ādīnavo. Tasmā sattā gandhesu nibbindanti. No cedaṃ<BR>
bhikkhave gandhānaṃ nissaraṇaṃ abhavissa, nayidaṃ sattā gandhehi nissareyyuṃ. Yasmā ca<BR>
kho bhikkhave atthī gandhānaṃ nissaraṇaṃ, tasmā sattā gandhehi nissaranti. <BR>
No cedaṃ bhikkhave rasānaṃ assādo abhavissa, nayidaṃ sattā rasesu sārajjeyuṃ, yasmā ca<BR>
kho bhikkhave atthi rasānaṃ assādo, tasmā sattā rasesu sārajjanti. No cedaṃ bhikkhave<BR>
rasānaṃ ādīnavo abhavissa, nayidaṃ sattā rasesu nibbindeyyuṃ, yasmā ca kho bhikkhave<BR>
atthi rasānaṃ ādīnavo. Tasmā sattā rasesu nibbindanti. No cedaṃ bhikkhave rasānaṃ<BR>
nissaraṇaṃ abhavissa, nayidaṃ sattā rasehi nissareyyuṃ. Yasmā ca kho bhikkhave atthi<BR>
rasānaṃ nissaraṇaṃ, tasmā sattā rasehi nissaranti. <BR>
<BR>
No cedaṃ bhikkhave poṭṭhabbānaṃ assādo abhavissa, nayidaṃ sattā poṭṭhabbesu<BR>
sārajjeyyuṃ, <BR>
Yasmā ca kho bhikkhave atthī poṭṭhabbānaṃ assādo tasmā sattā poṭṭhabbesu sārajjanti. No<BR>
cedaṃ bhikkhave poṭṭhabbānaṃ ādīnavo abhavissa, nayidaṃ sattā poṭṭhabbesu<BR>
nibbindeyyuṃ, yasmā ca kho bhikkhave atthi poṭṭhabbānaṃ ādīnavo. Tasmā sattā<BR>
poṭṭhabbesu nibbindanti. No cedaṃ bhikkhave poṭṭhabbānaṃ nissaraṇaṃ abhavissa,<BR>
nayidaṃ sattā poṭṭhabbehi nissareyyuṃ. Yasmā ca kho bhikkhave atthi poṭṭhabbānaṃ<BR>
nissaraṇaṃ, tasmā sattā poṭṭhabbehi nissaranti. <BR>
<BR>
No cedaṃ bhikkhave dhammānaṃ assādo abhavissa, nayidaṃ sattā dhammesu sārajjeyyuṃ,<BR>
yasmā ca kho bhikkhave atthi dhammānaṃ assādo, tasmā sattā dhammesu sārajjanti. No<BR>
cedaṃ bhikkhave dhammānaṃ ādīnavo abhavissa, nayidaṃ sattā dhammesu nibbindeyyuṃ,<BR>
yasmā ca kho bhikkhave atthi dhammānaṃ ādīnavo. Tasmā sattā dhammesu nibbindanti.<BR>
No cedaṃ bhikkhave dhammānaṃ nissaraṇaṃ abhavissa, nayidaṃ sattā dhammehi<BR>
nissareyyuṃ. Yasmā ca kho bhikkhave atthi dhammānaṃ nissaraṇaṃ, tasmā sattā dhammehi<BR>
nissaranti. <BR>
Yāvakīvañca bhikkhave sattā imesaṃ channaṃ bāhirānaṃ āyatanānaṃ assādañca assādato<BR>
ādīnavañca ādīnavato nissaraṇañca nissaraṇato yathābhūtaṃ nābbhaññāsuṃ, [PTS Page 013]<BR>
[\q  13/]      neva tāva bhikkhave sattā sadevakā lokā samārakā sabrahmakā<BR>
sassamaṇabrāhmaṇiyā pajāya sadevamanussāya nissaṭā visaṃyuttā vippamuttā<BR>
vimariyādīkatena cetasā vihariṃsu. <BR>
Yato ca kho bhikkhave sattā imesaṃ channaṃ bāhirānaṃ āyatanānaṃ assādañca assādato<BR>
ādīnavañca ādīnavato nissaraṇañca nissaraṇato yathābhūtaṃ abbhaññāsuṃ, atha bhikkhave<BR>
sattā sadevakā lokā samārakā sabrahmakā sassamaṇabrāhmaṇiyā pajāya sadevamanussāya<BR>
nissaṭā visaṃyuttā vippamuttā vimariyādīkatena cetasā viharantīti. <BR>
<BR>
[BJT Page 026] [\x  26/]     <BR>
<BR>
1. 2. 7<BR>
Abhinandasuttaṃ. <BR>
19. Sāvatthiyaṃ<BR>
Yo bhikkhave cakkhuṃ abhinandati, dukkhaṃ so abhinandati. Yo dukkhaṃ abhinandati,<BR>
aparimutto so dukkhasmāti vadāmi. Yo sotaṃ abhinandati, dukkhaṃ so abhinandati. Yo<BR>
dukkhaṃ abhinandati aparimutto so dukkhasmāti vadāmi. Yo ghānaṃ abhinandati, dukkhaṃ<BR>
so abhinandati. Yo dukkhaṃ abhinandati, aparimutto so dukkhasmāti vadāmi. Yo jivhaṃ<BR>
abhinandati, dukkhaṃ so abhinandati. Yo dukkhaṃ abhinandati, aparimutto so dukkhasmāti<BR>
vadāmi. Yo kāyaṃ abhinandati, dukkhaṃ so abhinandati. Yo dukkhaṃ abhinandati,<BR>
aparimutto so dukkhasmāti vadāmi. Yo manaṃ abhinandati, dukkhaṃ so abhinandati. Yo<BR>
dukkhaṃ abhinandati, aparimutto so dukkhasmāti vadāmi. <BR>
<BR>
Yo ca kho bhikkhave cakkhuṃ nābhinandati, dukkhaṃ so nābhinandati. Yo dukkhaṃ<BR>
nābhinandati, parimutto so dukkhasmāti vadāmi. Yo sotaṃ nābhinandati, dukkhaṃ so<BR>
nābhinandati. Yo dukkhaṃ nābhinandati, parimutto so dukkhasmāti vadāmi. Yo ghānaṃ<BR>
nābhinandati, dukkhaṃ so nābhinandati. Yo dukkhaṃ nābhinandati, parimutto so<BR>
dukkhasmāti vadāmi. Yo jivhaṃ nābhinandati, dukkhaṃ so nābhinandati. Yo dukkhaṃ<BR>
nābhinandati, parimutto so dukkhasmāti vadāmi. Yo kāyaṃ nābhinandati dukkhaṃ so<BR>
nābhinandati. Yo dukkhaṃ nābhinandati, parimutto so dukkhasmāti vadāmi. Yo manaṃ<BR>
nābhinandati, dukkhaṃ so nābhinandati. Yo dukkhaṃ nābhinandati. Parimutto so<BR>
dukkhasmāti vadāmīti. <BR>
<BR>
1. 2. 8<BR>
Dutiya abhinandasuttaṃ<BR>
<BR>
20 Sāvatthiyaṃ yo bhikkhave rūpe abhinandati, dukkhaṃ so abhinandati. Yo dukkhaṃ<BR>
abhinandati, aparimutto so dukkhasmāti vadāmi. Yo sadde abhinandati, dukkhaṃ so<BR>
abhinandati. Yo dukkhaṃ abhinandati, aparimutto so dukkhasmāti vadāmi. Yo gandhe<BR>
abhinandati, dukkhaṃ so abhinandati. Yo dukkhaṃ abhinandati, aparimutto so dukkhasmāti<BR>
vadāmi. Yo rase abhinandati, dukkhaṃ so abhinandati. Yo dukkhaṃ abhinandati, aparimutto<BR>
so dukkhasmāti vadāmi. Yo poṭṭhabbe abhinandati, dukkhaṃ so abhinandati. Yo dukkhaṃ<BR>
abhinandati, aparimutto so dukkhasmāti vadāmi. Yo dhamme abhinandati, dukkhaṃ so<BR>
abhinandati. Yo dukkhaṃ abhinandati, aparimutto so dukkhasmāti vadāmi. <BR>
<BR>
[PTS Page 014] [\q  14/]      yo ca kho bhikkhave rūpe nābhinandati, dukkhaṃ so<BR>
nābhinandati. Yo dukkhaṃ nābhinandati, parimutto so dukkhasmāti vadāmi. Yo sadde<BR>
nābhinandati, dukkhaṃ so nābhinandati. Yo dukkhaṃ nābhinandati, parimutto so<BR>
dukkhasmāti vadāmi. Yo gandhe nābhinandati, dukkhaṃ so nābhinandati. Yo dukkhaṃ<BR>
nābhinandati, parimutto so dukkhasmāti vadāmi. Yo rase nābhinandati, dukkhaṃ so<BR>
nābhinandati. Yo dukkhaṃ nābhinandati, parimutto so dukkhasmāti vadāmi. Yo poṭṭhabbe<BR>
nābhinandati dukkhaṃ so nābhinandati. Yo dukkhaṃ nābhinandati, parimutto so<BR>
dukkhasmāti vadāmi. Yo dhamme nābhinandati, dukkhaṃ so nābhinandati. Yo dukkhaṃ<BR>
nābhinandati. Parimutto so dukkhasmāti vadāmīti. <BR>
[BJT Page 028] [\x  28/]     <BR>
<BR>
1. 2. 9<BR>
Uppādasuttaṃ<BR>
21. Sāvatthiyaṃ<BR>
Yo bhikkhave cakkhussa uppādo ṭhiti abhinibbatti pātubhāvo, dukkhasseso uppādo rogānaṃ<BR>
ṭhiti jarāmaraṇassa pātubhāvo. <BR>
Yo sotassa uppādo ṭhiti abhinibbatti pātubhāvo, dukkhasseso uppādo rogānaṃ ṭhiti<BR>
jarāmaraṇassa pātubhāvo. <BR>
Yo ghānassa uppādo ṭhiti abhinibbatti pātubhāvo, dukkhasseso uppādo rogānaṃ ṭhiti<BR>
jarāmaraṇassa pātubhāvo. <BR>
Yo jivhāya uppādo ṭhiti abhinibbatti pātubhāvo, dukkhasseso uppādo rogānaṃ ṭhiti<BR>
jarāmaraṇassa pātubhāvo. <BR>
Yo kāyassa uppādo ṭhiti abhinibbatti pātubhāvo, dukkhasseso uppādo rogānaṃ ṭhiti<BR>
jarāmaraṇassa pātubhāvo. <BR>
Yo manassa uppādo ṭhiti abhinibbatti pātubhāvo, dukkhasseso uppādo rogānaṃ ṭhiti<BR>
jarāmaraṇassa pātubhāvo. <BR>
<BR>
Yo ca kho bhikkhave cakkhussa nirodho vūpasamo atthagamo-1, dukkhasseso nirodho<BR>
rogānāṃ vūpasamo jarāmaraṇassa atthagamo -1. <BR>
Yo sotassa nirodho vūpasamo atthagamo dukkhasseso nirodho rogānaṃ vūpasamo<BR>
jarāmaraṇassa atthagamo-1. <BR>
Yo ghānassa nirodho vūpasamo atthagamo, dukkhasseso nirodho rogānaṃ vūpasamo<BR>
jarāmaraṇassa atthagamo-1. <BR>
Yo jivhāya nirodho vūpasamo atthagamo dukkhasseso nirodho rogānaṃ vūpasamo<BR>
jarāmaraṇassa atthagamo-1. <BR>
Yo kāyassa nirodho vūpasamo atthagamo, dukkhasseso nirodho rogānaṃ vūpasamo<BR>
jarāmaraṇassa atthagamo-1. <BR>
Yo manassa nirodho vūpasamo atthagamo, dukkhasseso nirodho rogānaṃ vūpasamo<BR>
jarāmaraṇassa atthagamo-1. Ti. <BR>
<BR>
1. 2. 10<BR>
Dutiya uppādasuttaṃ<BR>
22. Sāvatthiyaṃ<BR>
Yo bhikkhave rūpānaṃ uppādo ṭhiti abhinibbatti pātubhāvo, dukkhasseso uppādo rogānaṃ<BR>
ṭhiti jarāmaraṇassa pātubhāvo. <BR>
Yo saddānaṃ uppādo ṭhiti abhinibbatti pātubhāvo, dukkhasseso uppādo rogānaṃ ṭhiti<BR>
jarāmaraṇassa pātubhāvo. <BR>
Yo gandhānaṃ uppādo ṭhiti abhinibbatti pātubhāvo, dukkhasseso uppādo rogānaṃ ṭhiti<BR>
jarāmaraṇassa pātubhāvo. <BR>
Yo rasānaṃ uppādo ṭhiti abhinibbatti pātubhāvo, dukkhasseso uppādo rogānaṃ ṭhiti<BR>
jarāmaraṇassa pātubhāvo. <BR>
Yo phoṭṭhabbānaṃ uppādo ṭhiti abhinibbatti pātubhāvo, dukkhasseso uppādo rogānaṃ ṭhiti<BR>
jarāmaraṇassa pātubhāvo. <BR>
Yo dhammānaṃ uppādo ṭhiti abhinibbatti pātubhāvo, dukkhasseso uppādo rogānaṃ ṭhiti<BR>
jarāmaraṇassa pātubhāvo. <BR>
<BR>
Yo ca kho bhikkhave rūpānaṃ nirodho vūpasamo atthagamo, dukkhasseso nirodho rogānaṃ<BR>
vūpasamo jarāmaraṇassa atthagamo. <BR>
Yo saddānaṃ nirodho vūpasamo atthagamo, dukkhasseso nirodho rogānaṃ vūpasamo<BR>
jarāmaraṇassa atthagamo. <BR>
Yo gandhānaṃ nirodho vūpasamo atthagamo, dukkhasseso nirodho rogānaṃ vūpasamo<BR>
jarāmaraṇassa atthagamo. <BR>
Yo rasānaṃ nirodho vūpasamo atthagamo, dukkhasseso nirodho rogānaṃ vūpasamo<BR>
jarāmaraṇassa atthagamo. <BR>
Yo phoṭṭhabbānaṃ nirodho vūpasamo atthagamo, dukkhasseso nirodho rogānaṃ vūpasamo<BR>
jarāmaraṇassa atthagamo. <BR>
[PTS Page 015] [\q  15/]      yo dhammānaṃ nirodho vūpasamo atthagamo, dukkhasseso<BR>
nirodho rogānaṃ vūpasamo jarāmaraṇassa atthagamoti. <BR>
<BR>
Yamakavaggo dutiyo. <BR>
Tassuddānaṃ:<BR>
Sambodhena duve vuttā assādena pare dūve<BR>
No ce tena duve vuttā abhinandena pare duve<BR>
Uppādena duve vuttā vaggo tena pavuccatīti. <BR>
1. Atthaṃgamo - machasaṃ, syā. <BR>
<BR>
[BJT Page 030] [\x  30/]     <BR>
<BR>
3. Sabbavaggo<BR>
1. 3. 1<BR>
Sabbasuttaṃ<BR>
23. Sāvatthiyaṃ<BR>
Sabbaṃ vo bhikkhave desissāmi-1 taṃ suṇātha. Kiñca bhikkhave sabbaṃ: cakkhuñceva rūpā<BR>
ca sotañca saddā ca ghānañca gandhā ca jivhā ca rasā ca kāyo ca phoṭṭhabbā ca mano ca<BR>
dhammā ca idaṃ vuccati bhikkhave sabbaṃ. <BR>
<BR>
Yo bhikkhave evaṃ vadeyya: ahametaṃ sabbaṃ paccakkhāya aññaṃ sabbaṃ paññāpessāmīti,<BR>
tassā vācāvatthurevassa-2. Puṭṭho ca na sampāyeyya, uttariñca vighātaṃ āpajjeyya, taṃ kissa<BR>
hetu yathā taṃ bhikkhave avisayasminti. <BR>
<BR>
1. 3. 2<BR>
Pahānasuttaṃ<BR>
24. Sāvatthiyaṃ<BR>
Sabbappahānāya-3 vo bhikkhave dhammaṃ desissāmi: taṃ suṇātha. Katamo ca bhikkhave<BR>
sabbappahānāya dhammo: cakkhuṃ bhikkhave pahātabbaṃ, rūpā pahātabbā,<BR>
cakkhuviññāṇaṃ pahātabbaṃ, cakkhu samphasso pahātabbo, [PTS Page 016] [\q  16/]     <BR>
yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi pahātabbaṃ ayaṃ kho bhikkhave sabbappahānāya dhammoti. <BR>
<BR>
Jivhā pahātabbā, rasā pahātabbā. Jivhāviññāṇaṃ pahātabbaṃ, jivhā samphasso pahātabbo,<BR>
yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pahātabbaṃ ayaṃ kho bhikkhave sabbappahānāya dhammoti. <BR>
<BR>
Mano pahātabbo, dhammā pahātabbā. Manoviññāṇaṃ pahātabbaṃ, manosamphasso<BR>
pahātabbo, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pahātabbaṃ ayaṃ kho bhikkhave sabbappahānāya dhammoti. <BR>
1. Desessāmi - machasaṃ 2. Vācāvatthukamevassa - machasaṃ vācāvatthudevassa. Syā 3.<BR>
Sabbaṃ pahānāya - syā. <BR>
<BR>
[BJT Page 032] [\x  32/]     <BR>
<BR>
1. 3. 3. <BR>
Dutiya pahānasuttaṃ<BR>
25. Sāvatthiyaṃ<BR>
Sabbaṃ abhiññā pariññā pahānāya kho bhikkhave dhammaṃ desissāmi, taṃ suṇātha. <BR>
<BR>
Katamo ca bhikkhave sabbaṃ abhiññā pariññā pahānāya dhammo: cakkhuṃ bhikkhave<BR>
abhiññā pariññā pahātabbaṃ, rūpā abhiññā pariññā pahātabbā, cakkhuviññāṇaṃ abhiññā<BR>
pariññā pahātabbaṃ, cakkhusamphasso abhiññā pariññā pahātabbo, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi abhiññā pariññā pahātabbaṃ. Ayaṃ kho bhikkhave sabbaṃ abhiññā pariññā pahānāya<BR>
dhammoti. <BR>
<BR>
Jivhā abhiññā pariññā pahātabbā, rasā abhiññā pariññā pahātabbā, jivhāviññāṇaṃ abhiññā<BR>
pariññā pahātabbaṃ, jivhāsamphasso abhiññā pariññā pahātabbo, yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi abhiññā pariññā pahātabbaṃ. Ayaṃ kho bhikkhave sabbaṃ abhiññā pariññā pahānāya<BR>
dhammoti. <BR>
Mano abhiññā pariññā pahātabbo, dhammā abhiññā [PTS Page 017] [\q  17/]      pariññā<BR>
pahātabbā, manoviññāṇaṃ abhiññā pariññā pahātabbaṃ, manosamphasso abhiññā pariññā<BR>
pahātabbo, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi abhiññā pariññā pahātabbaṃ. Ayaṃ kho bhikkhave sabbaṃ<BR>
abhiññā pariññā pahānāya dhammoti. <BR>
<BR>
1. 3. 4<BR>
Aparijānasuttaṃ<BR>
26. Sāvatthiyaṃ<BR>
Sabbaṃ bhikkhave anabhijānaṃ aparijānaṃ avirājayaṃ appajahaṃ abhabbo dukkhakkhayāya.<BR>
Kiñca bhikkhave sabbaṃ anabhijānaṃ aparijānaṃ avirājayaṃ appajahaṃ abhabbo<BR>
dukkhakkhayāya. <BR>
<BR>
[BJT Page 034] [\x  34/]     <BR>
<BR>
Cakkhuṃ bhikkhave anabhijānaṃ aparijānaṃ avirājayaṃ appajahaṃ abhabbo<BR>
dukkhakkhayāya, rūpe anabhijānaṃ aparijānaṃ avirājayaṃ appajahaṃ abhabbo<BR>
dukkhakkhayāya, cakkhuviññāṇaṃ anabhijānaṃ aparijānaṃ avirājayaṃ appajahaṃ abhabbo<BR>
dukkhakkhayāya, cakakhusamphassaṃ anabhijānaṃ aparijānaṃ avirājayaṃ appajahaṃ<BR>
abhabbo dukkhakkhayāya yampidaṃ cakkhusamphassapaccayā uppajjati vedayitaṃ sukhaṃ<BR>
vā dukkhaṃ vā adukkhamasukhaṃ vā tampi anabhijānaṃ aparijānaṃ avirājayaṃ appajahaṃ<BR>
abhabbo dukkhakkhayāya. <BR>
Idaṃ kho bhikkhave sabba anabhijānaṃ aparijānaṃ avirājayaṃ appajahaṃ abhabbo<BR>
dukkhakkhayāya <BR>
<BR>
Jivhaṃ anabhijānaṃ aparijānaṃ avirājayaṃ appajahaṃ abhabbo dukkhakkhayāya, rase<BR>
anabhijānaṃ aparijānaṃ avirājayaṃ appajahaṃ abhabbo dukkhakkhayāya, jivhāviññāṇaṃ<BR>
anabhijānaṃ aparijānaṃ avirājayaṃ appajahaṃ abhabbo dukkhakkhayāya, jivhāsamphassaṃ<BR>
anabhijānaṃ aparijānaṃ avirājayaṃ appajahaṃ abhabbo dukkhakkhayāya yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
<BR>
Manaṃ anabhijānaṃ aparijānaṃ avirājayaṃ appajahaṃ abhabbo dukkhakkhayāya, dhamme<BR>
anabhijānaṃ aparijānaṃ avirājayaṃ appajahaṃ abhabbo dukkhakkhayāya, manoviññāṇaṃ<BR>
anabhijānaṃ aparijānaṃ avirājayaṃ appajahaṃ abhabbo dukkhakkhayāya, manosamphassaṃ<BR>
anabhijānaṃ aparijānaṃ avirājayaṃ appajahaṃ abhabbo dukkhakkhayāya, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
Idaṃ kho bhikkhave sabbaṃ anabhijānaṃ aparijānaṃ avirājayaṃ appajahaṃ abhabbo<BR>
dukkhakkhayāya. Sabbañca kho bhikkhave abhijānaṃ parijānaṃ virājayaṃ pajahaṃ bhabbo<BR>
dukkhakkhayāya. [PTS Page 018] [\q  18/]      kiñca bhikkhave sabbaṃ abhijānaṃ parijānaṃ<BR>
virājayaṃ pajahaṃ bhabbo dukkhakkhayāya:<BR>
<BR>
Cakkhuṃ bhikkhave abhijānaṃ parijānaṃ virājayaṃ pajahaṃ bhabbo dukkhakkhayāya, rūpe<BR>
abhijānaṃ parijānaṃ virājayaṃ pajahaṃ bhabbo dukkhakkhayāya, cakkhuviññāṇaṃ abhijānaṃ<BR>
parijānaṃ virājayaṃ pajahaṃ bhabbo dukkhakkhayāya, cakkhusamphassaṃ abhijānaṃ<BR>
parijānaṃ virājayaṃ pajahaṃ bhabbo dukkhakkhayāya, yampidaṃ cakkhusamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi abhijānaṃ parijānaṃ<BR>
virājayaṃ pajahaṃ bhabbo dukkhakkhayāya. <BR>
<BR>
Idaṃ kho bhikkhave sabbaṃ abhijānaṃ parijānaṃ virājayaṃ pajahaṃ bhabbo dukkhakkhayāya. <BR>
<BR>
[BJT Page 036] [\x  36/]     <BR>
<BR>
Jivhaṃ abhijānaṃ parijānaṃ virājayaṃ pajahaṃ bhabbo dukkhakkhayāya, rase abhijānaṃ<BR>
parijānaṃ virājayaṃ pajahaṃ bhabbo dukkhakkhayāya, jivhāviññāṇaṃ abhijānaṃ parijānaṃ<BR>
virājayaṃ pajahaṃ bhabbo dukkhakkhayāya, jivhāsamphassaṃ abhijānaṃ parijānaṃ virājayaṃ<BR>
pajahaṃ bhabbo dukkhakkhayāya, yampidaṃ jivhāsamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi abhijānaṃ parijānaṃ virājayaṃ pajahaṃ<BR>
bhabbo dukkhakkhayāya. <BR>
<BR>
Manaṃ abhijānaṃ parijānaṃ virājayaṃ pajahaṃ bhabbo dukkhakkhayāya, dhamme abhijānaṃ<BR>
parijānaṃ virājayaṃ pajahaṃ bhabbo dukkhakkhayāya, manoviññāṇaṃ abhijānaṃ parijānaṃ<BR>
virājayaṃ pajahaṃ bhabbo dukkhakkhayāya, manosamphassaṃ abhijānaṃ parijānaṃ virājayaṃ<BR>
pajahaṃ bhabbo dukkhakkhayāya, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi abhijānaṃ parijānaṃ virājayaṃ pajahaṃ<BR>
bhabbo dukkhakkhayāya. <BR>
<BR>
Idaṃ kho bhikkhave sabbaṃ abhijānaṃ parijānaṃ virājayaṃ pajahaṃ bhabbo<BR>
dukkhakkhayāyāti. <BR>
1. 3. 5<BR>
Dutiyaaparijānasuttaṃ<BR>
27. Sāvatthiyaṃ<BR>
Sabbaṃ bhikkhave anabhijānaṃ aparijānaṃ avirājayaṃ appajahaṃ abhabbo dukkhakkhayāya,<BR>
kiñca bhikkhave, sabbaṃ anabhijānaṃ aparijānaṃ avirājayaṃ appajahaṃ abhabbo<BR>
dukkhakkhayāya: <BR>
<BR>
Yañca kho bhikkhave cakkhu ye ca rūpā yañca cakkhuviññāṇaṃ ye ca cakkhuviññāṇa<BR>
viññātabbā dhammā, yañca sotaṃ ye ca saddā yañca sotaviññāṇaṃ ye ca sotaviññāṇa<BR>
viññātabbā dhammā, yañca ghānaṃ ye ca gandhā yañca ghānaviññāṇaṃ ye ca ghānaviññāṇa<BR>
viññātabbā dhammā, [PTS Page 019] [\q  19/]      yā ca jivhā ye ca rasā yañca<BR>
jivhāviññāṇaṃ ye ca jivhāviññāṇa viññātabbā dhammā, yo ca kāyo ye ca phoṭṭhabbā yañca<BR>
kāyaviññāṇaṃ ye ca kāyaviññāṇa viññātabbā dhammā, yo ca mano ye ca dhammā yañca<BR>
manoviññāṇaṃ ye ca manoviññāṇa viññātabbā dhammā, idaṃ kho bhikkhave sabbaṃ<BR>
anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
<BR>
[BJT Page 038] [\x  38/]     <BR>
<BR>
Sabbañca kho bhikkhave abhijānaṃ parijānaṃ virājayaṃ pajahaṃ bhabbo dukkhakkhayāya.<BR>
Kiñca bhikkhave, sabbaṃ abhijānaṃ parijānaṃ virājayaṃ pajahaṃ bhabbo dukkhakkhayāya: <BR>
Yañca kho bhikkhave cakkhuṃ-1 ye ca rūpā yañca cakkhuviññāṇaṃ ye ca cakkhuviññāṇa<BR>
viññātabbā dhammā, yañca sotaṃ ye ca saddā yañca sotaviññāṇaṃ ye ca sotaviññāṇa<BR>
viññātabbā dhammā, yañca ghānaṃ ye ca gandhā yañca ghānaviññāṇaṃ ye ca ghānaviññāṇa<BR>
viññātabbā dhammā, yā ca jivhā ye ca rasā yañca jivhāviññāṇaṃ ye ca jivhāviññāṇa<BR>
viññātabbā dhammā, yo ca kāyo ye ca phoṭṭhabbā yañca kāyaviññāṇaṃ ye ca kāyaviññāṇa<BR>
viññātabbā dhammā, yo ca mano ye ca dhammā yañca manoviññāṇaṃ ye ca manoviññāṇa<BR>
viññātabbā dhammā, idaṃ kho bhikkhave sabbaṃ abhijānaṃ parijānaṃ virājayaṃ pajahaṃ<BR>
bhabbo dukkhakkhayāyāti. <BR>
<BR>
1. 3. 6<BR>
Ādittapariyāyasuttaṃ<BR>
<BR>
28. Ekaṃ samayaṃ bhagavā gayāyaṃ viharati gayāsīse saddhiṃ bhikkhusahassena, tatra kho<BR>
bhagavā bhikkhū āmantesi. <BR>
<BR>
Sabbaṃ bhikkhave ādittaṃ, kiñca bhikkhave sabbaṃ ādittaṃ, cakkhuṃ bhikkhave ādittaṃ, rūpā<BR>
ādittā, cakkhuviññāṇaṃ ādittaṃ. Cakkhusamphasso āditto, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi ādittaṃ. Kena ādittaṃ: ādittaṃ rāgagginā dosagginā mohagginā, ādittaṃ jātiyā<BR>
jarāmaraṇena, sokehi paridevehi dukkhehi domanassehi upāyāsehi ādittantī vadāmi. <BR>
<BR>
Sotaṃ ādittaṃ, saddā ādittā, sotaviññāṇaṃ ādittaṃ, sotasamphasso āditto, yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi ādittaṃ. Kena ādittaṃ: ādittaṃ rāgagginā dosagginā mohagginā, ādittaṃ jātiyā<BR>
jarāmaraṇena, sokehi paridevehi dukkhehi domanassehi upāyāsehi ādittanti vadāmi. <BR>
<BR>
1. Cakkhu - machasaṃ. <BR>
<BR>
[BJT Page 040] [\x  40/]     <BR>
<BR>
Ghānaṃ ādittaṃ, gandhā ādittā, ghānaviññāṇaṃ ādittaṃ, ghānasamphasso āditto, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi ādittaṃ, kena ādittaṃ: ādittaṃ rāgagginā dosagginā mohagginā, ādittaṃ jātiyā<BR>
jarāmaraṇena, sokehi paridevehi dukkhehi domanassehi upāyāsehi ādittanti vadāmi. <BR>
<BR>
Jivhā ādittā, rasā ādittā, jivhāviññāṇaṃ ādittaṃ, [PTS Page 020] [\q  20/]      jivhāsamphasso<BR>
āditto, yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi ādittaṃ, kena ādittaṃ: ādittaṃ rāgagginā dosagginā mohagginā,<BR>
ādittaṃ jātiyā jarāmaraṇena, sokehi paridevehi dukkhehi domanassehi upāyāsehi ādittanti<BR>
vadāmi. <BR>
<BR>
Kāyo āditto, phoṭṭhabbā ādittā, kāyaviññāṇaṃ ādittaṃ, kāyasamphasso āditto, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi ādittaṃ, kena ādittaṃ: ādittaṃ rāgagginā dosagginā mohagginā, ādittaṃ jātiyā<BR>
jarāmaraṇena, sokehi paridevehi dukkhehi domanassehi upāyāsehi ādittanti vadāmi. <BR>
<BR>
Mano āditto, dhammā ādittā, manoviññāṇaṃ ādittaṃ, manosamphasso āditto, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi ādittaṃ, kena ādittaṃ: ādittaṃ rāgagginā dosagginā mohagginā, ādittaṃ jātiyā<BR>
jarāmaraṇena, sokehi paridevehi dukkhehi domanassehi upāyāsehi ādittanti vadāmi. <BR>
<BR>
Evampassaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
<BR>
Evampassaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi. 1Nibbindati, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
<BR>
[BJT Page 042] [\x  42/]     <BR>
<BR>
Evampassaṃ bhikkhave sutavā ariyasāvako manassampi nibbindati, dhammesupi nibbindati,<BR>
manoviññāṇepi nibbindati, manosamphassepi nibbindati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ, kataṃ karaṇīyaṃ nāparaṃ itthattāyāti pajānātī ti. <BR>
<BR>
Idamavoca bhagavā. Attamanā te bhikkhū bhagavato bhāsitaṃ abhinandunti. Imasmiñca<BR>
pana veyyākaraṇasmiṃ bhaññamāne tassa bhikkhusahassassa anupādāya āsavehi cittāni<BR>
vimucciṃsūti. <BR>
<BR>
1. 3. 7<BR>
Andhabhūtasuttaṃ<BR>
29. Ekaṃ samayaṃ bhagavā rājagahe viharati veḷuvane kalandaka nivāpe. Tatra kho bhagavā<BR>
bhikkhū āmantesi. <BR>
<BR>
Sabbaṃ bhikkhave andhabhūtaṃ. [PTS Page 021] [\q  21/]      kiñca bhikkhave sabbaṃ<BR>
andhabhūtaṃ? Cakkhuṃ bhikkhave andhabhūtaṃ, rūpā andhabhūtā, cakkhuviññāṇaṃ<BR>
andhabhūtaṃ, cakkhusamphasso andhabhūto. Yampidaṃ cakkhusamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā, tampi andhabhūtaṃ. Kena<BR>
andhabhūtaṃ: andhabhūtaṃ jātiyā jarāmaraṇena, sokehi paridevehi dukkhehi domanassehi<BR>
upāyāsehi andhabhūtanti vadāmi. <BR>
<BR>
Sotaṃ andhabhūtaṃ, saddā andhabhūtā, sotaviññāṇaṃ andhabhūtaṃ, sotasamphasso<BR>
andhabhūto, yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi andhabhūtaṃ. Kena andhabhūtaṃ: andhabhūtaṃ jātiyā<BR>
jarāmaraṇena, sokehi paridevehi dukkhehi domanassehi upāyāsehi andhabhūtanti vadāmi. <BR>
<BR>
Ghānaṃ andhabhūtaṃ, gandhā andhabhūtā, ghānaviññāṇaṃ andhabhūtaṃ, ghānasamphasso<BR>
andhabhūto, yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi andhabhūtaṃ. Kena andhabhūtaṃ: andhabhūtaṃ jātiyā<BR>
jarāmaraṇena, sokehi paridevehi dukkhehi domanassehi upāyāsehi andhabhūtanti vadāmi. <BR>
<BR>
Jivhā andhabhūtā, rasā andhabhūtā, jivhāviññāṇaṃ andhabhūtaṃ, jivhāsamphasso<BR>
andhabhūto, yampidaṃ jivihāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi andhabhūtaṃ. Kena andhabhūtaṃ: andhabhūtaṃ jātiyā<BR>
jarāmaraṇena, sokehi paridevehi dukkhehi domanassehi upāyāsehi andhabhūtanti vadāmi. <BR>
<BR>
Mano andhabhūto, dhammā andhabhūtā, manoviññāṇaṃ andhabhūtaṃ, manosamphasso<BR>
andhabhūto, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi andhabhūtaṃ. Kena andhabhūtaṃ: andhabhūtaṃ jātiyā<BR>
jarāmaraṇena, sokehi paridevehi dukkhehi domanassehi upāyāsehi andhabhūtanti vadāmi. <BR>
<BR>
[BJT Page 044] [\x  44/]     <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbinidati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbandati. <BR>
<BR>
Evaṃ passaṃ bhikkhave sutavā ariyasāvako sotamimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbandati. <BR>
<BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi<BR>
nibbanidati, ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbandati. <BR>
<BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbandati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbandati. <BR>
<BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
<BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manoyamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbandati. <BR>
<BR>
Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ hoti. Khīṇā jāti<BR>
vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 3. 8. <BR>
Sāruppapaṭipadāsuttaṃ <BR>
30. Sāvatthiyaṃ<BR>
Sabbamaññītasamugghātasāruppaṃ vo bhikkhave [PTS Page 022] [\q  22/]      paṭipadaṃ<BR>
desissāmi. Taṃ suṇātha. <BR>
<BR>
Katamā ca sā bhikkhave sabbamaññitasamugghātasāruppapaṭipadā idha bhikkhave bhikkhu<BR>
cakkhuṃ na maññati, cakkhusmiṃ na maññati, cakkhuto na maññati, cakkhuṃ meti na<BR>
maññati, rūpe na maññati. Rūpesu na maññati, rūpato na maññati. Rūpā meti na maññati.<BR>
Cakkhuviññāṇaṃ na maññati, cakkhuviññāṇasmiṃ na maññati. Cakkhuviññāṇato na<BR>
maññati, cakkhuviññāṇaṃ meti na maññati. Cakkhusamphassaṃ na maññati,<BR>
cakkhusamphassasmiṃ na maññati, cakkhusamphassato na maññati, cakkhusamphasso meti<BR>
na maññati, yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi na maññati tasmimpi na maññati. Tatopi na maññati. Tammeti<BR>
na maññati. <BR>
<BR>
Jivhā na maññati. Jivhāya na maññati, jivhāto na maññati. Jivhā meti na maññati, rase na<BR>
maññati. Rasesu na maññati, rasato na maññati. Rasā meti na maññati. Jivhāviññāṇaṃ na<BR>
maññati, jivhāviññāṇasmiṃ na maññati. Jivhāviññāṇato na maññati, jivhāviññāṇaṃ meti na<BR>
maññati. Jivhāsamphassaṃ na maññati, jivhāsamphassasmiṃ na maññati, jivhāsamphassato<BR>
na maññati, jivhāsamphasso meti na maññati, yampidaṃ jivhāsamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi na maññati tasmimpi na<BR>
maññati. Tatopi na maññati. Tammeti na maññati. <BR>
<BR>
[BJT Page 046] [\x  46/]     <BR>
<BR>
Manaṃ na maññati. Manasmiṃ na maññati, manato na maññati. Mano meti na maññati,<BR>
dhamme na maññati. Dhammesu na maññati, dhammato na maññati. Dhammā meti na<BR>
maññati. Manoviññāṇaṃ na maññati, manoviññāṇasmiṃ na maññati. Manoviññāṇato na<BR>
maññati, manoviññāṇaṃ meti na maññati. Manosamphassaṃ na maññati,<BR>
manosamphassasmiṃ na [PTS Page 023] [\q  23/]      maññati, manosamphassato na<BR>
maññati, manosamphasso meti na maññati, yampidaṃ manosamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi na maññati, tasmimpi na<BR>
maññati. Tatopi na maññati. Tammeti na maññati. <BR>
<BR>
Sabbaṃ na maññati, sabbasmiṃ na maññati, sabbato na maññati, sabbaṃ meti na maññati. So<BR>
evaṃ amaññamāno na ca kiñci loke upādiyati, anupādiyaṃ na paritassati, aparitassaṃ<BR>
paccattaññeva parinibbāyati. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ<BR>
itthattāyāti pajānāti. <BR>
<BR>
Ayaṃ kho sā bhikkhave sabbamaññitasamugghātasāruppapaṭipadāti. <BR>
<BR>
1. 3. 9<BR>
Sappāyapaṭipadāsuttaṃ<BR>
31. Sāvatthiyaṃ<BR>
Sabbamaññitasamūgghātasappāyaṃ vo bhikkhave paṭipadaṃ desissāmi taṃ suṇātha. <BR>
<BR>
Katamā ca sā bhikkhave sabbamaññitasamugghātasappāyapaṭipadā: <BR>
<BR>
[BJT Page 048] [\x  48/]      <BR>
<BR>
Idha bhikkhave bhikkhu cakkhuṃ na maññati. Cakkhusmiṃ na maññati, cakkhuto na<BR>
maññati, cakkhuṃ meti na maññati, rūpe na maññati. Rūpesu na maññati, rūpato na<BR>
maññati. Rūpā meti na maññati. Cakkhuviññāṇaṃ na maññati, cakkhuviññāṇasmiṃ na<BR>
maññati. Cakkhuviññāṇato na maññati, cakkhuviññāṇaṃ meti na maññati.<BR>
Cakkhusamphassaṃ na maññati, cakkhusamphassasmiṃ na maññati, cakkhusamphassato na<BR>
maññati, cakkhusamphasso meti na maññati, yampidaṃ cakkhusamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi na maññati, tasmimpi na<BR>
maññati. Tatopi na maññati. Tammeti na maññati. <BR>
<BR>
<BR>
Yaṃ hi bhikkhave maññati, yasmiṃ maññati, yato maññati, yammeti maññati, tato taṃ hoti<BR>
aññathā. Aññathābhāvī bhavasatto loko bhavameva abhinandati. <BR>
<BR>
Jivhaṃ na maññati. Jivhāya na maññati. Jivhāto na maññati, jivhā meti na maññati, rase na<BR>
maññati. Rasesu na maññati, rasato na maññati. Rasā meti na maññati. Jivhāviññāṇaṃ na<BR>
maññati, jivhāviññāṇasmiṃ na maññati. Jivhāviññāṇato na maññati, jivhāviññāṇaṃ meti na<BR>
maññati. Jivhāsamphassaṃ na maññati, jivhāsamphassasmiṃ na maññati, jivhāsamphassato<BR>
na maññati, jivhāsamphasso meti na maññati, yampidaṃ jivhāsamphassapaccayā uppajjati<BR>
[PTS Page 024] [\q  24/]      vedayitaṃ sukhaṃ vā dukkhaṃ vā adukkhamasukhaṃ vā tampi<BR>
na maññati, tasmimpi na maññati. Tatopi na maññati. Tammeti na maññati. Yaṃ hi<BR>
bhikkhave maññati, yasmiṃ maññati, yato maññati, yammeti maññati, <BR>
<BR>
Tato taṃ hoti aññathā. Aññathābhāvī bhavasatto loko bhavameva abhinandati. <BR>
<BR>
Manaṃ na maññati. Manasmiṃ na maññati, manato na maññati. Mano meti na maññati,<BR>
dhamme na maññati. Dhammesu na maññati, dhammato na maññati. Dhammā meti na<BR>
maññati. Manoviññāṇaṃ na maññati, manoviññāṇasmiṃ na maññati. Manoviññāṇato na<BR>
maññati, manoviññāṇaṃ meti na maññati. Manosamphassaṃ na maññati,<BR>
manosamphassasmiṃ na maññati, manosamphassato na maññati, manosamphasso meti na<BR>
maññati, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi na maññati, tasmimpi na maññati. Tatopi na maññati. Tammeti<BR>
na maññati. <BR>
<BR>
Yaṃ hi bhikkhave maññati, yasmiṃ maññati, yato maññati, yammeti maññati. Tato taṃ hoti<BR>
aññathā. Aññathābhāvī bhavasatto loko bhavameva abhinandati. <BR>
<BR>
[BJT Page 050] [\x  50/]     <BR>
<BR>
Yāvatā bhikkhave khandhadhātuāyatanaṃ tampi na maññati, tasmimpi na maññati, tatopi<BR>
na maññati, tammeti na maññati, so evaṃ na maññamāno na ca kiñci loke upādiyati,<BR>
anupādiyaṃ na paritassati, aparitassaṃ paccattaññeva parinibbāyati, khīṇā jāti vusitaṃ<BR>
brahmacariyaṃ kataṃ karaṇīyaṃ nāparaṃ itthattāyāti pajānāti. Ayaṃ kho sā bhikkhave<BR>
sabbamaññitasamugghātasappāya-1 paṭipadāti. <BR>
<BR>
1. 3. 10<BR>
Dutiya sappāyapaṭipadāsuttaṃ<BR>
32. Sāvatthiyaṃ <BR>
Sabbamaññitasamugghātasappāyaṃ vo bhikkhave paṭipadaṃ desissāmi taṃ suṇātha. Katamā<BR>
ca sā bhikkhave sabbamaññitasamugghātasappāya paṭipadā:<BR>
<BR>
Taṃ kimmaññatha bhikkhave cakkhuṃ niccaṃ vā aniccaṃ vāti? Aniccaṃ bhante. Yaṃ<BR>
panāniccaṃ dukkhaṃ vā taṃ sukhaṃ vāti? [PTS Page 025] [\q  25/]      dukkhaṃ bhante. Yaṃ<BR>
panāniccaṃ dukkhaṃ vipariṇāmadhammaṃ kallannu taṃ samanupassituṃ "etaṃ mama<BR>
eso'hamasmī eso me attā" ti? Nohetaṃ bhante. <BR>
<BR>
Rūpā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ viparināmadhammaṃ kallannu taṃ<BR>
samanupassituṃ "etaṃ mama esohamasmi eso me attā" ti? Nohetaṃ bhante. <BR>
<BR>
Cakkhuviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ, kallannu taṃ<BR>
samanupassituṃ; "etaṃ mama esohamasmi, eso me attā" ti? Nohetaṃ bhante. <BR>
Cakkhusamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vā ti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama eso'hamasmi eso me attā" ti? Nohetaṃ bhante. <BR>
1. Sappāyā - machasaṃ. Syā. <BR>
<BR>
[BJT Page 052] [\x  52/]     <BR>
<BR>
Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi niccaṃ vā aniccaṃ vā ti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi eso me attā"<BR>
ti? Nohetaṃ bhante. <BR>
<BR>
Sotaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ viparināmadhammaṃ kallannu taṃ<BR>
samanupassituṃ "etaṃ mama eso'hamasmī eso me attā" ti? Nohetaṃ bhante. <BR>
<BR>
Saddā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ viparināmadhammaṃ kallannu taṃ<BR>
samanupassituṃ "etaṃ mama esohamasmi eso me attā" ti? Nohetaṃ bhante. <BR>
<BR>
Sotaviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ, kallannu taṃ<BR>
samanupassituṃ; "etaṃ mama esohamasmi, eso me attā" ti? Nohetaṃ bhante. <BR>
Sotasamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ sukhaṃ<BR>
vā ti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti? Nohetaṃ bhante. <BR>
<BR>
Yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi niccaṃ vā aniccaṃ vā ti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi eso me attā"<BR>
ti? Nohetaṃ bhante. <BR>
<BR>
Ghānaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti? Dukkhaṃ bhante. Yaṃ panāniccaṃ dukkhaṃ viparināmadhammaṃ kallannu taṃ<BR>
samanupassituṃ "etaṃ mama eso'hamasmī eso me attā" ti? Nohetaṃ bhante. <BR>
<BR>
Gandhā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ viparināmadhammaṃ kallannu taṃ<BR>
samanupassituṃ "etaṃ mama esohamasmi eso me attā" ti? Nohetaṃ bhante. <BR>
<BR>
Ghānaviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ, kallannu taṃ<BR>
samanupassituṃ; "etaṃ mama esohamasmi, eso me attā" ti? Nohetaṃ bhante. <BR>
Ghānasamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vā ti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama eso'hamasmi eso me attā" ti? Nohetaṃ bhante. <BR>
<BR>
Yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi niccaṃ vā aniccaṃ vā ti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi eso me attā"<BR>
ti? Nohetaṃ bhante. <BR>
<BR>
Jivhā niccā vā aniccā vāti? Aniccaṃ bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ viparināmadhammaṃ kallannu taṃ<BR>
samanupassituṃ "etaṃ mama eso'hamasmī eso me attā" ti? Nohetaṃ bhante. <BR>
<BR>
Rasā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ viparināmadhammaṃ kallannu taṃ<BR>
samanupassituṃ "etaṃ mama esohamasmi eso me attā" ti? Nohetaṃ bhante. <BR>
<BR>
Jivhāviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ, kallannu taṃ<BR>
samanupassituṃ; "etaṃ mama esohamasmi, eso me attā" ti? Nohetaṃ bhante. <BR>
Jivhāsamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vā ti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama eso'hamasmi eso me attā" ti? Nohetaṃ bhante. <BR>
<BR>
Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi niccaṃ vā aniccaṃ vā ti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi eso me attā"<BR>
ti? Nohetaṃ bhante. <BR>
<BR>
Kāyo nicco vā anicco vāti? Anicco bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ viparināmadhammaṃ kallannu taṃ<BR>
samanupassituṃ "etaṃ mama eso'hamasmī eso me attā" ti? Nohetaṃ bhante. <BR>
<BR>
Phoṭṭhabbā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ<BR>
vāti? Dukkhaṃ bhante. Yaṃ panāniccaṃ dukkhaṃ viparināmadhammaṃ, kallannu taṃ<BR>
samanupassituṃ "etaṃ mama esohamasmi eso me attā" ti? Nohetaṃ bhante. <BR>
<BR>
Kāyaviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ, kallannu taṃ<BR>
samanupassituṃ; "etaṃ mama esohamasmi, eso me attā" ti? Nohetaṃ bhante. <BR>
Kāyasamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vā ti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama eso'hamasmi eso me attā" ti? Nohetaṃ bhante. <BR>
<BR>
Yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi niccaṃ vā aniccaṃ vā ti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi eso me attā"<BR>
ti? Nohetaṃ bhante. <BR>
Mano nicco vā anicco vāti? Anicco bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ viparināmadhammaṃ kallannu taṃ<BR>
samanupassituṃ "etaṃ mama eso'hamasmī eso me attā" ti? Nohetaṃ bhante. <BR>
<BR>
Dhammā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante yaṃ panāniccaṃ dukkhaṃ viparināmadhammaṃ kallannu taṃ<BR>
samanupassituṃ "etaṃ mama esohamasmi eso me attā" ti? Nohetaṃ bhante. <BR>
<BR>
[BJT Page 054] [\x  54/]     <BR>
<BR>
Manoviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ, kallannu taṃ<BR>
samanupassituṃ; "etaṃ mama esohamasmi, eso me attā" ti? Nohetaṃ bhante. <BR>
Manosamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vā ti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama eso'hamasmi eso me attā" ti? Nohetaṃ bhante. <BR>
<BR>
Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi niccaṃ vā aniccaṃ vā ti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi eso me attā"<BR>
ti? Nohetaṃ bhante. <BR>
<BR>
[PTS Page 026] [\q  26/]      evaṃ passaṃ bhikkhave sutavā ariyasāvako cakkhusmimpi<BR>
nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati<BR>
yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati, yampidaṃ<BR>
manoyamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāti. <BR>
<BR>
Ayaṃ kho sā bhikkhave sabbamaññitasamugaghāta sappāyapaṭipadāti. <BR>
Sabbavaggo tatiyo<BR>
. Tasasuddānaṃ:<BR>
Sabbañca dvepi pahānā parijānā apare dūve<BR>
Ādittaṃ andhabhūtañca sāruppā dveca sappāyā vaggo tena pavuccatīti. <BR>
<BR>
[BJT Page 056] [\x  56/]     <BR>
<BR>
4. Jātidhammavaggo<BR>
1. 4. 1<BR>
Jātidhammasuttaṃ<BR>
33. Sāvatthiyaṃ<BR>
33. Sabbaṃ bhikkhave jātidhammaṃ kiñca bhikkhave. Sabbaṃ jātidhammaṃ: [PTS Page 027]<BR>
[\q  27/]      cakkhuṃ bhikkhave jātidhammaṃ, rūpā jātidhammā, cakkhuviññāṇaṃ<BR>
jātidhammaṃ, cakkhusamphasso jātidhammo, yampidaṃ cakkhusamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi jātidhammaṃ. <BR>
<BR>
Sotaṃ jātidhammaṃ, saddā jātidhammā, sotaviññāṇaṃ jātidhammaṃ, sotasamphasso<BR>
jātidhammo, yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi jātidhammaṃ. <BR>
<BR>
Ghānaṃ jātidhammaṃ, gandhā jātidhammā, ghānaviññāṇaṃ jātidhammaṃ, ghānasamphasso<BR>
jātidhammo, yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi jātidhammaṃ. <BR>
<BR>
Jivhā jātidhammā, rasā jātidhammā, jivhāviññāṇaṃ jātidhammaṃ, jivhāsamphasso<BR>
jātidhammo, yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi jātidhammaṃ. <BR>
<BR>
Kāyo jātidhammo, phoṭṭhabbā jātidhammā, kāyaviññāṇaṃ jātidhammaṃ, kāyasamphasso<BR>
jātidhammo, yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi jātidhammaṃ. <BR>
<BR>
Mano jātidhammo, dhammā jātidhammā, manoviññāṇaṃ jātidhammaṃ, manosamphasso<BR>
jātidhammo, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi jātidhammaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, gānasamphassepi nibbindati yampidaṃ ghānasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
[BJT Page 058] [\x  58/]     <BR>
<BR>
4. Jātidhammavaggo<BR>
1. 4. 2<BR>
Jarādhammasuttaṃ<BR>
34. Sāvatthiyaṃ<BR>
34. Sabbaṃ bhikkhave jarādhammaṃ kiñca bhikkhave. Sabbaṃ jarādhammaṃ: cakkhuṃ<BR>
bhikkhave jarādhammaṃ, rūpā jarādhammā, cakkhuviññāṇaṃ jarādhammaṃ,<BR>
cakkhusamphasso jarādhammo, yampidaṃ cakkhusamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi jarādhammaṃ. <BR>
<BR>
Sotaṃ jarādhammaṃ, saddā jarādhammā, sotaviññāṇaṃ jarādhammaṃ, sotasamphasso<BR>
jarādhammo, yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi jarādhammaṃ. <BR>
<BR>
Ghānaṃ jarādhammaṃ, gandhā jarādhammā, ghānaviññāṇaṃ jarādhammaṃ,<BR>
ghānasamphasso jarādhammo, yampidaṃ ghānasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi jarādhammaṃ. <BR>
<BR>
Jivhā jarādhammā, rasā jarādhammā, jivhāviññāṇaṃ jarādhammaṃ, jivhāsamphasso<BR>
jarādhammo, yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi jarādhammaṃ. <BR>
<BR>
Kāyo jarādhammo, phoṭṭhabbā jarādhammā, kāyaviññāṇaṃ jarādhammaṃ, kāyasamphasso<BR>
jarādhammo, yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi jarādhammaṃ. <BR>
<BR>
Mano jarādhammaṃ, dhammā jarādhammā, manoviññāṇaṃ jarādhammaṃ, manosamphasso<BR>
jarādhammo, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi jarādhammaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 4. 3<BR>
Vyādhidhammasuttaṃ<BR>
35. Sāvatthiyaṃ<BR>
35. Sabbaṃ bhikkhave vyādhidhammaṃ kiñca bhikkhave. Sabbaṃ vyādhidhammaṃ: cakkhuṃ<BR>
bhikkhave vyādhidhammaṃ, rūpā vyādhidhammā, cakkhuviññāṇaṃ vyādhidhammaṃ,<BR>
cakkhusamphasso vyādhidhammo, yampidaṃ cakkhusamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi vyādhidhammaṃ. <BR>
<BR>
Sotaṃ vyādhidhammaṃ, saddā vyādhidhammā, sotaviññāṇaṃ vyādhidhammaṃ,<BR>
sotasamphasso vyādhidhammo, yampidaṃ sotasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi vyādhidhammaṃ. <BR>
<BR>
Ghānaṃ vyādhidhammaṃ, gandhā vyādhidhammā, ghānaviññāṇaṃ vyādhidhammaṃ,<BR>
ghānasamphasso vyādhidhammo, yampidaṃ ghānasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi vyādhidhammaṃ. <BR>
Jivhā vyādhidhammā, rasā vyādhidhammā, jivhāviññāṇaṃ vyādhidhammaṃ,<BR>
jivhāsamphasso vyādhidhammo, yampidaṃ jivhāsamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi vyādhidhammaṃ. <BR>
<BR>
Kāyo vyādhidhammo, phoṭṭhabbā vyādhidhammā, kāyaviññāṇaṃ vyādhidhammaṃ,<BR>
kāyasamphasso vyādhidhammo, yampidaṃ kāyasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi vyādhidhammaṃ. <BR>
<BR>
Mano vyādhidhammo, dhammā vyādhidhammā, manoviññāṇaṃ vyādhidhammaṃ,<BR>
manosamphasso vyādhidhammo, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi vyādhidhammaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manoyamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 4. 4<BR>
Maraṇadhammasuttaṃ<BR>
36. Sāvatthiyaṃ<BR>
36. Sabbaṃ bhikkhave maraṇadhammaṃ kiñca bhikkhave. Sabbaṃ maraṇadhammaṃ:<BR>
cakkhuṃ bhikkhave maraṇadhammaṃ, rūpā maraṇadhammā, cakkhuviññāṇaṃ<BR>
maraṇadhammaṃ, cakkhusamphasso maraṇadhammo, yampidaṃ cakkhusamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi maraṇadhammaṃ. <BR>
<BR>
Sotaṃ maraṇadhammaṃ, saddā maraṇadhammā, sotaviññāṇaṃ maraṇadhammaṃ,<BR>
sotasamphasso maraṇadhammo, yampidaṃ sotasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi maraṇadhammaṃ. <BR>
<BR>
Ghānaṃ maraṇadhammaṃ, gandhā maraṇadhammā, ghānaviññāṇaṃ maraṇadhammaṃ,<BR>
ghānasamphasso maraṇadhammo, yampidaṃ ghānasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi maraṇadhammaṃ. <BR>
<BR>
Jivhā maraṇadhammā, rasā maraṇadhammā, jivhāviññāṇaṃ maraṇadhammaṃ,<BR>
jivhāsamphasso maraṇadhammo, yampidaṃ jivhāsamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi maraṇadhammaṃ. <BR>
<BR>
Kāyo maraṇadhammo, phoṭṭhabbā maraṇadhammā, kāyaviññāṇaṃ maraṇadhammaṃ,<BR>
kāyasamphasso maraṇadhammo, yampidaṃ kāyasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi maraṇadhammaṃ. <BR>
<BR>
Mano maraṇadhammo, dhammā maraṇadhammā, manoviññāṇaṃ maraṇadhammaṃ,<BR>
manosamphasso maraṇadhammo, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi maraṇadhammaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manoyamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 4. 5<BR>
Sokadhammasuttaṃ<BR>
37. Sāvatthiyaṃ<BR>
37. Sabbaṃ bhikkhave sokadhammaṃ kiñca bhikkhave. Sabbaṃ sokadhammaṃ: cakkhuṃ<BR>
bhikkhave sokadhammaṃ, rūpā sokadhammā, cakkhuviññāṇaṃ sokadhammaṃ,<BR>
cakkhusamphasso sokadhammo, yampidaṃ cakkhusamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi sokadhammaṃ. <BR>
<BR>
Sotaṃ sokadhammaṃ, saddā sokadhammā, sotaviññāṇaṃ sokadhammaṃ, sotasamphasso<BR>
sokadhammo, yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi sokadhammaṃ. <BR>
<BR>
Ghānaṃ sokadhammaṃ, gandhā sokadhammā, sotaviññāṇaṃ sokadhammaṃ,<BR>
ghānasamphasso sokadhammo, yampidaṃ ghānasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi sokadhammaṃ. <BR>
<BR>
Jivhā sokadhammā, rasā sokadhammā, jivhāviññāṇaṃ sokadhammaṃ, jivhāsamphasso<BR>
sokadhammo, yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi sokadhammaṃ. <BR>
<BR>
Kāyo sokadhammo, phoṭṭhabbā sokadhammā, kāyaviññāṇaṃ sokadhammaṃ,<BR>
kāyasamphasso sokadhammo, yampidaṃ kāyasamphassapaccayā uppajjati vedayitaṃ sukhaṃ<BR>
vā dukkhaṃ vā adukkhamasukhaṃ vā tampi sokadhammaṃ. <BR>
<BR>
Mano sokadhammo, dhammā sokadhammā, manoviññāṇaṃ sokadhammaṃ,<BR>
manosamphasso sokadhammo, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi sokadhammaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
1. 4. 6<BR>
Saṃkilesadhammasuttaṃ<BR>
38. Sāvatthiyaṃ<BR>
38. Sabbaṃ bhikkhave saṃkilesadhammaṃ kiñca bhikkhave. Sabbaṃ saṃkilesadhammaṃ:<BR>
cakkhuṃ bhikkhave saṃkilesadhammaṃ, rūpā saṃkilesadhammā, cakkhuviññāṇaṃ<BR>
saṃkilesadhammaṃ, cakkhusamphasso saṃkilesadhammo, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi saṃkilesadhammaṃ. <BR>
<BR>
Sotaṃ saṃkilesadhammaṃ, saddā saṃkilesadhammā, sotaviññāṇaṃ saṃkilesadhammaṃ,<BR>
sotasamphasso saṃkilesadhammo, yampidaṃ sotasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi saṃkilesadhammaṃ. <BR>
<BR>
Ghānaṃ saṃkilesadhammaṃ, gandhā saṃkilesadhammā, ghānaviññāṇaṃ saṃkilesadhammaṃ,<BR>
ghānasamphasso saṃkilesadhammo, yampidaṃ ghānasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi saṃkilesadhammaṃ. <BR>
<BR>
Jivhā saṃkilesadhammā, rasā saṃkilesadhammā, jivhāviññāṇaṃ saṃkilesadhammaṃ,<BR>
jivhāsamphasso saṃkilesadhammo, yampidaṃ jivhāsamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi saṃkilesadhammaṃ. <BR>
<BR>
Kāyo saṃkilesadhammo, phoṭṭhabbā saṃkilesadhammā, kāyaviññāṇaṃ saṃkilesadhammaṃ,<BR>
kāyasamphasso saṃkilesadhammo, yampidaṃ kāyasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi saṃkilesadhammaṃ. <BR>
<BR>
Mano saṃkilesadhammo, dhammā saṃkilesadhammā, manoviññāṇaṃ saṃkilesadhammaṃ,<BR>
manosamphasso saṃkilesadhammo, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi saṃkilesadhammaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
1. 4. 7<BR>
Khayadhammasuttaṃ<BR>
39. Sāvatthiyaṃ<BR>
39. [PTS Page 028] [\q  28/]      sabbaṃ bhikkhave khayadhammaṃ kiñca bhikkhave. Sabbaṃ<BR>
khayadhammaṃ: cakkhuṃ bhikkhave khayadhammaṃ, rūpā khayadhammā, cakkhuviññāṇaṃ<BR>
khayadhammaṃ, cakkhusamphasso khayadhammo, yampidaṃ cakkhusamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi khayadhammaṃ. <BR>
<BR>
Sotaṃ khayadhammaṃ, saddā khayadhammā, sotaviññāṇaṃ khayadhammaṃ, sotasamphasso<BR>
khayadhammo, yampidaṃ sotasamphassapaccayā uppajjati vedayitaṃ sukhaṃ vā dukkhaṃ<BR>
vā adukkhamasukhaṃ vā tampi khayadhammaṃ. <BR>
<BR>
Ghānaṃ khayadhammaṃ, gandhā khayadhammā, ghānaviññāṇaṃ khayadhammaṃ,<BR>
ghānasamphasso khayadhammo, yampidaṃ ghānasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi khayadhammaṃ. <BR>
<BR>
Jivhā khayadhammā, rasā khayadhammā, jivhāviññāṇaṃ khayadhammaṃ, jivhāsamphasso<BR>
khayadhammo, yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ<BR>
vā adukkhamasukhaṃ vā tampi khayadhammaṃ. <BR>
<BR>
Kāyo khayadhammo, phoṭṭhabbā khayadhammā, kāyaviññāṇaṃ khayadhammaṃ,<BR>
kāyasamphasso khayadhammo, yampidaṃ kāyasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi khayadhammaṃ. <BR>
<BR>
Mano khayadhammo, dhammā khayadhammā, manoviññāṇaṃ khayadhammaṃ,<BR>
manosamphasso khayadhammo, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi khayadhammaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 4. 8<BR>
Vayadhammasuttaṃ<BR>
40. Sāvatthiyaṃ<BR>
40. Sabbaṃ bhikkhave vayadhammaṃ kiñca bhikkhave. Sabbaṃ vayadhammaṃ: cakkhuṃ<BR>
bhikkhave vayadhammaṃ, rūpā vayadhammā, cakkhuviññāṇaṃ vayadhammaṃ,<BR>
cakkhusamphasso vayadhammo, yampidaṃ cakkhusamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi vayadhammaṃ. <BR>
<BR>
Sotaṃ vayadhammaṃ, saddā vayadhammā, sotaviññāṇaṃ vayadhammaṃ, sotasamphasso<BR>
vayadhammo, yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi vayadhammaṃ. <BR>
<BR>
Ghānaṃ vayadhammaṃ, gandhā vayadhammā, ghānaviññāṇaṃ vayadhammaṃ,<BR>
ghānasamphasso vayadhammo, yampidaṃ ghānasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi vayadhammaṃ. <BR>
<BR>
Jivhā vayadhammā, rasā vayadhammā, jivhāviññāṇaṃ vayadhammaṃ, jivhāsamphasso<BR>
vayadhammo, yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi vayadhammaṃ. <BR>
<BR>
Kāyo vayadhammo, phoṭṭhabbā vayadhammā, kāyaviññāṇaṃ vayadhammaṃ,<BR>
kāyasamphasso vayadhammo, yampidaṃ kāyasamphassapaccayā uppajjati vedayitaṃ sukhaṃ<BR>
vā dukkhaṃ vā adukkhamasukhaṃ vā tampi vayadhammaṃ. <BR>
<BR>
Mano vayadhammo, dhammā vayadhammā, manoviññāṇaṃ vayadhammaṃ,<BR>
manosamphasso vayadhammo, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi vayadhammaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbandati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
<BR>
1. 4. 9<BR>
Samudayadhammasuttaṃ<BR>
41. Sāvatthiyaṃ<BR>
42. Sabbaṃ bhikkhave samudayadhammaṃ, kiñca bhikkhave. Sabbaṃ samudaya dhammaṃ:<BR>
cakkhuṃ bhikkhave samudayadhammaṃ, rūpā samudayadhammā, cakkhuviññāṇaṃ<BR>
samudayadhammaṃ, cakkhusamphasso samudayadhammo, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi samudayadhammaṃ. <BR>
<BR>
Sotaṃ samudayadhammaṃ, saddā samudayadhammā, sotaviññāṇaṃ samudayadhammaṃ,<BR>
sotasamphasso samudayadhammo, yampidaṃ sotasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi samudayadhammaṃ. <BR>
<BR>
Ghānaṃ samudayadhammaṃ, gandhā samudayadhammā, ghānaviññāṇaṃ<BR>
samudayadhammaṃ, ghānasamphasso samudayadhammo, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi samudayadhammaṃ. <BR>
<BR>
Jivhā samudayadhammā, rasā samudayadhammā, jivhāviññāṇaṃ samudayadhammaṃ,<BR>
jivhāsamphasso samudayadhammo, yampidaṃ jivhāsamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi samudayadhammaṃ. <BR>
<BR>
Kāyo samudayadhammo, phoṭṭhabbā samudayadhammā, kāyaviññāṇaṃ<BR>
samudayadhammaṃ, kāyasamphasso samudayadhammo, yampidaṃ kāyasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi<BR>
samudayadhammaṃ. <BR>
<BR>
Mano samudayadhammo, dhammā samudayadhammā, manoviññāṇaṃ samudayadhammaṃ,<BR>
manosamphasso samudayadhammo, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi samudayadhammaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
[BJT Page 060] [\x  60/]     <BR>
<BR>
1. 4. 10<BR>
Nirodhadhammasuttaṃ<BR>
42. Sāvatthiyaṃ<BR>
42. Sabbaṃ bhikkhave nirodhadhammaṃ kiñca bhikkhave. Sabbaṃ nirodhadhammaṃ:<BR>
cakkhuṃ bhikkhave nirodhadhammaṃ, rūpā nirodhammā, cakkhuviññāṇaṃ<BR>
nirodhadhammaṃ, cakkhusamphasso nirodhadhammo, yampidaṃ cakkhusamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi nirodhadhammaṃ. <BR>
<BR>
Sotaṃ nirodhadhammaṃ, saddā nirodhadhammā, sotaviññāṇaṃ nirodhadhammaṃ,<BR>
sotasamphasso nirodhadhammo, yampidaṃ sotasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi nirodhadhammaṃ. <BR>
<BR>
Ghānaṃ nirodhadhammaṃ, gandhā nirodhadhammā, ghānaviññāṇaṃ nirodhadhammaṃ,<BR>
ghānasamphasso nirodhadhammo, yampidaṃ ghānasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi nirodhadhammaṃ. <BR>
<BR>
Jivhā nirodhadhammā, rasā nirodhadhammā, jivhāviññāṇaṃ nirodhadhammaṃ,<BR>
jivhāsamphasso nirodhadhammo, yampidaṃ jivhāsamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi nirodhadhammaṃ. <BR>
<BR>
Kāyo nirodhadhammo, phoṭṭhabbā nirodhadhammā, kāyaviññāṇaṃ nirodhadhammaṃ,<BR>
kāyasamphasso nirodhadhammo, yampidaṃ kāyasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi nirodhadhammaṃ. <BR>
<BR>
Mano nirodhadhammo, dhammā nirodhadhammā, manoviññāṇaṃ nirodhadhammaṃ,<BR>
manosamphasso nirodhadhammo, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi nirodhadhammaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
Jātidhammavaggo catuttho. <BR>
Tassuddānaṃ:<BR>
Jātijarāvyādhimaraṇaṃ soko ca saṃkileso ca-1 <BR>
Khayadhammaṃ vayadhammañca samudayadhammaṃ-2 nirodhadhammena te dasāti. <BR>
<BR>
1. Saṃkilesikaṃ - machasaṃ. Saṃkilesā - syā. 2. Khayavayasamudayaṃ - machasaṃ. <BR>
<BR>
[BJT Page 062. [\x  62/]     ] <BR>
<BR>
5. Sabbāniccavaggo<BR>
1. 5. 1. <BR>
Aniccasuttaṃ. <BR>
43. Sāvatthiyaṃ<BR>
Sabbaṃ bhikkhave aniccaṃ. Kiñca bhikkhave sabbaṃ aniccaṃ: cakkhuṃ bhikkhave aniccaṃ,<BR>
rūpā aniccā, cakkhuviññāṇaṃ aniccaṃ, cakkhusamphasso anicco, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccaṃ. <BR>
<BR>
Sotaṃ aniccaṃ, saddā aniccā, sotaviññāṇaṃ aniccaṃ, sotasamphasso anicco, yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccaṃ. <BR>
<BR>
Ghānaṃ aniccaṃ, gandhā aniccā, ghānaviññāṇaṃ aniccaṃ, ghānasamphasso anicco, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccaṃ. <BR>
Jivhā aniccā, rasā aniccā, jivhāviññāṇaṃ aniccaṃ, jivhāsamphasso anicco, yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccaṃ. <BR>
<BR>
Kāyo anicco, phoṭṭhabbā aniccā, kāyaviññāṇaṃ aniccaṃ, kāyasamphasso anicco, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccaṃ. <BR>
<BR>
Mano anicco, dhammā aniccā, manoviññāṇaṃ aniccaṃ, manosamphasso anicco, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
<BR>
1. 5. 2. <BR>
Dukkhasuttaṃ. <BR>
44. Sāvatthiyaṃ<BR>
44. Sabbaṃ bhikkhave dukkhaṃ. Kiñca bhikkhave sabbaṃ dukkhaṃ: cakkhuṃ bhikkhave<BR>
dukkhaṃ, rūpā dukkhā, cakkhuviññāṇaṃ dukkhaṃ, cakkhusamphasso dukkho, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi dukkhaṃ. <BR>
<BR>
Sotaṃ dukkhaṃ, saddā dukkhā, sotaviññāṇaṃ dukkhaṃ, sotasamphasso dukkho, yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi dukkhaṃ. <BR>
<BR>
Ghānaṃ dukkhaṃ, gandhā dukkhā, ghānaviññāṇaṃ dukkhaṃ, ghānasamphasso dukkho,<BR>
yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi dukkhaṃ. <BR>
<BR>
Jivhā dukkhā, rasā dukkhā, jivhāviññāṇaṃ dukkhaṃ, jivhāsamphasso dukkho, yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi dukkhaṃ. <BR>
<BR>
Kāyo dukkho, phoṭṭhabbā dukkhā, kāyaviññāṇaṃ dukkhaṃ, kāyasamphasso dukkho,<BR>
yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi dukkhaṃ. <BR>
<BR>
Mano dukkho, dhammā dukkhā, manoviññāṇaṃ dukkhaṃ, manosamphasso dukkho,<BR>
yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi dukkhaṃ. <BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
<BR>
1. 5. 3. <BR>
Anattasuttaṃ. <BR>
45. Sāvatthiyaṃ<BR>
45. Sabbaṃ bhikkhave anattā. Kiñca bhikkhave sabbaṃ anattā: cakkhuṃ bhikkhave anattā,<BR>
rūpā anattā, cakkhuviññāṇaṃ anattā, cakkhusamphasso anattā, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattā. <BR>
<BR>
Sotaṃ anattā, saddā anattā, sotaviññāṇaṃ anattā, sotasamphasso anattā, yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattā. <BR>
<BR>
Ghānaṃ anattā, gandhā anattā, ghānaviññāṇaṃ anattā, ghānasamphasso anattā, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattā. <BR>
<BR>
Jivhā anattā, rasā anattā, jivhāviññāṇaṃ anattā, jivhāsamphasso anattā, yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattā. <BR>
<BR>
Kāyo anattā, phoṭṭhabbā anattā, kāyaviññāṇaṃ anattā kāyasamphasso anattā, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattā. <BR>
<BR>
Mano anattā, dhammā anattā, manoviññāṇaṃ anattā, manosamphasso anattā, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattā. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 5. 4<BR>
Abhiññeyyasuttaṃ<BR>
46. Sāvatthiyaṃ<BR>
46. [PTS Page 029] [\q  29/]      sabbaṃ bhikkhave abhiññeyyaṃ. Kiñca bhikkhave sabbaṃ<BR>
abhiññeyyaṃ: cakkhuṃ bhikkhave abhiññeyyaṃ, rūpā abhiññeyyaṃ, cakkhuviññāṇaṃ<BR>
abhiññeyyaṃ, cakkhusamphasso abhiññeyyaṃ, yampidaṃ cakkhusamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi abhiññeyyaṃ. <BR>
<BR>
Sotaṃ abhiññeyyaṃ, saddā abhiññeyyaṃ, sotaviññāṇaṃ abhiññeyyaṃ, sotasamphasso<BR>
abhiññeyyaṃ, yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi abhiññeyyaṃ. <BR>
<BR>
Ghānaṃ abhiññeyyaṃ, gandhā abhiññeyyaṃ, ghānaviññāṇaṃ abhiññeyyaṃ, ghānasamphasso<BR>
abhiññeyyaṃ, yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi abhiññeyyaṃ. <BR>
<BR>
Jivhā abhiññeyyaṃ, rasā abhiññeyyaṃ, jivhāviññāṇaṃ abhiññeyyaṃ, jivhāsamphasso<BR>
abhiññeyyaṃ, yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi abhiññeyyaṃ. <BR>
<BR>
Kāyo abhiññeyyaṃ, phoṭṭhabbā abhiññeyyaṃ, kāyaviññāṇaṃ abhiññeyyaṃ, kāyasamphasso<BR>
abhiññeyyaṃ, yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi abhiññeyyaṃ. <BR>
<BR>
Mano abhiññeyyaṃ, dhammā abhiññeyyaṃ, manoviññāṇaṃ abhiññeyyaṃ, manosamphasso<BR>
abhiññeyyaṃ, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi abhiññeyyaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
[BJT Page 064. [\x  64/]     ] <BR>
<BR>
1. 5. 5. <BR>
Pariññeyyasuttaṃ. <BR>
47. Sāvatthiyaṃ<BR>
47. Sabbaṃ bhikkhave pariññeyyaṃ. Kiñca bhikkhave sabbaṃ pariññeyyaṃ: cakkhuṃ<BR>
bhikkhave pariññeyyaṃ, rūpā pariññeyyā, cakkhuviññāṇaṃ pariññeyyaṃ, cakkhusamphasso<BR>
pariññeyyo, yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pariññeyyaṃ. <BR>
<BR>
Sotaṃ pariññeyyaṃ, saddā pariññeyyā, sotaviññāṇaṃ pariññeyyaṃ, sotasamphasso<BR>
pariññeyyo, yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pariññeyyaṃ. <BR>
<BR>
Ghānaṃ pariññeyyaṃ, gandhā pariññeyyā, ghānaviññāṇaṃ pariññeyyaṃ, ghānasamphasso<BR>
pariññeyyo, yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pariññeyyaṃ. <BR>
<BR>
Jivhā pariññeyyā, rasā pariññeyyā, jivhāviññāṇaṃ pariññeyyaṃ, jivhāsamphasso pariññeyyo,<BR>
yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pariññeyyaṃ. <BR>
<BR>
Kāyo pariññeyyo, phoṭṭhabbā pariññeyyā, kāyaviññāṇaṃ pariññeyyaṃ, kāyasamphasso<BR>
pariññeyyo, yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pariññeyyaṃ. <BR>
<BR>
Mano pariññeyyo, dhammā pariññeyyā, manoviññāṇaṃ pariññeyyaṃ, manosamphasso<BR>
pariññeyyo, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pariññeyyaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
<BR>
1. 5. 6. <BR>
Pahātabbasuttaṃ. <BR>
48. Sāvatthiyaṃ<BR>
48. Sabbaṃ bhikkhave pahātabbaṃ. Kiñca bhikkhave sabbaṃ pahātabbaṃ: cakkhuṃ bhikkhave<BR>
pahātabbaṃ, rūpā pahātabbā, cakkhuviññāṇaṃ pahātabbaṃ, cakkhusamphasso pahātabbo,<BR>
yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pahātabbaṃ. <BR>
<BR>
Sotaṃ pahātabbaṃ, saddā pahātabbā, sotaviññāṇaṃ pahātabbaṃ, sotasamphasso pahātabbo,<BR>
yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pahātabbaṃ. <BR>
<BR>
Ghānaṃ pahātabbaṃ, gandhā pahātabbā, ghānaviññāṇaṃ pahātabbaṃ, ghānasamphasso<BR>
pahātabbo, yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pahātabbaṃ. <BR>
<BR>
Jivhā pahātabbā, rasā pahātābbā, jivhāviññāṇaṃ pahātābbaṃ, jivhāsamphasso pahātabbo,<BR>
yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pahātabbaṃ. <BR>
<BR>
Kāyo pahātabbo, phoṭṭhabbā pahātabbā, kāyaviññāṇaṃ pahātabbaṃ, kāyasamphasso<BR>
pahātabbo, yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pahātabbaṃ. <BR>
<BR>
Mano pahātabbo, dhammā pahātabbā, manoviññāṇaṃ pahātabbaṃ, manosamphasso<BR>
pahātabbo, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi pahātabbaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
<BR>
1. 5. 7. <BR>
Sacchikātabbasuttaṃ. <BR>
49. Sāvatthiyaṃ<BR>
49. Sabbaṃ bhikkhave sacchikātabbaṃ. Kiñca bhikkhave sabbaṃ sacchikātabbaṃ: cakkhuṃ<BR>
bhikkhave sacchikātabbaṃ, rūpā sacchikātabbā, cakkhuviññāṇaṃ sacchikātabbaṃ,<BR>
cakkhusamphasso sacchikātabbo, yampidaṃ cakkhusamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi sacchikātabbaṃ. <BR>
<BR>
Sotaṃ sacchikātabbaṃ, saddā sacchikātabbā, sotaviññāṇaṃ sacchikātabbaṃ, sotasamphasso<BR>
sacchikātabbo, yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi sacchikātabbaṃ. <BR>
<BR>
Ghānaṃ sacchikātabbaṃ, gandhā sacchikātabbā, ghānaviññāṇaṃ sacchikātabbaṃ,<BR>
ghānasamphasso sacchikātabbo, yampidaṃ ghānasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi sacchikātabbaṃ. <BR>
<BR>
Jivhā sacchikātabbā, rasā sacchikātabbā, jivhāviññāṇaṃ sacchikātabbaṃ, jivhāsamphasso<BR>
sacchikātabbo, yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi sacchikātabbaṃ. <BR>
<BR>
Kāyo sacchikātabbo, phoṭṭhabbā sacchikātabbā, kāyaviññāṇaṃ sacchikātabbaṃ,<BR>
kāyasamphasso sacchikātabbo, yampidaṃ kāyasamphassapaccayā uppajjati vedayitaṃ sukhaṃ<BR>
vā dukkhaṃ vā adukkhamasukhaṃ vā tampi sacchikātabbaṃ. <BR>
<BR>
Mano sacchikātabbo, dhammā sacchikātabbā, manoviññāṇaṃ sacchikātabbaṃ<BR>
manosamphasso sacchikātabbo, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi sacchikātabbaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
<BR>
1. 5. 8. <BR>
Abhiññeyyapariññeyyasuttaṃ. <BR>
50. Sāvatthiyaṃ<BR>
50. Sabbaṃ bhikkhave abhiññeyyapariññeyyaṃ. Kiñca bhikkhave sabbaṃ<BR>
abhiññeyyapariññeyyaṃ: cakkhuṃ bhikkhave abhiññeyyapariññeyyaṃ, rūpā<BR>
abhiññeyyapariññeyyā, cakkhuviññāṇaṃ abhiññeyyapariññeyyaṃ, cakkhusamphasso<BR>
Abhiññeyyapariññeyyo, yampidaṃ cakkhusamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi abhiññeyyapariññeyyaṃ. <BR>
<BR>
Sotaṃ abhiññeyyapariññeyyaṃ, saddā abhiññeyyapariññeyyā, sotaviññāṇaṃ<BR>
abhiññeyyapariññeyyaṃ, sotasamphasso abhiññeyyapariññeyyo, yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi abhiññeyyapariññeyyaṃ. <BR>
Ghānaṃ abhiññeyyapariññeyyaṃ, gandhā abhiññeyyapariññeyyā, ghānaviññāṇaṃ<BR>
abhiññeyyapariññeyyaṃ, ghānasamphasso abhiññeyyapariññeyyo, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi abhiññeyyapariññeyyaṃ. <BR>
Jivhā abhiññeyyapariññeyyā, rasā abhiññeyyapariññeyyā, jivhāviññāṇaṃ<BR>
abhiññeyyapariññeyyaṃ, jivhāsamphasso abhiññeyyapariññeyyo, yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi abhiññeyyapariññeyyaṃ. <BR>
<BR>
Kāyo abhiññeyyapariññeyyo, phoṭṭhabbā abhiññeyyapariññeyyā, kāyaviññāṇaṃ<BR>
abhiññeyyapariññeyyaṃ, kāyasamphasso abhiññeyyapariññeyyo, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi abhiññeyyapariññeyyaṃ. <BR>
Mano abhiññeyyapariññeyyo, dhammā abhiññeyyapariññeyyā, manoviññāṇaṃ<BR>
abhiññeyyapariññeyyaṃ, manosamphasso abhiññeyyapariññeyyo, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi abhiññeyyapariññeyyaṃ. <BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
<BR>
1. 5. 9. <BR>
Upaddutasuttaṃ. <BR>
51. Sāvatthiyaṃ<BR>
51. Sabbaṃ bhikkhave upaddutaṃ. Kiñca bhikkhave sabbaṃ upaddutaṃ: cakkhuṃ bhikkhave<BR>
upaddutaṃ, rūpā upaddutā, cakkhuviññāṇaṃ upaddutaṃ, cakkhusamphasso upadduto,<BR>
yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi upaddutaṃ. <BR>
<BR>
Sotaṃ upaddutaṃ, saddā upaddutā, sotaviññāṇaṃ upaddutaṃ, sotasamphasso upadduto,<BR>
yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi upaddutaṃ. <BR>
<BR>
Ghānaṃ upaddutaṃ, gandhā upaddutā, ghānaviññāṇaṃ upaddutaṃ, ghānasamphasso<BR>
upadduto, yampidaṃ ghānasamphassapaccayā uppajjati vedayitaṃ sukhaṃ vā dukkhaṃvā<BR>
adukkhamasukhaṃ vā tampi upaddutaṃ. <BR>
<BR>
Jivhā upaddutā, rasā upaddutā, jivhāviññāṇaṃ upaddutaṃ, jivhāsamphasso upadduto,<BR>
yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi upaddutaṃ. <BR>
<BR>
Kāyo upadduto, phoṭṭhabbā upaddutā, kāyaviññāṇaṃ upaddutaṃ, kāyasamphasso<BR>
upadduto, yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi upaddutaṃ. <BR>
<BR>
Mano upadduto, dhammā upaddutā, manoviññāṇaṃ upaddutaṃ, manosamphasso<BR>
upadduto, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi upaddutaṃ. <BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
<BR>
1. 5. 10. <BR>
Upassaṭṭhasuttaṃ. <BR>
52. Sāvatthiyaṃ<BR>
52. Sabbaṃ bhikkhave upassaṭṭhaṃ-1. Kiñca bhikkhave sabbaṃ upassaṭṭhaṃ: <BR>
Cakkhuṃ bhikkhave upassaṭṭhaṃ, rūpā upassaṭṭhā, cakkhuviññāṇaṃ upassaṭṭhaṃ,<BR>
cakkhusamphasso upassaṭṭho. Yampidaṃ cakkhusamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi upassaṭṭhaṃ. <BR>
<BR>
1. Upasaṭṭhaṃ - machasaṃ. <BR>
<BR>
[BJT Page 066] [\x  66/]     <BR>
<BR>
Sotaṃ upassaṭṭhaṃ, saddā upassaṭṭhā, sotaviññāṇaṃ upassaṭṭhaṃ, sotasamphasso<BR>
upassaṭṭho, yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi upassaṭṭhaṃ. <BR>
<BR>
Ghānaṃ upassaṭṭhaṃ, gandhā upassaṭṭhā, ghānaviññāṇaṃ upassaṭṭhaṃ, ghānasamphasso<BR>
upassaṭṭho, yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi upassaṭṭhaṃ. <BR>
<BR>
Jivhā upassaṭṭhā, rasā upassaṭṭhā, jivhāviññāṇaṃ upassaṭṭhaṃ, jivhāsamphasso upassaṭṭho,<BR>
yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi upassaṭṭhaṃ. <BR>
<BR>
Kāyo upassaṭṭho, phoṭṭhabbā upassaṭṭhā, kāyaviññāṇaṃ upassaṭṭhaṃ, kāyasamphasso<BR>
upassaṭṭho, yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi upassaṭṭhaṃ. <BR>
<BR>
Mano upassaṭṭho, dhammā upassaṭṭhā, manoviññāṇaṃ upassaṭṭhaṃ, manosamphasso<BR>
upassaṭṭho, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi upassaṭṭhaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ [PTS Page 030] [\q  30/]      sukhaṃ vā dukkhaṃ<BR>
vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
Sabbāniccavaggo pañcamo<BR>
Tassuddānaṃ:<BR>
<BR>
Aniccaṃ dukkhaṃ anattā ca abhiññeyyaṃ pariññeyyaṃ<BR>
Pahātabbaṃ sacchikātabbaṃ abhiññeyyaṃ pariññeyyaṃ<BR>
Upaddūtaṃ upasaṭṭhaṃ vaggo tena pavuccati. <BR>
<BR>
Paṭhamo paṇṇāsako. <BR>
Tassa vagguddānaṃ:<BR>
<BR>
Aniccavaggo yamako sabbavaggo jātidhammo<BR>
Sabbāniccena paññāso paṭhamo tena pavuccati. <BR>
<BR>
[BJT Page 068] [\x  68/]     <BR>
<BR>
6. Avijjāvaggo<BR>
1. 6. 1<BR>
Avijjāpahānasuttaṃ. <BR>
53. Sāvatthiyaṃ<BR>
Atha kho aññataro bhikkhu yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. [PTS Page 031] [\q  31/]      ekamantaṃ nisinno kho so<BR>
bhikkhu bhagavantaṃ etadavoca: kathannu kho bhante jānato kathaṃ passato avijjā pahīyati,<BR>
vijjā uppajjatīti?<BR>
<BR>
Cakkhuṃ kho bhikkhu aniccato jānato passato avijjā pahīyati, vijjā uppajjati. Rūpe aniccato<BR>
jānato passato avijjā pahīyati, vijjā uppajjati. Cakkhuviññāṇaṃ aniccato jānato passato avijjā<BR>
pahīyati, vijjā uppajjati. Cakkhusampassaṃ aniccato jānato passato avijjā pahīyati, vijjā<BR>
uppajjati. Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato avijjā pahīyati, vijjā uppajjati. <BR>
<BR>
Sotaṃ kho bhikkhu aniccato jānato passato avijjā pahīyati, vijjā uppajjati. Sadde aniccato<BR>
jānato passato avijjā pahīyati, vijjā uppajjati. Sotaviññāṇaṃ aniccato jānato passato avijjā<BR>
pahīyati, vijjā uppajjati. Sotasampassaṃ aniccato jānato passato avijjā pahīyati, vijjā<BR>
uppajjati. Yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato avijjā pahīyati, vijjā uppajjati. <BR>
<BR>
Ghānaṃ kho bhikkhu aniccato jānato passato avijjā pahīyati, vijjā uppajjati. Gandhe aniccato<BR>
jānato passato avijjā pahīyati, vijjā uppajjati. Ghānaviññāṇaṃ aniccato jānato passato avijjā<BR>
pahīyati, vijjā uppajjati. Ghānasampassaṃ aniccato jānato passato avijjā pahīyati, vijjā<BR>
uppajjati. Yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato avijjā pahīyati, vijjā uppajjati. <BR>
<BR>
Jivhā kho bhikkhu aniccato jānato passato avijjā pahīyati, vijjā uppajjati. Rase aniccato jānato<BR>
passato avijjā pahīyati, vijjā uppajjati. Jivhāviññāṇaṃ aniccato jānato passato avijjā pahīyati,<BR>
vijjā uppajjati. Jivhāsampassaṃ aniccato jānato passato avijjā pahīyati, vijjā uppajjati.<BR>
Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato avijjā pahīyati, vijjā uppajjati. <BR>
<BR>
Kāyaṃ aniccato jānato passato avijjā pahīyati, vijjā uppajjati. Phoṭṭhabbe aniccato jānato<BR>
passato avijjā pahīyati, vijjā uppajjati. Kāyaviññāṇaṃ aniccato jānato passato avijjā pahīyati,<BR>
vijjā uppajjati. Kāyasamphassaṃ aniccato jānato passato avijjā pahīyati, vijjā uppajjati.<BR>
Yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato avijjā pahīyati, vijjā uppajjati. <BR>
<BR>
Manaṃ aniccato jānato passato avijjā pahīyati, vijjā uppajjati. Dhamme aniccato jānato<BR>
passato avijjā pahīyati, vijjā uppajjati. Manoviññāṇaṃ aniccato jānato passato avijjā pahīyati,<BR>
vijjā uppajjati. Manosamphassaṃ aniccato jānato passato avijjā pahīyati, vijjā uppajjati.<BR>
Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato avijjā pahīyati, vijjā uppajjati. <BR>
<BR>
Evaṃ kho bhikkhu jānato evaṃ passato avijjā pahīyati, vijjā uppajjatīti. <BR>
<BR>
[BJT Page 070] [\x  70/]     <BR>
<BR>
1. 6. 2<BR>
Saññojanapahānasuttaṃ<BR>
54. Sāvatthiyaṃ<BR>
Kathannu kho bhante jānato kathaṃ passato saññojanā pahīyantīti?<BR>
<BR>
Cakkhuṃ kho bhikkhu aniccato jānato passato saññojanā pahīyanti, rūpe aniccato jānato<BR>
passato saññojanā pahīyanti, cakkhuviññāṇaṃ aniccato jānato passato saññojanā pahīyanti,<BR>
cakkhusamphassaṃ aniccato jānato passato saññojanā pahīyanti. Yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccato jānato passato saññojanā pahīyanti. Yampidaṃ cakkhusamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccato jānato<BR>
passato saññojanā pahīyanti. <BR>
<BR>
<BR>
Sotaṃ kho bhikkhu aniccato jānato passato saññojanā pahīyanti, sadde aniccato jānato<BR>
passato saññojanā pahīyanti. <BR>
Sotaviññāṇaṃ aniccato jānato passato saññojanā pahīyanti, sotasampassaṃ aniccato jānato<BR>
passato saññojanā pahīyanti yampidaṃ sotasamphassapaccayā uppajjati vedayitaṃ sukhaṃ<BR>
vā dukkhaṃ vā<BR>
Adukkhamasukhaṃ vā tampi aniccato jānato passato saññojanā pahīyanti. <BR>
Ghānaṃ kho bhikkhu aniccato jānato passato saññojanā pahīyanti, <BR>
Gandhe aniccato jānato passato saññojanā pahīyanti. <BR>
Ghānaviññāṇaṃ aniccato jānato passato saññojanā pahīyanti<BR>
Ghāṇasampassaṃ aniccato jānato passato saññojanā pahīyanti<BR>
Yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato saññojanā pahīyanti. <BR>
<BR>
Jivhā kho bhikkhu aniccato jānato passato saññojanā pahīyanti, rase aniccato jānato passato<BR>
saññojanā pahīyanti, jivhāviññāṇaṃ aniccato jānato passato saññojanā pahīyanti<BR>
Jivhāsamphassaṃ aniccato jānato passato saññojanā pahīyanti<BR>
Yampidaṃ jivhāsamphassapaccayā uppajjati vedayitaṃ sukhaṃ vā<BR>
Dukkhaṃ vā adukkhamasukhaṃ vā tampi aniccato jānato passato saññojanā pahīyanti<BR>
<BR>
Kāyaṃ aniccato jānato passato saññojanā pahīyanti, <BR>
Phoṭṭhabbe aniccato jānato passato saññojanā pahīyanti, <BR>
Kāyaviññāṇaṃ aniccato jānato passato saññojanā pahīyanti, <BR>
Kāyasamphassaṃ aniccato jānato passato saññojanā pahīyanti, <BR>
Yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato saññejanā pahīyanti. <BR>
Manaṃ aniccato jānato passato saññojanā pahīyanti, <BR>
Dhamme aniccato jānato passato saññojanā pahīyanti, <BR>
Manoviññāṇaṃ aniccato jānato passato saññojanā pahīyanti, <BR>
Manosamphassaṃ aniccato jānato passato saññojanā pahīyanti, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā<BR>
Adukkhamasukhaṃ vā tampi aniccato jānato passato saññojanā pahīyanti <BR>
Evaṃ kho bhikkhu jānato evaṃ passato saññojanā pahīyantīti, <BR>
<BR>
1. 6. 3<BR>
Saññojanasamugghātasuttaṃ<BR>
<BR>
55. Kathannu kho bhante jānato kathaṃ passato saññojanā samugghātaṃ gacchantīti? <BR>
Cakkhuṃ kho bhikkhu anattato jānato passato [PTS Page 032] [\q  32/]      saññojanā<BR>
samugghātaṃ gacchanti. Rūpe anattato jānato passato saññojanā samugghātaṃ gacchanti,<BR>
cakkhuviññāṇaṃ anattato jānato passato saññojanā samugghātaṃ gacchanti.<BR>
Cakkhusamphassaṃ anattato jānato passato saññojanā samugghātaṃ gacchanti. Yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattato jānato passato saññojanā samugghātaṃ gacchanti. <BR>
<BR>
<BR>
Sotaṃ kho bhikkhu anattato jānato passato saññojanā samugghātaṃ gacchanti, sadde anattato<BR>
jānato passato saññojanā samugghātaṃ gacchanti. <BR>
Sotaviññāṇaṃ anattato jānato passato saññojanā samugghātaṃ gacchanti. Sotasamphassaṃ<BR>
anattato jānato passato saññojanā samugghātaṃ gacchanti. Yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā<BR>
Adukkhamasukhaṃ vā tampi anattato jānato passato saññojanā samugghātaṃ gacchanti. <BR>
Ghānaṃ kho bhikkhu anattato jānato passato saññojanā samugghātaṃ gacchanti, gandhe<BR>
anattato jānato passato saññojanā samugghātaṃ gacchanti. <BR>
Ghānaviññāṇaṃ anattato jānato passato saññojanā samugghātaṃ gacchanti, ghānasampassaṃ<BR>
anattato jānato passato saññojanā samugghātaṃ gacchanti, <BR>
Yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi anattato jānato passato saññojanā samugghātaṃ gacchanti, <BR>
Jivhā kho bhikkhu anattato jānato passato saññojanā samugghātaṃ gacchanti, rase anattato<BR>
jānato passato saññojanā samugghātaṃ gacchanti. <BR>
Jivhāviññāṇaṃ anattato jānato passato saññojanā samugghātaṃ gacchanti, jivhāsampassaṃ<BR>
anattato jānato passato saññojanā samugghātaṃ gacchanti, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi anattato jānato<BR>
passato saññojanā samugghātaṃ gacchanti. <BR>
<BR>
Kāyaṃ anattato jānato passato saññojanā samugghātaṃ gacchanti, <BR>
Phoṭṭhabbe anattato jānato passato saññojanā samugghātaṃ gacchanti, <BR>
Kāyaviññāṇaṃ anattato jānato passato saññojanā samugghātaṃ gacchanti, kāyasamphassaṃ<BR>
aniccato jānato passato saññojanā samugghātaṃ gacchanti, yampidaṃ kāyasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi anattato jānato<BR>
passato saññojanā samugghātaṃ gacchanti, <BR>
Manaṃ anattato jānato passato saññojanā samugghātaṃ gacchanti, <BR>
Dhamme anattato jānato passato saññojanā samugghātaṃ gacchanti. <BR>
Manoviññāṇaṃ anattato jānato passato saññojanā samugghātaṃ gacchanti. Manosamphassaṃ<BR>
anattato jānato passato saññojanā samugghātaṃ gacchanti, yampidaṃ<BR>
Manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattato jānato passato saññojanā samugghātaṃ gacchanti. <BR>
Evaṃ kho bhikkhu jānato evaṃ passato saññojanā samugghātaṃ gacchantīti. <BR>
<BR>
[BJT Page 072] [\x  72/]     <BR>
<BR>
1. 6. 4. <BR>
Āsavappahānasuttaṃ<BR>
56. Sāvatthiyaṃ<BR>
Kathannu kho bhante jānato kathaṃ passato āsavā pahīyantīti. <BR>
<BR>
Cakkhuṃ kho bhikkhu aniccato jānato passato āsavā pahīyanti, rūpe aniccato jānato passato<BR>
āsavā pahīyanti, cakkhuviññāṇaṃ aniccato jānato passato āsavā pahīyanti,<BR>
cakkhusamphassaṃ aniccato jānato passato āsavā pahīyanti. Yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccato jānato passato āsavā pahīyantīti. <BR>
<BR>
<BR>
Sotaṃ kho bhikkhu aniccato jānato passato āsavā pahīyanti, sadde aniccato jānato passato<BR>
āsavā pahīyanti, sotaviññāṇaṃ aniccato jānato passato āsavā pahīyanti, sotasamphassaṃ<BR>
aniccato jānato passato āsavā pahīyanti. Yampidaṃ sotasamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi aniccato jānato passato āsavā<BR>
pahīyanti. <BR>
<BR>
<BR>
Ghānaṃ kho bhikkhu aniccato jānato passato āsavā pahīyanti, gandhe aniccato jānato<BR>
passato āsavā pahīyanti, ghānaviññāṇaṃ aniccato jānato passato āsavā pahīyanti,<BR>
ghāṇasamphassaṃ aniccato jānato passato āsavā pahīyanti. Yampidaṃ<BR>
ghāṇasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccato jānato passato āsavā pahīyanti. Yampidaṃ ghāṇasamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi aniccato jānato passato āsavā<BR>
pahīyanti. <BR>
<BR>
<BR>
Jivhā kho bhikkhu aniccato jānato passato āsavā pahīyanti, <BR>
Rase aniccato jānato passato āsavā pahīyanti, <BR>
Jivhāviññāṇaṃ aniccato jānato passato āsavā pahīyanti, <BR>
Jivhāsampassaṃ aniccato jānato passato āsavā pahīyanti, <BR>
Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato āsavā pahīyanti, <BR>
<BR>
Kāyaṃ aniccato jānato passato āsavā pahīyanti, <BR>
Phoṭṭhabbe aniccato jānato passato āsavā pahīyanti, <BR>
Kāyaviññāṇaṃ aniccato jānato passato āsavā pahīyanti, <BR>
Kāyasamphassaṃ aniccato jānato passato āsavā pahīyanti, <BR>
Yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato āsavā pahīyanti, <BR>
<BR>
Manaṃ aniccato jānato passato āsavā pahīyanti, <BR>
Dhamme aniccato jānato passato āsavā pahīyanti, <BR>
Manoviññāṇaṃ aniccato jānato passato āsavā pahīyanti, <BR>
Manosamphassaṃ aniccato jānato passato āsavā pahīyanti, <BR>
Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato āsavā pahīyanti. <BR>
<BR>
Evaṃ kho bhikkhu jānato evaṃ passato āsavā pahīyantīti. <BR>
1. 6. 5<BR>
Āsavasamugghātasuttaṃ<BR>
<BR>
57. Kathannu kho bhante jānato kathaṃ passato āsavā samugghātaṃ gacchantīti?<BR>
<BR>
Cakkhuṃ kho bhikkhu anattato jānato passato āsavā samugghātaṃ gacchanti. Rūpe anattato<BR>
jānato passato āsavā samugghātaṃ gacchanti, cakkhuviññāṇaṃ anattato jānato passato āsavā<BR>
samugghātaṃ gacchanti. Cakkhusamphassaṃ anattato jānato passato āsavā samugghātaṃ<BR>
gacchanti. Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi anattato jānato passato āsavā samugghātaṃ gacchanti. <BR>
<BR>
Sotaṃ kho bhikkhu anattato jānato passato āsavā samugghātaṃ gacchanti, sadde anattato<BR>
jānato passato āsavā samugghātaṃ gacchanti. Sotaviññāṇaṃ anattato jānato passato āsavā<BR>
samugghātaṃ gacchanti. <BR>
Sotasamphassaṃ anattato jānato passato āsavā samugghātaṃ gacchanti. <BR>
Yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
Adukkhamasukhaṃ vā tampi anattato jānato passato āsavā samugghātaṃ gacchanti. <BR>
Ghānaṃ kho bhikkhu anattato jānato passato āsavā samugghātaṃ gacchanti, gandhe anattato<BR>
jānato passato āsavā samugghātaṃ gacchanti. Ghānaviññāṇaṃ anattato jānato passato āsavā<BR>
samugghātaṃ gacchanti, ghānasampassaṃ anattato jānato passato āsavā samugghātaṃ<BR>
gacchanti, yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi anattato jānato passato āsavā samugghātaṃ gacchanti. <BR>
Jivhā kho bhikkhu anattato jānato passato āsavā samugghātaṃ gacchanti, rase anattato jānato<BR>
passato āsavā samugghātaṃ gacchanti. <BR>
Jivhāviññāṇaṃ anattato jānato passato āsavā samugghātaṃ gacchanti, jivhāsampassaṃ<BR>
anattato jānato passato āsavā samugghātaṃ gacchanti, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi anattato jānato<BR>
passato āsavā samugghātaṃ gacchanti. <BR>
<BR>
Kāyaṃ anattato jānato passato āsavā samugghātaṃ gacchanti, <BR>
Phoṭṭhabbe anattato jānato passato āsavā samugghātaṃ gacchanti, <BR>
Kāyaviññāṇaṃ anattato jānato passato āsavā samugghātaṃ gacchanti, kāyasamphassaṃ<BR>
anattato jānato passato āsavā samugghātaṃ gacchanti, yampidaṃ kāyasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi anattato jānato<BR>
passato āsavā samugghātaṃ gacchanti. <BR>
Manaṃ anattato jānato passato āsavā samugghātaṃ gacchanti, <BR>
Dhamme anattato jānato passato āsavā samugghātaṃ gacchanti. <BR>
Manoviññāṇaṃ anattato jānato passato āsavā samugghātaṃ gacchanti. <BR>
Manosamphassaṃ anattato jānato passato āsavā samugghātaṃ gacchanti, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattato jānato passato āsavā samugghātaṃ gacchanti. <BR>
Evaṃ kho bhikkhu jānato evaṃ passato āsavā samugghātaṃ gacchantīti. <BR>
1. 6. 6<BR>
Anusayappahānasuttaṃ<BR>
<BR>
58. Kathannu kho bhante jānato kathaṃ passato anusayā pahīyantīti? <BR>
Cakkhuṃ kho bhikkhu aniccato jānato passato anusayā pahīyanti, rūpe aniccato jānato<BR>
passato anusayā pahīyanti, cakkhuviññāṇaṃ aniccato jānato passato anusayā pahīyanti,<BR>
cakkhusamphassaṃ aniccato jānato passato anusayā pahīyanti. Yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccato jānato passato anusayā pahīyantīti. <BR>
<BR>
<BR>
Sotaṃ kho bhikkhu aniccato jānato passato anusayā pahīyanti, sadde aniccato jānato passato<BR>
āsavā pahīyanti, sotaviññāṇaṃ aniccato jānato passato anusayā pahīyanti, sotasamphassaṃ<BR>
aniccato jānato passato anusayā pahīyanti. Yampidaṃ sotasamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi aniccato jānato passato<BR>
anusayā pahīyanti. <BR>
<BR>
<BR>
Ghānaṃ kho bhikkhu aniccato jānato passato anusayā pahīyanti, gandhe aniccato jānato<BR>
passato anusayā pahīyanti, ghānaviññāṇaṃ aniccato jānato passato anusayā pahīyanti,<BR>
ghānasamphassaṃ aniccato jānato passato anusayā pahīyanti. Yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccato jānato passato anusayā pahīyanti. <BR>
<BR>
Jivhā kho bhikkhu aniccato jānato passato anusayā pahīyanti, <BR>
Rase aniccato jānato passato anusayā pahīyanti, <BR>
Jivhāviññāṇaṃ aniccato jānato passato anusayā pahīyanti, <BR>
Jivhāsamphassaṃ aniccato jānato passato anusayā pahīyanti, <BR>
Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato anusayā pahīyanti, <BR>
<BR>
Kāyaṃ aniccato jānato passato anusayā pahīyanti, <BR>
Phoṭṭhabbe aniccato jānato passato anusayā pahīyanti, <BR>
Kāyaviññāṇaṃ aniccato jānato passato anusayā pahīyanti, <BR>
Kāyasamphassaṃ aniccato jānato passato anusayā pahīyanti, <BR>
Yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato anusayā pahīyanti. <BR>
Manaṃ aniccato jānato passato anusayā pahīyanti, <BR>
Dhamme aniccato jānato passato anusayā pahīyanti, <BR>
Manoviññāṇaṃ aniccato jānato passato anusayā pahīyanti, <BR>
Manosamphassaṃ aniccato jānato passato anusayā pahīyanti, <BR>
Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato anusayā pahīyanti. <BR>
<BR>
Evaṃ kho bhikkhu jānato evaṃ passato anusayā pahīyantīti. <BR>
<BR>
[BJT Page 074] [\x  74/]     <BR>
<BR>
1. 6. 7<BR>
Anusayasamugghātasuttaṃ<BR>
59. Sāvatthiyaṃ<BR>
Kathannu kho bhante jānato kathaṃ passato anusayā samugghātaṃ gacchantīti?<BR>
<BR>
Cakkhuṃ kho bhikkhu anattato jānato passato anusayā samugghātaṃ gacchanti, rūpe<BR>
anattato jānato passato anusayā samugghātaṃ gacchanti, cakkhuviññāṇaṃ anattato jānato<BR>
passato anusayā samugghātaṃ gacchanti, cakkhusamphassaṃ anattato jānato passato anusayā<BR>
samugghātaṃ gacchanti, yampidaṃ cakkhusamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi anattato jānato passato anusayā samugghātaṃ<BR>
gacchanti. <BR>
<BR>
Sotaṃ kho bhikkhu anattato jānato passato anusayā samugghātaṃ gacchanti, sadde anattato<BR>
jānato passato anusayā samugghātaṃ gacchanti, sotaviññāṇaṃ anattato jānato passato<BR>
anusayā samugghātaṃ gacchanti, sotasampassaṃ anattato jānato passato anusayā<BR>
samugghātaṃ gacchanti, yampidaṃ sotasamphassapaccayā uppajjati vedayitaṃ sukhaṃ vā<BR>
dukkhaṃ vā<BR>
Adukkhamasukhaṃ vā tampi anattato jānato passato anusayā samugghātaṃ gacchanti. <BR>
Ghānaṃ kho bhikkhu anattato jānato passato anusayā samugghātaṃ gacchanti, gandhe<BR>
anattato jānato passato anusayā samugghātaṃ gacchanti, ghānaviññāṇaṃ anattato jānato<BR>
passato anusayā samugghātaṃ gacchanti, ghānasampassaṃ anattato jānato passato anusayā<BR>
samugghātaṃ gacchanti, yampidaṃ ghānasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi anattato jānato passato anusayā samugghātaṃ<BR>
gacchanti. <BR>
Jivhā kho bhikkhu anattato jānato passato anusayā samugghātaṃ gacchanti, rase anattato<BR>
jānato passato anusayā samugghātaṃ gacchanti, jivhāviññāṇaṃ anattato jānato passato<BR>
anusayā samugghātaṃ gacchanti, jivhāsampassaṃ anattato jānato passato anusayā<BR>
samugghātaṃ gacchanti, yampidaṃ jivhāsamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi anattato jānato passato anusayā samugghātaṃ<BR>
gacchanti. <BR>
<BR>
Kāyaṃ anattato jānato passato anusayā samugghātaṃ gacchanti, <BR>
Phoṭṭhabbe anattato jānato passato anusayā samugghātaṃ gacchanti, <BR>
Kāyaviññāṇaṃ anattato jānato passato anusayā samugghātaṃ gacchanti, kāyasamphassaṃ<BR>
anattato jānato passato anusayā samugghātaṃ gacchanti, yampidaṃ kāyasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi anattato jānato<BR>
passato anusayā samugghātaṃ gacchanti. <BR>
Manaṃ anattato jānato passato anusayā samugghātaṃ gacchanti, <BR>
Dhamme anattato jānato passato anusayā samugghātaṃ gacchanti, manoviññāṇaṃ anattato<BR>
jānato passato anusayā samugghātaṃ gacchanti, manosamphassaṃ anattato jānato passato<BR>
anusayā samugghātaṃ gacchanti, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi anattato jānato passato anusayā<BR>
samugghātaṃ gacchanti. <BR>
Evaṃ kho bhikkhu jānato evaṃ passato anusayā samugghātaṃ gacchantīti. <BR>
<BR>
<BR>
1. 6. 8<BR>
Sabbūpādānapariññāsuttaṃ<BR>
<BR>
60. Sabbūpādānapariññāya vo bhikkhave dhammaṃ desissāmi, taṃ suṇātha. Katamo ca<BR>
bhikkhave sabbūpādānapariññāya dhammo:<BR>
<BR>
Cakkhuñca paṭicca rūpe ca uppajjati-1 cakkhuviññāṇaṃ tiṇṇaṃ saṅgati phasso,<BR>
phassapaccayā vedanā, evaṃ passaṃ [PTS Page 033] [\q  33/]      bhikkhave sutavā<BR>
ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati,<BR>
cakkhusamphassepi nibbindati, vedanāyapi nibbindati, nibbindaṃ virajjati, virāgā vimuccati.<BR>
Vimokkhā-2. Pariññātaṃ me upādānanti pajānāti. <BR>
<BR>
Sotañca paṭicca sadde ca uppajjati sotaviññāṇaṃ, tiṇṇaṃ saṅgati phasso phassapaccayā<BR>
vedanā, evaṃ passaṃ bhikkhave sutavā ariyasāvako sotasmimpi nibbindati. Saddesupi<BR>
nibbindati, sota viññāṇepi nibbindati, sotasamphassepi nibbindati, vedanāyapi nibbindati<BR>
nibbindaṃ virajjati, virāgā vimuccati vimokkhā "pariññātaṃ me upādāna"nti pajānāti. <BR>
<BR>
Ghānañca paṭicca gandhe ca uppajjati, ghānaviññāṇaṃ tiṇṇaṃ saṅgati phasso,<BR>
phassapaccayā vedanā. Evaṃ passaṃ bhikkhave sutavā ariyasāvako ghānasmimpi nibbindati,<BR>
gandhesupi nibbindati ghānaviññāṇepi nibbindati, ghānasamphassepi nibbindati,<BR>
vedanāyapi nibbindati, nibbindaṃ virajjati, virāgā vimuccati, vimokkhā "pariññātaṃ me<BR>
upādāna" ntī pajānāti. <BR>
<BR>
Jivhañca paṭicca rase ca uppajjati jivhā viññāṇaṃ tiṇṇaṃ saṅgati phasso. Phassapaccayā<BR>
vedanā, evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, <BR>
<BR>
1. Uppajjati - sīmu 2. Vimokho - [PTS.] <BR>
<BR>
[BJT Page 076] [\x  76/]     <BR>
<BR>
Vedanāyapi nibbindati, nibbindaṃ virajjati, virāgā vimuccati. Vimokkhā "pariññātaṃ me<BR>
upādāna" nti pajānāti. <BR>
<BR>
Kāyañca paṭicca phoṭṭhabbe ca uppajjati kāyaviññāṇaṃ tiṇṇaṃ saṅgati phasso.<BR>
Phassapaccayā vedanā, evaṃ passaṃ bhikkhave sutavā ariyasāvako kāyepi nibbindati.<BR>
Phoṭṭhabbesupi nibbindati kāyaviññāṇepi nibbindati, kāyasamphassepi nibbindati<BR>
vedanāyapi nibbindati. Nibbindaṃ virajjati virāgā vimuccati. Vimokkhā "pariññātaṃ me<BR>
upādāna" nti pajānāti. <BR>
<BR>
Manañca paṭicca dhamme ca uppajjati manoviññāṇaṃ. Tiṇṇaṃ saṅgati phasso.<BR>
Phassapaccayā vedanā evaṃ passaṃ bhikkhave sutavā ariyasāvako manasmimpi nibbindati.<BR>
Dhammesupi nibbindati. Manoviññāṇepi nibbindati. Manosamphassepi nibbindati.<BR>
Vedanāyapi nibbindati, nibbindaṃ virajjati, virāgā vimuccati, vimokkhā "pariññātaṃ me<BR>
upādāna" nti pajānāti. Ayaṃ kho bhikkhave sabbupādānapariññāya dhammoti. <BR>
<BR>
1. 6. 9<BR>
Sabbūpādānapariyādānasuttaṃ<BR>
<BR>
61. Sabbūpādānapariyādānāya vo bhikkhave dhammaṃ desissāmi, taṃ suṇātha. Katamo ca<BR>
bhikkhave sabbūpādānapariyādānāya dhammo:<BR>
<BR>
Cakkhuñca paṭicca rūpe ca uppajjati cakkhuviññāṇaṃ tiṇṇaṃ saṅgati phasso, phassapaccayā<BR>
vedanā, evaṃ passaṃ bhikkhave sutavā ariyasāvako cakkhusmimpi nibbindati, rūpesupi<BR>
nibbindati, cakkhuviññāṇepi nibbindati, cakkhusamphassepi nibbindati, vedanāyapi<BR>
nibbindati, nibbindaṃ virajjati, virāgā vimuccati. Vimokkhā "pariyādinnaṃ me upādāna" nti<BR>
pajānāti. <BR>
<BR>
Sotañca paṭicca sadde ca uppajjati sotaviññāṇaṃ, tiṇṇaṃ saṅgati phasso phassapaccayā<BR>
vedanā, evaṃ passaṃ bhikkhave sutavā ariyasāvako sotasmimpi nibbindati. Saddesupi<BR>
nibbindati, sota viññāṇepi nibbindati, sotasamphassepi nibbindati, vedanāyapi nibbindati<BR>
nibbindaṃ virajjati, virāgā vimuccati vimokkhā "pariyādinnaṃ me upādāna"nti pajānāti. <BR>
<BR>
Ghānañca paṭicca gandhe ca uppajjati, ghānaviññāṇaṃ tiṇṇaṃ saṅgati phasso,<BR>
phassapaccayā vedanā. Evaṃ passaṃ bhikkhave sutavā ariyasāvako ghānasmimpi nibbindati,<BR>
gandhesupi nibbindati ghānaviññāṇepi nibbindati, ghānasamphassepi nibbindati,<BR>
vedanāyapi nibbindati, nibbindaṃ virajjati. Virāgā vimuccati, vimokkhā "pariyādinnaṃ me<BR>
upādāna" ntī pajānāti. <BR>
Jivhañca paṭicca rase ca uppajjati jivhā viññāṇaṃ tiṇṇaṃ saṅgati phasso. Phassapaccayā<BR>
vedanā, evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, vedanāyapi nibbindati, nibbindaṃ<BR>
virajjati, virāgā vimuccati. Vimokkhā "pariyādinnaṃ me upādāna" nti pajānāti. <BR>
<BR>
Kāyañca paṭicca phoṭṭhabbe ca uppajjati kāyaviññāṇaṃ tiṇṇaṃ saṅgati phasso.<BR>
Phassapaccayā vedanā, evaṃ passaṃ bhikkhave sutavā ariyasāvako kāyepi nibbindati.<BR>
Phoṭṭhabbesupi nibbindati kāyaviññāṇepi nibbindati, kāyasamphassepi nibbindati<BR>
vedanāyapi nibbindati. Nibbindaṃ virajjati virāgā vimuccati. Vimokkhā "pariyādinnaṃ me<BR>
upādāna" nti pajānāti. <BR>
<BR>
Manañca paṭicca dhamme ca uppajjati manoviññāṇaṃ, tiṇṇaṃ saṅgati phasso.<BR>
Phassapaccayā vedanā evaṃ phassaṃ bhikkhave sutavā ariyasāvako manasmimpi nibbindati.<BR>
Dhammesupi nibbindati. Manoviññāṇepi [PTS Page 034] [\q  34/]      nibbindati.<BR>
Manosamphassepi nibbindati. Vedanāyapi nibbindati, nibbindaṃ virajjati, virāgā vimuccati,<BR>
vimokkhā "pariyādinnaṃ me upādāna" nti pajānāti. Ayaṃ kho bhikkhave<BR>
sabbūpādānapariyādānāya dhammoti. <BR>
<BR>
[BJT Page 078] [\x  78/]     <BR>
<BR>
1. 6. 10<BR>
Dutiya sabbūpādānapariyādānasuttaṃ<BR>
62. Sāvatthiyaṃ <BR>
Sabbūpādānapariyādānāya vo bhikkhave dhammaṃ desissāmi taṃ suṇātha. Katamo ca<BR>
bhikkhave sabbūpādānapariyādānāya dhammo?<BR>
<BR>
Taṃ kimmaññatha bhikkhave cakkhuṃ niccaṃ vā aniccaṃ vāti? Aniccaṃ bhante. Yaṃ<BR>
panāniccaṃ dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
viparināmadhammaṃ kallannu taṃ samanupassituṃ "etaṃ mama, eso'hamasmi, eso me attā"<BR>
ti? Nohetaṃ bhante. <BR>
<BR>
Rūpā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama, esohamasmi, eso me attā" ti? Nohetaṃ bhante. <BR>
<BR>
Cakkhuviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ, kallannu taṃ<BR>
samanupassituṃ; "etaṃ mama, esohamasmi, eso me attā" ti? Nohetaṃ bhante. <BR>
Cakkhusamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vā ti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi niccaṃ vā aniccaṃ vā ti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi, eso me attā"<BR>
ti? Nohetaṃ bhante. <BR>
<BR>
Sotaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama, eso'hamasmī, eso me attā" ti? Nohetaṃ bhante. <BR>
<BR>
Saddā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
<BR>
Sotaviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ, kallannu taṃ<BR>
samanupassituṃ; "etaṃ mama, eso'hamasmi, eso me attā" ti? Nohetaṃ bhante. <BR>
Sotasamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ sukhaṃ<BR>
vā ti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
<BR>
Yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi niccaṃ vā aniccaṃ vā ti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi, eso me attā"<BR>
ti? Nohetaṃ bhante. <BR>
<BR>
Ghānaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
<BR>
Gandhā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
<BR>
Ghānaviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ, kallannu taṃ<BR>
samanupassituṃ; "etaṃ mama, eso'hamasmi, eso me attā" ti? Nohetaṃ bhante. <BR>
Ghānasamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vā ti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
Yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi niccaṃ vā aniccaṃ vā ti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi, eso me attā"<BR>
ti? Nohetaṃ bhante. <BR>
<BR>
Jivhā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
<BR>
Rasā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
<BR>
Jivhāviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ, kallannu taṃ<BR>
samanupassituṃ; "etaṃ mama, eso'hamasmi, eso me attā" ti? Nohetaṃ bhante. <BR>
Jivhāsamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vā ti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi niccaṃ vā aniccaṃ vā ti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi, eso me attā"<BR>
ti? Nohetaṃ bhante. <BR>
<BR>
Kāyo nicco vā anicco vāti? Aniccaṃ bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
<BR>
Phoṭṭhabbā niccā vā aniccā vāti? Aniccā bhante. Yaṃ panāniccaṃ dukkhaṃvā taṃ<BR>
sukhaṃvāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
<BR>
Kāyaviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ, kallannu taṃ<BR>
samanupassituṃ; "etaṃ mama, eso'hamasmi, eso me attā" ti? Nohetaṃ bhante. <BR>
Kāyasamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vā ti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
Yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi niccaṃ vā aniccaṃ vā ti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi, eso me attā"<BR>
ti? Nohetaṃ bhante. <BR>
<BR>
Mano nicco vā anicco vāti? Anicco bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
<BR>
Dhammā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
<BR>
Manoviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ, kallannu taṃ<BR>
samanupassituṃ; "etaṃ mama, eso'hamasmi, eso me attā" ti? Nohetaṃ bhante. <BR>
Manosamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vā ti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama, eso'hamasmi, eso me attā" ti? Nohetaṃ bhante. <BR>
Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā, tampi niccaṃ vā aniccaṃ vā ti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi, eso me attā"<BR>
ti? Nohetaṃ bhante. <BR>
<BR>
[PTS Page 035] [\q  35/]      evaṃ passaṃ bhikkhave sutavā ariyasāvako cakkhusmimpi<BR>
nibbindati, rūpesupi nibbanidati, cakkhuviññāṇepi nibbindati, cakkhusamphassepi<BR>
nibbindati yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako sotasmimpi nibbindati, saddāsupi nibbindati,<BR>
sotaviññāṇepi nibbindati, sotasamphassepi nibbindati yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako ghānasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. <BR>
Evaṃ passaṃ bhikkhave sutavā ariyasāvako kāyasmimpi nibbindati, poṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. <BR>
Evaṃ passaṃ bhikkhave sutavā ariyasāvako manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ<BR>
hoti. Khīṇā jāti vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāti. <BR>
<BR>
Ayaṃ kho bhikkhave sabbūpādānapariyādānāya dhammoti. <BR>
<BR>
Avijjāvaggo chaṭṭho. <BR>
Tassuddānaṃ:<BR>
Avijjā saññojanā dve āsavā apare duve, <BR>
Anusayena dve vuttā pariññā dve pariyādinnena tedasāti. <BR>
<BR>
[BJT Page 080] [\x  80/]     <BR>
<BR>
7. Mijālavaggo<BR>
1. 7. 1<BR>
Migajālasuttaṃ<BR>
63. Sāvatthiyaṃ<BR>
Atha kho āyasmā migajālo yena bhagavā tenupasaṅkami, upasaṅkamitvā bhagavantaṃ<BR>
abhivādetvā ekamantaṃ nisīdi, ekamantaṃ nisinno kho āyasmā migajālo bhagavantaṃ<BR>
etadavoca:<BR>
<BR>
"Ekavihārī ekavihārī" ti bhante vuccati, [PTS Page 036] [\q  36/]      kittāvatā nu kho<BR>
bhante ekavihārī hoti? Kittāvatā ca pana sadutiya-1 vihārī ca hotīti?<BR>
Santi kho migajāla cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandiyā sati sārāgo hoti sārāge sati saññogo<BR>
hoti, nandisaññojana saññutto kho migajāla bhikkhu sadutiya-1 vihārītī vuccati. <BR>
<BR>
Santi kho migajāla sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandiyā sati sārāgo hoti sārāge sati saññogo<BR>
hoti, nandisaññojana saññutto kho migajāla bhikkhu sadutiya vihārītī vuccati. <BR>
<BR>
Santi kho migajāla ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandiyā sati sārāgo hoti sārāge sati saññogo<BR>
hoti, nandisaññojana saññutto kho migajāla bhikkhu sadutiya vihārītī vuccati. <BR>
<BR>
Santi kho migajāla jivhāviññeyyā rasā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhu abhinandati abhivadati ajjhosāya tiṭṭhati, tassa taṃ abhinandato abhivadato<BR>
ajjhosāya tiṭṭhato uppajjati nandi, nandiyā sati sārāgo hoti sārāge sati saññogo hoti,<BR>
nandisaññojana saññutto kho migajāla bhikkhu sadutiya vihārītī vuccati. <BR>
<BR>
Santi kho migajāla kāyoviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandiyā sati sārāgo hoti sārāge sati saññogo<BR>
hoti, nandisaññojana saññutto kho migajāla bhikkhu sadutiya vihārītī vuccati. <BR>
<BR>
Santi kho migajāla manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandiyā sati sārāgo hoti sārāge sati saññogo<BR>
hoti, nandisaññojana saññutto kho migajāla bhikkhu sadutiya vihārītī vuccati. <BR>
<BR>
Evaṃ vihārī ca migajāla bhikkhu kiñcāpi araññe vanapatthāni pantāni senāsanāni paṭisevati<BR>
appasaddāni appanigghosāni vijanavātāni manussarāhaseyyakāni paṭisallānasāruppāni, atha<BR>
kho sadutiyavihārīti vuccati. Taṃ kissa hetu? Taṇhā hissa dutiyā, sāssa appahīnā, tasmā<BR>
sadutiya vihārīti vuccati. <BR>
<BR>
1. Sadadutiya - sī 1. 2. Sīmu [II]<BR>
2. Saṃyutto - sī 1. 2. <BR>
<BR>
[BJT Page 082] [\x  82/]     <BR>
<BR>
Santi ca kho migajāla cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati na ajjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati, nandiyā asati sārāgo na<BR>
hoti. Sārāge asati [PTS Page 037] [\q  37/]      saññogo na hoti, nandisaññojana visaññutto<BR>
kho migajāla bhikkhu ekavihārītī vuccati. <BR>
<BR>
Santi ca kho migajāla sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati na ajjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati, nandiyā asati sārāgo na<BR>
hoti. Sārāge asati saññogo na hoti, nandisaññojana visasaññutto kho migajāla bhikkhu<BR>
ekavihārītī vuccati. <BR>
<BR>
Santi ca kho migajāla ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati na ajjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati nandiyā asati sārāgo na<BR>
hoti sārāge asati saññogo na hoti, nandisaññojana visaññutto kho migajāla bhikkhu<BR>
ekavihārītī vuccati. <BR>
<BR>
Santi ca kho migajāla jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati na ajjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati nandiyā asati sārāgo na<BR>
hoti sārāge asati saññogo na hoti, nandisaññojana visaññutto kho migajāla bhikkhu<BR>
ekavihārītī vuccati. <BR>
<BR>
Santi ca kho migajāla kāyoviññeyyā phoṭṭhabbā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhu nābhinandati nābhivadati na ajjhosāya tiṭṭhati, tassa<BR>
taṃ anabhinandato anabhivadato anajjhosāya tiṭṭhato nandi nirujjhati nandiyā asati sārāgo<BR>
na hoti. Sārāge asati saññogo na hoti, nandisaññojana visaññutto kho migajāla bhikkhu<BR>
ekavihārītī vuccati. <BR>
<BR>
Santi ca kho migajāla manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu na abhinandati na abhivadati na ajjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati. Nandiyā asati sārāgo na<BR>
hoti. Sārāge asati saññogo na hoti, nandisaññojana visaññutto kho migajāla bhikkhu<BR>
ekavihārītī vuccati. <BR>
Evaṃ vihārī ca migajāla bhikkhu kiñcāpi gāmante viharati ākiṇṇo bhikkhūhi bhikkhuṇīhi<BR>
upāsakehi upāsikāhi rājūhi rājamahāmattehi titthiyehi titthiyasāvakehi, atha so ekavihārīti<BR>
vuccati taṃ kissa hetu? Taṇhā hissa dutiyā, sāssa pahīnā, tasmā ekavihārīti vuccatīti, <BR>
<BR>
<BR>
1. 7. 2. <BR>
Dutiya migajālasuttaṃ<BR>
<BR>
64. Atha kho āyasmā migajālo yena bhagavā tenupasaṅkami, upasaṅkamitvā bhagavantaṃ<BR>
abhivādetvā ekamantaṃ nisīdi, ekamantaṃ nisinno kho āyasmā migajālo bhagavantaṃ<BR>
etadavoca: sādhu me bhante bhagavā, saṅkhittena dhammaṃ desetu yamahaṃ bhagavato<BR>
dhammaṃ sutvā eko vūpakaṭṭho appamatto ātāpī pahitatto vihareyyanti. <BR>
<BR>
[BJT Page 084] [\x  84/]     <BR>
<BR>
Santi ca kho migajāla cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandisamudayā dukkhasamudayo migajālāti<BR>
vadāmi. <BR>
<BR>
Santi ca kho migajāla sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandisamudayā dukkhasamudayo migajālāti<BR>
vadāmi. <BR>
<BR>
Santi ca kho migajāla ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati [PTS Page 038] [\q  38/]      nandi, nandisamudayā<BR>
dukkhasamudayo migajālāti vadāmi. <BR>
<BR>
Santi ca kho migajāla jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandisamudayā dukkhasamudayo migajālāti<BR>
vadāmi. <BR>
<BR>
Santi ca kho migajāla kāyaviññeyyā phoṭṭhabbā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhu abhinandati abhivadati ajjhosāya tiṭṭhati, tassa taṃ<BR>
abhinandato abhivadato ajjhosāya tiṭṭhato uppajjati nandi, nandisamudayā<BR>
dukkhasamudayo migajālāti vadāmi. <BR>
<BR>
Santi kho migajāla manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandisamudayā dukkhasamudayo migajālāti<BR>
vadāmi. <BR>
<BR>
Santi ca kho migajāla cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu na abhinandati na abhivadati na ajjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati, nandinirodhā<BR>
dukkhanirodho migajālāti vadāmi. <BR>
<BR>
Santi ca kho migajāla sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati na ajjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati, nandinirodhā<BR>
dukkhanirodho migajālāti vadāmi. <BR>
<BR>
Santi ca kho migajāla ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati na ajjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati nandinirodhā<BR>
dukkhanirodho migajālāti vadāmi. <BR>
<BR>
Santi ca kho migajāla jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati na ajjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati, nandinirodhā<BR>
dukkhanirodho migajālāti vadāmi. <BR>
<BR>
Santi ca kho migajāla kāyaviññeyyā phoṭṭhabbā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhu nābhinandati nābhivadati na ajjhosāya tiṭṭhati, tassa<BR>
taṃ anabhinandato anabhivadato anajjhosāya tiṭṭhato nandi nirujjhati, nandinirodhā<BR>
dukkhanirodho migajālāti vadāmi. <BR>
Santi ca kho migajāla manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu na abhinandati na abhivadati na ajjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati, nandinirodhā<BR>
dukkhanirodho migajālāti vadāmīti. <BR>
<BR>
Atha kho āyasmā migajālo bhagavato bhāsitaṃ abhinanditvā anumoditvā uṭṭhāyāsanā<BR>
bhagavantaṃ abhivādetvā padakkhiṇaṃ katvā pakkāmi. <BR>
<BR>
Atha kho āyasmā migajālo eko vūpakaṭṭho appamatto ātāpī pahitatto viharanto na cirasseva<BR>
yassatthāya kulaputtā sammadeva agārasmā anagāriyaṃ pabbajanti tadanuttaraṃ<BR>
brahmacariyaṃ pariyosānaṃ diṭṭheva dhamme sayaṃ abhiññā sacchikatvā upasampajja<BR>
vihāsi, khīṇā jāti vusitaṃ brahmacariyaṃ, kataṃ karaṇīyaṃ nāparaṃ itthattāyātī abbhaññāsi.<BR>
Aññataro va panāyasmā migajālo arahataṃ ahosīti. <BR>
<BR>
[BJT Page 086] [\x  86/]     <BR>
<BR>
1. 7. 3<BR>
Samiddhi-mārapañhasuttaṃ<BR>
<BR>
65. Ekaṃ samayaṃ bhagavā rājagahe viharati veevane kalandaka nivāpe. Atha kho āyasmā<BR>
samiddhi yena bhagavā tenupasaṃkami, upasaṃkamitvā bhagavantaṃ abhivādetvā<BR>
ekamantaṃ nisīdi. Ekamantaṃ nisinno kho āyasmā samiddhi bhagavantaṃ etadavoca: māro<BR>
māroti bhante, vuccati kittāvatā nu kho bhante māro vā assa mārapaññatti vāti?<BR>
<BR>
Yattha kho samiddhi atthi cakkhu atthi rūpā atthi [PTS Page 039] [\q  39/]     <BR>
cakkhuviññāṇaṃ atthi cakkhuviññāṇa viññātabbā dhammā. Atthi tattha māro vā<BR>
mārapaññatti vā. <BR>
<BR>
Yattha kho samiddhi atthi sota atthi saddā atthi sotaviññāṇaṃ atthi sotaviññāṇa viññātabbā<BR>
dhammā. Atthi tattha māro vā mārapaññatti vā. <BR>
<BR>
Yattha kho samiddhi atthi ghāna atthi gandhā atthi ghānaviññāṇaṃ atthi ghānaviññāṇa<BR>
viññātabbā dhammā. Atthi tattha māro vā mārapaññatti vā. <BR>
<BR>
Yattha kho samiddhi atthi jivhā atthi rasā atthi jivhāviññāṇaṃ atthi jivhāviññāṇa viññātabbā<BR>
dhammā. Atthi tattha māro vā mārapaññatti vā. <BR>
<BR>
Yattha kho samiddhi atthi kāyo atthi phoṭṭhabbo atthi kāyaviññāṇaṃ atthi kāyaviññāṇa<BR>
viññātabbā dhammā. Atthi tattha māro vā mārapaññatti vā. <BR>
<BR>
Yattha kho samiddhi atthi mano atthi dhammā atthi manoviññāṇaṃ atthi manoviññāṇa<BR>
viññātabbā dhammā. Atthi tattha māro vā mārapaññatti vā. <BR>
<BR>
Yattha ca kho samiddhi natthi cakkhu natthi rūpā natthi cakkhuviññāṇaṃ natthi<BR>
cakkhuviññāṇa viññātabbā dhammā. Natthi tattha māro vā mārapaññatti vā. <BR>
<BR>
Yattha ca kho samiddhi natthi sota natthi saddā natthi sotaviññāṇaṃ natthi sotaviññāṇa<BR>
viññātabbā dhammā. Natthi tattha māro vā mārapaññatti vā. <BR>
<BR>
Yattha ca kho samiddhi natthi ghāna natthi gandhā natthi ghānaviññāṇaṃ natthi<BR>
ghānaviññāṇa viññātabbā dhammā. Natthi tattha māro vā mārapaññatti vā. <BR>
<BR>
Yattha ca kho samiddhi natthi jivhā natthi rasā natthi jivhāviññāṇaṃ natthi jivhāviññāṇa<BR>
viññātabbā dhammā. Natthi tattha māro vā mārapaññatti vā. <BR>
<BR>
Yattha ca kho samiddhi natthi kāyo natthi phoṭṭhabbā natthi kāyaviññāṇaṃ natthi<BR>
kāyaviññāṇa viññātabbā dhammā. Natthi tattha māro vā mārapaññatti vā. <BR>
<BR>
Yattha ca kho samiddhi natthi mano natthi dhammā natthi manoviññāṇaṃ natthi<BR>
manoviññāṇa viññātabbā dhammā. Natthi tattha māro vā mārapaññatti vāti. <BR>
<BR>
1. 7. 4. <BR>
Samiddhi-sattapañhasuttaṃ<BR>
<BR>
66. Ekaṃ samayaṃ bhagavā rājagahe viharati veevane kalandaka nivāpe. Atha kho āyasmā<BR>
samiddhi yena bhagavā tenupasaṃkami, upasaṃkamitvā bhagavantaṃ abhivādetvā<BR>
ekamantaṃ nisīdi. Ekamantaṃ nisinno kho āyasmā samiddhi bhagavantaṃ etadavoca: satto<BR>
sattoti bhante vuccati, kittāvatā nu kho bhante satto vā assa sattapaññatti vāti?<BR>
<BR>
Yattha kho samiddhi atthi cakkhu atthi rūpā atthi cakkhuviññāṇaṃ atthi cakkhuviññāṇa<BR>
viññātabbā dhammā. Atthi tattha satto vā sattapaññatti vā. <BR>
<BR>
Yattha kho samiddhi atthi sota atthi saddā atthi sotaviññāṇaṃ atthi sotaviññāṇa viññātabbā<BR>
dhammā. Atthi tattha satto vā sattapaññatti vā. <BR>
<BR>
Yattha kho samiddhi atthi ghāna atthi gandhā atthi ghānaviññāṇaṃ atthi ghānaviññāṇa<BR>
viññātabbā dhammā. Atthi tattha satto vā sattapaññatti vā. <BR>
<BR>
Yattha kho samiddhi atthi jivhā atthi rasā atthi jivhāviññāṇaṃ atthi jivhāviññāṇa viññātabbā<BR>
dhammā. Atthi tattha satto vā sattapaññatti vā. <BR>
<BR>
Yattha kho samiddhi atthi kāyo atthi phoṭṭhabbā atthi kāyaviññāṇaṃ atthi kāyaviññāṇa<BR>
viññātabbā dhammā. Atthi tattha satto vā sattapaññatti vā. <BR>
<BR>
Yattha kho samiddhi atthi mano atthi dhammā atthi manoviññāṇaṃ atthi manoviññāṇa<BR>
viññātabbā dhammā. Atthi tattha satto vā sattapaññatti vā. <BR>
<BR>
[BJT Page 088] [\x  88/]      <BR>
<BR>
Yattha ca kho samiddhi natthi cakkhu natthi rūpā natthi cakkhuviññāṇaṃ natthi<BR>
cakkhuviññāṇa viññātabbā dhammā. Natthi tattha satto vā sattapaññatti vā. <BR>
<BR>
Yattha ca kho samiddhi natthi sota natthi saddā natthi sotaviññāṇaṃ natthi sotaviññāṇa<BR>
viññātabbā dhammā. Natthi tattha satto vā sattapaññatti vā. <BR>
<BR>
Yattha ca kho samiddhi natthi ghāna natthi gandhā natthi ghānaviññāṇaṃ natthi<BR>
ghānaviññāṇa viññātabbā dhammā. Natthi tattha satto vā sattapaññatti vā. <BR>
<BR>
Yattha ca kho samiddhi natthi jivhā natthi rasā natthi jivhāviññāṇaṃ natthi jivhāviññāṇa<BR>
viññātabbā dhammā. Natthi tattha satto vā sattapaññatti vā. <BR>
<BR>
Yattha ca kho samiddhi natthi kāyo natthi phoṭṭhabbā natthi kāyaviññāṇaṃ natthi<BR>
kāyaviññāṇa viññātabbā dhammā. Natthi tattha satto vā sattapaññatti vā. <BR>
<BR>
Yattha ca kho samiddhi natthi mano natthi dhammā natthi manoviññāṇaṃ natthi<BR>
manoviññāṇa viññātabbā dhammā. Natthi tattha satto vā sattapaññatti vāti. <BR>
1. 7. 5. <BR>
Samiddhi-dukkhapañhasuttaṃ<BR>
<BR>
67. Dukkhaṃ dukkhanti bhante vuccati kittāvatā nu kho bhante dukkhaṃ vā assa<BR>
dukkhapaññatti vāti?<BR>
<BR>
Yattha kho samiddhi atthi cakkhu atthi rūpā atthi cakkhuviññāṇaṃ atthi cakkhuviññāṇa<BR>
viññātabbā dhammā. Atthi tattha dukkhaṃ vā dukkhapaññatti vā. <BR>
<BR>
Yattha kho samiddhi atthi sota atthi saddā atthi sotaviññāṇaṃ atthi sotaviññāṇa viññātabbā<BR>
dhammā. Atthi tattha dukkhaṃ vā dukkhapaññatti vā. <BR>
<BR>
Yattha kho samiddhi atthi ghāna atthi gandhā atthi ghānaviññāṇaṃ atthi ghānaviññāṇa<BR>
viññātabbā dhammā. Atthi tattha dukkhaṃ vā dukkhapaññatti vā. <BR>
<BR>
Yattha kho samiddhi atthi jivhā atthi rasā atthi jivhāviññāṇaṃ atthi jivhāviññāṇa viññātabbā<BR>
dhammā. Atthi tattha dukkhaṃ vā dukkhapaññatti vā. <BR>
<BR>
Yattha kho samiddhi atthi kāyo atthi phoṭṭhabbā atthi kāyaviññāṇaṃ atthi kāyaviññāṇa<BR>
viññātabbā dhammā. Atthi tattha dukkhaṃ vā dukkhapaññatti vā. <BR>
Yattha kho samiddhi atthi mano atthi dhammā atthi manoviññāṇaṃ atthi manoviññāṇa<BR>
viññātabbā dhammā. Atthi tattha dukkhaṃ vā dukkhapaññatti vā. <BR>
<BR>
Yattha ca kho samiddhi natthi cakkhu natthi rūpā natthi cakkhuviññāṇaṃ natthi<BR>
cakkhuviññāṇa viññātabbā dhammā. Natthi tattha dukkhaṃ vā dukkhapaññatti vā. <BR>
<BR>
Yattha ca kho samiddhi natthi sota natthi saddā natthi sotaviññāṇaṃ natthi sotaviññāṇa<BR>
viññātabbā dhammā. Natthi tattha dukkhaṃ vā dukkhapaññatti vā. <BR>
<BR>
Yattha ca kho samiddhi natthi ghāna natthi gandhā natthi ghānaviññāṇaṃ natthi<BR>
ghānaviññāṇa viññātabbā dhammā. Natthi tattha dukkhaṃ vā dukkhapaññatti vā. <BR>
<BR>
Yattha ca kho samiddhi natthi jivhā natthi rasā natthi jivhāviññāṇaṃ natthi jivhāviññāṇa<BR>
viññātabbā dhammā. Natthi tattha dukkhaṃ vā dukkhapaññatti vā. <BR>
Yattha ca kho samiddhi natthi kāyo natthi phoṭṭhabbā natthi kāyaviññāṇaṃ natthi<BR>
kāyaviññāṇa viññātabbā dhammā. Natthi tattha dukkhaṃ vā dukkhapaññatti vā. <BR>
<BR>
Yattha ca kho samiddhi natthi mano natthi dhammā natthi manoviññāṇaṃ natthi<BR>
manoviññāṇa viññātabbā dhammā. Natthi tattha dukkhaṃ vā dukkhapaññatti vāti. <BR>
<BR>
1. 7. 6<BR>
Samiddhi-lokapañhasuttaṃ<BR>
<BR>
68. Loko lokoti bhante vuccati, kittāvatā nu kho bhante loko vā assa lokapaññatti vāti?<BR>
<BR>
Yattha kho samiddhi atthi cakkhu atthi rūpā atthi cakkhuviññāṇaṃ atthi cakkhuviññāṇa<BR>
viññātabbā dhammā, atthi tattha loko vā lokapaññatti vā. <BR>
<BR>
Yattha kho samiddhi atthi sota atthi saddā atthi sotaviññāṇaṃ atthi sotaviññāṇa viññātabbā<BR>
dhammā. Atthi tattha loko vā lokapaññatti vā. <BR>
<BR>
Yattha kho samiddhi atthi ghāna atthi gandhā atthi ghānaviññāṇaṃ atthi ghānaviññāṇa<BR>
viññātabbā dhammā. Atthi tattha loko vā lokapaññatti vā. <BR>
<BR>
Yattha kho samiddhi atthi jivhā atthi rasā atthi jivhāviññāṇaṃ atthi jivhāviññāṇa viññātabbā<BR>
dhammā. Atthi tattha loko vā lokapaññatti vā. <BR>
<BR>
Yattha kho samiddhi atthi kāyo atthi phoṭṭhabbā atthi kāyaviññāṇaṃ atthi kāyaviññāṇa<BR>
viññātabbā dhammā. Atthi tattha loko vā lokapaññatti vā. <BR>
Yattha kho samiddhi [PTS Page 040] [\q  40/]      atthi mano atthi dhammā atthi<BR>
manoviññāṇaṃ atthi manoviññāṇa viññātabbā dhammā. Atthi tattha loko vā lokapaññatti<BR>
vā. <BR>
<BR>
[BJT Page 090] [\x  90/]     <BR>
<BR>
Yattha ca kho samiddhi natthi cakkhu natthi rūpā natthi cakkhuviññāṇaṃ natthi<BR>
cakkhuviññāṇa viññātabbā dhammā. Natthi tattha loko vā lokapaññatti vā. <BR>
<BR>
Yattha ca kho samiddhi natthi sota natthi saddā natthi sotaviññāṇaṃ natthi sotaviññāṇa<BR>
viññātabbā dhammā. Natthi tattha loko vā lokapaññatti vā. <BR>
<BR>
Yattha ca kho samiddhi natthi ghāna natthi gandhā natthi ghānaviññāṇaṃ natthi<BR>
ghānaviññāṇa viññātabbā dhammā. Natthi tattha loko vā lokapaññatti vā. <BR>
<BR>
Yattha ca kho samiddhi natthi jivhā natthi rasā natthi jivhāviññāṇaṃ natthi jivhāviññāṇa<BR>
viññātabbā dhammā. Natthi tattha loko vā lokapaññatti vā. <BR>
<BR>
Yattha ca kho samiddhi natthi kāyo natthi phoṭṭhabbā natthi kāyaviññāṇaṃ natthi<BR>
kāyaviññāṇa viññātabbā dhammā. Natthi tattha loko vā lokapaññatti vā. <BR>
Yattha ca kho samiddhi natthi mano natthi dhammā natthi manoviññāṇaṃ natthi<BR>
manoviññāṇa viññātabbā dhammā. Natthi tattha loko vā lokapaññatti vāti. <BR>
<BR>
1. 7. 7<BR>
Upasenasuttaṃ<BR>
<BR>
69. Ekaṃ samayaṃ āyasmā ca sāriputto āyasmā ca upaseno rājagahe viharanti sītavane<BR>
sappasoṇḍika pabbhāre tena kho pana samayena āyasmato upasenassa kāye āsiviso patito<BR>
hoti. <BR>
<BR>
Atha kho āyasmā upaseno bhikkhū āmantesi: etha me āvuso, imaṃ kāyaṃ mañcakaṃ<BR>
āropetvā bahiddhā nīharatha, purāyaṃ kāyo idheva vikirati seyyathāpi bhusamuṭṭhiti. Evaṃ<BR>
vutte āyasmā sāriputto āyasmantaṃ upasenaṃ etadavoca: na kho pana mayaṃ passāma<BR>
āyasmato upasenassa kāyassa vā aññathattaṃ indriyānaṃ vā vipariṇāmaṃ, atha ca<BR>
panāyasmā upaseno evamāha: etha me āvuso imaṃ kāyaṃ mañcakaṃ āropetvā bahiddhā<BR>
nīharatha, purāyaṃ kāyo idheva vikirati seyyathāpi bhusamuṭṭhiti. <BR>
<BR>
Yassa nūna āvuso sāriputta evamassa:<BR>
<BR>
Ahaṃ cakkhunti vā mama cakkhunti vā, ahaṃ sotanti vā mama sotanti vā, ahaṃ ghānanti vā<BR>
mama ghānanti vā, ahaṃ jivhāti vā mama jivhāti vā, ahaṃ kāyoti vā mama kāyoti vā, ahaṃ<BR>
manoti vā mama manoti vā, tassa nūna āvuso-1 sāriputta siyā kāyassa vā aññathattaṃ<BR>
indriyānaṃ vā vipariṇāmo. Mayhañca kho āvuso sāriputta na evaṃ hoti: [PTS Page 041] [\q <BR>
41/]      ahaṃ cakkhunti-2 vā mama cakkhunti vā, ahaṃ sotanti vā mama sotanti vā, ahaṃ<BR>
ghānanti vā mama ghānanti vā, ahaṃ jivhāti vā mama jivhāti vā, ahaṃ kāyoti vā mama<BR>
kāyoti vā, ahaṃ manoti vā mama manoti vā, tassa mayhaṃ āvuso sāriputta kiṃ kāyassa vā<BR>
aññathattaṃ bhavissati indriyānaṃ vā vipariṇāmoti?<BR>
<BR>
1. Tassa āvuso - machasaṃ, syā. 2. Cakkhūti - machasaṃ. <BR>
<BR>
[BJT Page 092] [\x  92/]     <BR>
<BR>
Tathā hi panāyasmato upasenassa dīgharattaṃ ahaṃkāramamiṃkāra mānānusayā<BR>
susamūhatā, -1 tasmāyasmato upasenassa na evaṃ hoti:<BR>
<BR>
Ahaṃ cakkhunti vā mama cakkhunti vā, ahaṃ sotanti vā mama sotanti vā, ahaṃ ghānanti vā<BR>
mama ghānanti vā, ahaṃ jivhāti vā mama jivhāti vā, ahaṃ kāyoti vā mama kāyoti vā, ahaṃ<BR>
manoti vā mama manoti vā, tassa nūna āvuso-1 sāriputta siyā kāyassa vā aññathattaṃ<BR>
indriyānaṃ vā vipariṇāmo. Mayhañca kho āvuso sāriputta na evaṃ hoti: ahaṃ cakkhunti-2.<BR>
Vā mama cakkhunti vā, ahaṃ sotanti vā mama sotanti vā, ahaṃ ghānanti vā mama ghānanti<BR>
vā, ahaṃ jivhāti vā mama jivhāti vā, ahaṃ kāyoti vā mama kāyoti vā, ahaṃ manoti vā mama<BR>
manoti vāti. <BR>
<BR>
Atha kho te bhikkhu āyasmato upasenassa kāyaṃ mañcakaṃ āropetvā bahiddhā nīhariṃsu<BR>
atha kho āyasmato upasenassa kāyo tattheva vikiri seyyathāpi bhusamuṭṭhiti. <BR>
<BR>
1. 7. 8<BR>
Upavāṇasuttaṃ<BR>
70. Atha kho āyasmā upavāṇo yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho āyasmā upavāṇo bhagavantaṃ<BR>
etadavoca: sandiṭṭhiko dhammo sandiṭṭhiko dhammoti bhante vuccati kittāvatā nu kho<BR>
bhante sandiṭṭhiko dhammo hoti akāliko ehi passiko opanayiko paccattaṃ veditabbo<BR>
viññūhīti?<BR>
<BR>
Idhūpavāṇa-2 bhikkhu cakkhunā rūpaṃ disvā rūpapaṭisaṃvedī ca hoti rūparāgapaṭisaṃvedī<BR>
ca. Santañca ajjhattaṃ rūpesu rāgaṃ atthi me ajjhattaṃ rūpesu rāgoti pajānāti, yantaṃ<BR>
upavāṇa bhikkhu cakkhunā rūpaṃ disvā rūpapaṭisaṃvedī-3 ca hoti, rūparāgapaṭisaṃvedī-4<BR>
ca santañca ajjhattaṃ rūpesu rāgaṃ atthi me ajjhattaṃ rūpesu rāgoti pajānāti. Evampi kho<BR>
upavāṇa, sandiṭṭhiko dhammo hoti akāliko ehipassiko opanayiko paccattaṃ veditabbo<BR>
viññūhi. <BR>
<BR>
Puna ca paraṃ upavāṇa bhikkhu sotena saddaṃ sutvā saddapaṭisaṃvedī ca hoti<BR>
saddarāgapaṭisaṃvedī ca. Santañca ajjhattaṃ saddesu rāgaṃ atthi me ajjhattaṃ saddesu rāgoti<BR>
pajānāti, yantaṃ upavāṇa bhikkhu sotena saddaṃ sutvā saddapaṭisaṃvedī ca hoti,<BR>
saddarāgapaṭisaṃvedī ca santañca ajjhattaṃ saddesu rāgaṃ atthi me ajjhattaṃ saddesu rāgoti<BR>
pajānāti. Evampi kho upavāṇa, sandiṭṭhiko dhammo hoti akāliko ehipassiko opanayiko<BR>
paccattaṃ veditabbo viññūhi. <BR>
<BR>
[PTS Page 042] [\q  42/]      puna ca paraṃ upavāṇa bhikkhu ghānena gandhaṃ ghāyitvā<BR>
gandhapaṭisaṃvedī ca hoti gandharāgapaṭisaṃvedī ca. Santañca ajjhattaṃ gandhesu rāgaṃ<BR>
atthi me ajjhattaṃ gandhesu rāgoti pajānāti, yantaṃ upavāṇa bhikkhu ghānena gandhaṃ<BR>
ghāyitvā gandhapaṭisaṃvedī ca hoti, gandharāgapaṭisaṃvedī ca santañca ajjhattaṃ gandhesu<BR>
rāgaṃ atthi me ajjhattaṃ gandhesu rāgoti pajānāti. Evampi kho upavāṇa, sandiṭṭhiko<BR>
dhammo hoti akāliko ehipassiko opanayiko paccattaṃ veditabbo viññūhi. <BR>
<BR>
Puna ca paraṃ upavāṇa bhikkhu jivhāya rasaṃ sāyitvā rasapaṭisaṃvedī ca hoti<BR>
rasarāgapaṭisaṃvedī. Ca santañca ajjhattaṃ rasesu rāgaṃ atthi me ajjhattaṃ rasesu rāgoti<BR>
pajānāti, yantaṃ upavāṇa bhikkhu jivhāya rasaṃ sāyitvā rasapaṭisaṃvedī ca hoti,<BR>
rasarāgapaṭisaṃvedī ca. Santañca ajjhattaṃ rasesu rāgaṃ atthi me ajjhattaṃ rasesu rāgoti<BR>
pajānāti. Evampi kho upavāṇa, sandiṭṭhiko dhammo hoti akāliko ehipassiko opanayiko<BR>
paccattaṃ veditabbo viññūhi. <BR>
<BR>
1. Mānānusayo susamūhato - machasaṃ<BR>
2. Idha pana upavāṇa - machasaṃ, syā. <BR>
3. Rūpappaṭisaṃvedi - machasaṃ<BR>
4. Rūparāgappaṭisaṃvedī - machasaṃ. <BR>
<BR>
[BJT Page 094] [\x  94/]     <BR>
<BR>
Puna ca paraṃ upavāṇa bhikkhu manasā dhammaṃ viññāya dhammapaṭisaṃvedī ca hoti<BR>
dhammarāgapaṭisaṃvedī ca, santañca ajjhattaṃ dhammesu rāgaṃ atthi me ajjhattaṃ<BR>
dhammesu rāgoti pajānāti, yantaṃ upavāṇa bhikkhu manasā dhammaṃ viññāya<BR>
dhammapaṭisaṃvedī ca hoti, dhammarāgapaṭisaṃvedī ca, santañca ajjhattaṃ dhammesu<BR>
rāgaṃ atthi me ajjhattaṃ dhammesu rāgoti pajānāti. Evampi kho upavāṇa, sandiṭṭhiko<BR>
dhammo hoti akāliko ehipassiko opanayiko paccattaṃ veditabbo viññūhi. <BR>
<BR>
Idhūpavāṇa bhikkhu cakkhunā rūpaṃ disvā rūpapaṭisaṃvedī hi kho hoti no ca<BR>
rūparāgapaṭisaṃvedī, asantañca ajjhattaṃ rūpesu rāgaṃ natthi me ajjhattaṃ rūpesu rāgoti<BR>
pajānāti. Yantaṃ upavāṇa bhikkhu cakkhunā rūpaṃ disvā rūpapaṭisaṃvedī hi khohoti no ca<BR>
rūparāgapaṭisaṃvedī, -1. Asantañca ajjhattaṃ rūpesu rāgaṃ natthi me ajjhattaṃ rūpesu rāgoti<BR>
pajānāti. Evampi kho upavāṇa sandiṭṭhiko dhammo hoti akāliko ehipassiko opanayiko<BR>
paccattaṃ veditabbo viññūhi. <BR>
Puna ca paraṃ upavāṇa bhikkhu sotena saddaṃ sutvā saddapaṭisaṃvedī hi kho hoti no ca<BR>
saddarāgapaṭisaṃvedī, asantañca ajjhattaṃ saddesu rāgaṃ natthi me ajjhattaṃ saddesu rāgoti<BR>
pajānāti, yantaṃ upavāṇa bhikkhu sotena saddaṃ sutvā saddapaṭisaṃvedī hi kho hoti no ca<BR>
saddarāgapaṭisaṃvedī, asantañca ajjhattaṃ saddesu rāgaṃ natthi me ajjhattaṃ saddesu rāgoti<BR>
pajānāti. Evampi kho upavāṇa, sandiṭṭhiko dhammo hoti akāliko ehipassiko opanayiko<BR>
paccattaṃ veditabbo viññūhi. <BR>
Puna ca paraṃ upavāṇa bhikkhu ghānena gandhaṃ ghāyitvā gandhapaṭisaṃvedī hi kho hoti<BR>
no ca gandharāgapaṭisaṃvedī, asantañca ajjhattaṃ gandhesu rāgaṃ natthi me ajjhattaṃ<BR>
gandhesu rāgoti pajānāti, yantaṃ upavāṇa bhikkhu ghānena gandhaṃ ghāyitvā<BR>
gandhapaṭisaṃvedī hi kho hoti no ca gandharāgapaṭisaṃvedī, asantañca ajjhattaṃ gandhesu<BR>
rāgaṃ natthi me ajjhattaṃ gandhesu rāgoti pajānāti. Evampi kho upavāṇa, sandiṭṭhiko<BR>
dhammo hoti akāliko ehipassiko opanayiko paccattaṃ veditabbo viññūhi. <BR>
Puna ca paraṃ upavāṇa bhikkhu jivhāya rasaṃ sāyitvā rasapaṭisaṃvedī hi kho hoti no ca<BR>
rasarāgapaṭisaṃvedī, asantañca ajjhattaṃ rasesu rāgaṃ: natthi me ajjhattaṃ rasesu rāgoti<BR>
pajānāti, yantaṃ upavāṇa bhikkhu jivhāya rasaṃ sāyitvā rasapaṭisaṃvedī hi kho hoti no ca<BR>
rasarāgapaṭisaṃvedī, asantañca ajjhattaṃ rasesu rāgaṃ: natthi me ajjhattaṃ rasesu rāgoti<BR>
pajānāti. Evampi kho upavāṇa, sandiṭṭhiko dhammo hoti<BR>
Akāliko ehipassiko opanayiko paccattaṃ veditabbo viññūhi. <BR>
<BR>
Puna ca paraṃ upavāṇa bhikkhu kāyena phoṭṭhabbaṃ phusitvā phoṭṭhabbapaṭisaṃvedī hi<BR>
kho hoti no ca phoṭṭhabbarāgapaṭisaṃvedī, asantañca ajjhattaṃ phoṭṭhabbesu rāgaṃ: natthi<BR>
me ajjhattaṃ phoṭṭhabbesu rāgoti pajānāti, yantaṃ upavāṇa bhikkhu kāyena phoṭṭhabbaṃ<BR>
phusitvā phoṭṭhabbapaṭisaṃvedī hi kho hoti no ca phoṭṭhabbarāgapaṭisaṃvedī, asantañca<BR>
ajjhattaṃ rasesu rāgaṃ: natthi me ajjhattaṃ rasesu rāgoti pajānāti. Evampi kho upavāṇa,<BR>
sandiṭṭhiko dhammo hoti akāliko ehipassiko opanayiko paccattaṃ veditabbo viññūhi. <BR>
<BR>
[PTS Page 043] [\q  43/]      puna ca paraṃ upavāṇa bhikkhu manasā dhammaṃ viññāya<BR>
dhammapaṭisaṃvedī hi kho hoti no ca dhammarāgapaṭisaṃvedī, asantañca ajjhattaṃ<BR>
dhammesu rāgaṃ: natthi me ajjhattaṃ dhammesu rāgoti pajānāti, yantaṃ upavāṇa bhikkhu<BR>
manasā dhammaṃ viññāya dhammapaṭisaṃvedī hi kho hoti no ca dhammarāgapaṭisaṃvedī,<BR>
asantatañca ajjhattaṃ dhammesu rāgaṃ: natthi me ajjhattaṃ dhammesu rāgoti pajānāti.<BR>
Evampi kho upavāṇa, sandiṭṭhiko dhammo hoti akāliko ehipassiko opanayiko paccattaṃ<BR>
veditabbo viññūhī ti. <BR>
1. Paṭisaṃvedī hi - sīmu. <BR>
<BR>
1. 7. 9<BR>
Paṭhama chaphassāyatanasuttaṃ<BR>
<BR>
71. Yo hi koci bhikkhave bhikkhu channaṃ phassāyatanānaṃ samudayañca atthagamañaca<BR>
assādañca ādīnavañca nissaraṇañca yathābhūtaṃ nappajānāti; avusitaṃ tena brahmacariyaṃ,<BR>
ārakā so imamhā dhammavinayāti. <BR>
<BR>
[BJT Page 096] [\x  96/]     <BR>
<BR>
Evaṃ vutte aññataro bhikkhu bhagavantaṃ etadavoca: etthāhaṃ bhante, anassāsiṃ, -1.<BR>
Ahañhi bhante channaṃ āyatanānaṃ samudayañca atthagamañca assādañca ādīnavañca<BR>
nissaraṇañca yathābhūtaṃ nappajānāmīti. <BR>
<BR>
Taṃ kimmaññasi bhikkhu cakkhuṃ: "etaṃ mama eso'hamasmi eso me attā" ti<BR>
samanupassasīti? Nohetaṃ bhante, sādhu bhikkhu ettha ca te bhikkhu cakkhuṃ: "netaṃ<BR>
mama nesohamasmi na meso attā" ti evametaṃ yathābhūtaṃ sammappaññāya sudiṭṭhaṃ<BR>
bhavissati, esevanto dukkhassa. <BR>
<BR>
Sotaṃ: "etaṃ mama eso'hamasmi eso me attā" ti samanupassasīti? Nohetaṃ bhante, sādhu<BR>
bhikkhu ettha ca te bhikkhu sotaṃ: "netaṃ mama nesohamasmi na meso attā" ti evametaṃ<BR>
yathābhūtaṃ sammappaññāya sudiṭṭhaṃ bhavissati, esevanto dukkhassa. <BR>
<BR>
Ghānaṃ: "etaṃ mama eso'hamasmi eso me attā" ti samanupassasīti? Nohetaṃ bhante, sādhu<BR>
bhikkhu ettha ca te bhikkhu ghānaṃ: "netaṃ mama nesohamasmi na meso attā" ti evametaṃ<BR>
yathābhūtaṃ sammappaññāya sudiṭṭhaṃ bhavissati, esevanto dukkhassa. <BR>
<BR>
Jivhaṃ: -2. "Etaṃ mama eso'hamasmi eso me attā" ti samanupassasīti? Nohetaṃ bhante,<BR>
sādhu bhikkhu ettha ca te bhikkhu jivhā: "netaṃ mama nesohamasmi na meso attā" ti<BR>
evametaṃ yathābhūtaṃ sammappaññāya sudiṭṭhā bhavissati, esevanto dukkhassa. <BR>
<BR>
Kāyaṃ: "etaṃ mama eso'hamasmi eso me attā" ti samanupassasīti? Nohetaṃ bhante, sādhu<BR>
bhikkhu ettha ca te bhikkhu kāyaṃ: "netaṃ mama nesohamasmi na meso attā" ti evametaṃ<BR>
yathābhūtaṃ sammappaññāya sudiṭṭhaṃ bhavissati, esevanto dukkhassa. <BR>
<BR>
Manaṃ: "etaṃ mama eso'hamasmi eso me attā" ti samanupassasīti? Nohetaṃ bhante, sādhu<BR>
bhikkhu ettha ca te bhikkhu mano: "netaṃ mama nesohamasmi na meso attā" ti evametaṃ<BR>
yathābhūtaṃ sammappaññāya sudiṭṭho-3. Bhavissati, esevanto dukkhassāti. <BR>
<BR>
1. Anassasaṃ - machasaṃ. Anassāsaṃ - syā. <BR>
2. Jivhā - sīmu. <BR>
3. Sudiṭṭhaṃ - sīmu<BR>
<BR>
1. 7. 10<BR>
Dutiya chaphassāyatanasuttaṃ<BR>
<BR>
72. [PTS Page 044] [\q  44/]      yo hi koci bhikkhave bhikkhu channaṃ phassāyatanānaṃ<BR>
samudayañca atthagamañca assādañca ādīnavañca nissaraṇañca yathābhūtaṃ nappajānāti,<BR>
avusitaṃ tena brahmacariyaṃ, ārakāva so imamhā dhammavinayāti. <BR>
<BR>
Evaṃ vutte aññataro bhikkhu bhagavantaṃ etadavoca: etthāhaṃ bhante anassāsiṃ, ahañhi<BR>
bhante channaṃ phassāyatanānaṃ samudayañca atthagamañca assādañca ādīnavañca<BR>
nissaraṇañca yathābhūtaṃ nappānāmīti. <BR>
<BR>
[BJT Page 098] [\x  98/]     <BR>
<BR>
Taṃ kimmaññasi bhikkhu cakkhuṃ "netaṃ mama neso'hamasmi na me so attā" ti<BR>
samanupassasīti? Evaṃ bhante. Sādhu bhikkhu, ettha ca te bhikkhu cakkhuṃ "netaṃ mama<BR>
neso hamasmi na meso attā" ti evametaṃ yathābhūtaṃ sammappaññāya sudiṭṭhaṃ<BR>
bhavissati, evante etaṃ paṭhamaṃ phassāyatanaṃ pahīnaṃ bhavissati āyatiṃ-1<BR>
apunabbhavāya. <BR>
Sotaṃ "netaṃ mama neso'hamasmi na meso attā" ti samanupassasīti? Evaṃ bhante. Sādhu<BR>
bhikkhu, ettha ca te bhikkhu sotaṃ "netaṃ mama neso'hamasmi na meso attā" ti evametaṃ<BR>
yathābhūtaṃ sammappaññāya sudiṭṭhaṃ bhavissati, evante etaṃ dutiyaṃ phassāyatanaṃ<BR>
pahīnaṃ bhavissati āyatiṃ apunabbhavāya. Ghānaṃ "netaṃ mama neso'hamasmi na meso<BR>
attā" ti samanupassasīti? Evaṃ bhante. Sādhu bhikkhu, ettha ca te bhikkhu ghānaṃ "netaṃ<BR>
mama neso'hamasmi na meso attā" ti evametaṃ yathābhūtaṃ sammappaññāya sudiṭṭhaṃ<BR>
bhavissati, evante etaṃ tatiyaṃ phassāyatanaṃ pahīnaṃ bhavissati āyatiṃ apunabbhavāya. <BR>
Jivhaṃ "netaṃ mama neso'hamasmi na meso attā" ti samanupassasīti? Evaṃ bhante. Sādhu<BR>
bhikkhu, ettha ca te bhikkhu jivhā "netaṃ mama neso'hamasmi na meso attā" ti evametaṃ<BR>
yathābhūtaṃ sammappaññāya sudiṭṭhā bhavissati, evante etaṃ catutthaṃ phassāyatanaṃ<BR>
pahīnaṃ bhavissati āyatiṃ apunabbhavāya. <BR>
Kāyaṃ "netaṃ mama neso'hamasmi na meso attā" ti samanupassasīti? Evaṃ bhante. Sādhu<BR>
bhikkhu, ettha ca te bhikkhu kāyaṃ "netaṃ mama neso'hamasmi na meso attā" ti evametaṃ<BR>
yathābhūtaṃ sammappaññāya sudiṭṭhaṃ bhavissati, evante etaṃ pañcamaṃ phassāyatanaṃ<BR>
pahīnaṃ bhavissati āyatiṃ apunabbhavāya. <BR>
Manaṃ "netaṃ mama neso'hamasmi na meso attā" ti samanupassasīti? Evaṃ bhante. Sādhu<BR>
bhikkhu, ettha ca te bhikkhu mano-2. "Netaṃ mama neso'hamasmi na meso attā" ti<BR>
evametaṃ yathābhūtaṃ sammappaññāya sudiṭṭho bhavissati, evante etaṃ chaṭṭhaṃ<BR>
phassāyatanaṃ pahīnaṃ bhavissati āyatiṃ-1 apunabbhavāyāti. <BR>
1. Āyati - sīmu<BR>
2. Manaṃ - sīmu<BR>
3. Anassasaṃ panassasaṃ - machasaṃ<BR>
<BR>
1. 7. 11<BR>
Tatiya chaphassāyatanasuttaṃ<BR>
<BR>
73. Yo hi koci bhikkhave, bhikkhu channaṃ phassāyatanānaṃ [PTS Page 045] [\q  45/]     <BR>
samudayañca atthagamañca assādañca ādīnavañca nissaraṇañca yathābhūtaṃ nappajānāti,<BR>
avusitaṃ tena brahmacariyaṃ ārakāva so imamhā dhammavinayāti. <BR>
<BR>
Evaṃ vutte aññataro bhikkhu bhagavantaṃ etadavoca: etthāhaṃ bhante, panassassaṃ, ahañhi<BR>
bhante channaṃ phassāyatanānaṃ samudayañca atthagamañca assādañca ādīnavañca<BR>
nissaraṇañca yathābhūtaṃ nappajānāmīti. <BR>
<BR>
[BJT Page 100] [\x 100/]     <BR>
<BR>
Taṃ kimmaññasi bhikkhu, "cakkhuṃ niccaṃ vā aniccaṃ vā" ti. Aniccaṃ bhante. Yaṃ<BR>
panāniccaṃ dukkhaṃ vā taṃ sukhaṃ vāti. Dukkhaṃ bhante, yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ "etaṃ mama eso'hamasmi eso me attā"<BR>
ti. No hetaṃ bhante. <BR>
<BR>
Sotaṃ "niccaṃ vā aniccaṃ vā" ti. Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
<BR>
Ghānaṃ "niccaṃ vā aniccaṃ vā" ti. Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
<BR>
Jivhā "niccā vā aniccā vā" ti. Aniccā bhante. Yaṃ panāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
<BR>
Kāyo "nicco vā anicco vā" ti. Anicco bhante. Yaṃ panāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Mano "nicco vā anicco vā" ti. Anicco bhante. Yaṃ panāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
<BR>
Evaṃ passaṃ bhikkhu sutavā ariyasāvako cakkhusmimpi nibbindati, sotasmimpi nibbindati,<BR>
ghānasmimpi nibbindati, jivhāyapi nibbindati, kāyasmimpi nibbindati, manasmimpi<BR>
nibbindati. <BR>
Nibbindaṃ virajjati virāgā vimuccati vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ, kataṃ karaṇīyaṃ nāparaṃ itthattāyāti pajānātīti. <BR>
<BR>
Migajālavaggo sattamo. <BR>
Tassuddānaṃ:<BR>
Migajālena dve vuttā cattāro ca samiddhinā<BR>
Upaseno upavāṇo ca chaphassāyatanikā tayo. <BR>
<BR>
[BJT Page 102] [\x 102/]     <BR>
8. Gilānavaggo<BR>
1. 8. 1<BR>
Gilānasuttaṃ<BR>
74. [PTS Page 046] [\q  46/]      sāvatthiyaṃ<BR>
Atha kho aññataro bhikkhū yena bhagavā tenupasaṃkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca:<BR>
<BR>
Amukasmiṃ-1 bhante, vihāre aññataro bhikkhu navo appaññāto ābādhiko dukkhito<BR>
bāḷhagilāno, sādhu bhante, bhagavā yena so bhikkhu tenupasaṅkamatu anukampaṃ<BR>
upādāyāti. <BR>
<BR>
Atha kho bhagavā navavādañca sutvā gilānavādañca-2 appaññāto bhikkhūti iti viditvā yena<BR>
so bhikkhu tenupasaṅkami. Addasā kho so bhikkhu bhagavantaṃ dūratova āgacchantaṃ,<BR>
disvāna mañcena samañcosi.10 Atha kho bhagavā taṃ bhikkhuṃ etadavoca: alaṃ bhikkhu mā<BR>
tvaṃ mañcena samañcosi.10 Santimāni āsanāni paññattāni. Tatthāhaṃ nisīdissāmiti. Nisīdi<BR>
bhagavā paññatte āsane. Nisajja kho bhagavā taṃ bhikkhuṃ etadavoca:<BR>
<BR>
Kacci te bhikkhu khamanīyaṃ, kacci yāpanīyaṃ, kacci dukkhā vedanā paṭikkamanti no<BR>
abhikkamanti, paṭikkamosānaṃ paññāyati no abhikkamoti?<BR>
<BR>
Na me bhante khamanīyaṃ, na yāpanīyaṃ, bāḷhā me dukkhā vedanā abhikkamanti no<BR>
paṭikkamanti, abhikkamosānaṃ paññāyati no paṭikkamoti. <BR>
<BR>
Kacci te bhikkhu na kiñci kukkuccaṃ, na koci vippaṭisāroti? Taggha me bhante, anappakaṃ<BR>
kukkuccaṃ anappako vippaṭisāroti. <BR>
<BR>
[PTS Page 047] [\q  47/]      kacci pana tvaṃ bhikkhu attā sīlato na upavadatīti, na kho me<BR>
bhante attā sīlato upavadatīti. <BR>
1. Amokasmiṃ sī. Mu. 2. Gilānavādañca sutvā - sī 2. 10 [BJT] samañcosi [PTS] samañcopi <BR>
<BR>
[BJT Page 104] [\x 104/]     <BR>
No ce kira tvaṃ bhikkhu attā sīlato upavadati, atha kismiñca te kukkuccaṃ? Ko ca<BR>
vippaṭisāroti? Na kho ahaṃ bhante, sīlavisuddhatthaṃ bhagavatā dhammaṃ desītaṃ<BR>
ājānāmīti. <BR>
<BR>
No ce kira tvaṃ bhikkhu sīlavisuddhatthaṃ mayā dhammaṃ desitaṃ ājānāsi. Atha kimatthaṃ<BR>
carahi tvaṃ bhikkhu mayā dhammaṃ desitaṃ ājānāsīti? Rāgavirāgatthañca khvāhaṃ bhante<BR>
bhagavatā dhammaṃ desitaṃ ājānāmīti. <BR>
<BR>
Sādhu sādhu bhikkhu, sādhu kho tvaṃ bhikkhu rāgavirāgatthaṃ mayā dhammaṃ desitaṃ<BR>
ājānāsi, rāgavirāgattho hi bhikkhu mayā dhammo desito. <BR>
<BR>
Taṃ kimmaññasi bhikkhu, "cakkhuṃ niccaṃ vā aniccaṃ vā" ti? Aniccaṃ bhante. Yaṃ<BR>
panāniccaṃ dukkhaṃ vā taṃ sukhaṃ vāti? Dukkhaṃ bhante, yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ "etaṃ mama eso'hamasmi eso me attā"<BR>
ti? No hetaṃ bhante. <BR>
<BR>
Sotaṃ "niccaṃ vā aniccaṃ vā" ti? Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti? No hetaṃ bhante. <BR>
<BR>
Ghānaṃ "niccaṃ vā aniccaṃ vā" ti? Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti? No hetaṃ bhante. <BR>
<BR>
Jivhā "niccā vā aniccā vā" ti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti? No hetaṃ bhante. <BR>
<BR>
Kāyo "nicco vā anicco vā" ti? Anicco bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti? No hetaṃ bhante. <BR>
<BR>
Mano "nicco vā anicco vā" ti? Anicco bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti? No hetaṃ bhante. <BR>
Evaṃ passaṃ bhikkhu sutavā ariyasāvako cakkhusmimpi nibbindati, sotasmimpi nibbindati,<BR>
ghānasmimpi nibbindati, jivhāyapi nibbindati, kāyasmimpi nibbindati, manasmimpi<BR>
nibbindati. Nibbindaṃ virajjati virāgā vimuccati vimuttasmiṃ vimuttamiti ñāṇaṃ hoti, khīṇā<BR>
jāti, vusitaṃ brahmacariyaṃ, kataṃ karaṇīyaṃ nāparaṃ itthattāyāti pajānātīti. <BR>
Idamavoca bhagavā. Attamano so bhikkhu bhagavato bhāsitaṃ abhinandi. Imasmiñca pana<BR>
veyyākaraṇasmiṃ bhaññamāne tassa bhikkhuno virajaṃ vītamalaṃ dhammacakkhuṃ<BR>
udapādi "yaṃ kiñci samudayadhammaṃ sabbantaṃ nirodhadhammanti. <BR>
<BR>
[BJT Page 106] [\x 106/]     <BR>
1. 8. 2<BR>
Dutiyagilānasuttaṃ<BR>
<BR>
75. Atha kho aññataro bhikkhu yena bhagavā tenupasaṃkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca:<BR>
Amukasmiṃ bhante, vihāre aññataro bhikkhu navo appaññāto ābādhiko dukkhito<BR>
bāḷhagilāno, sādhu bhante, bhagavā yena so bhikkhu tenupasaṅkamatu anukampaṃ<BR>
upādāyāti. <BR>
<BR>
Atha kho bhagavā navavādañca sutvā gilānavādañca appaññāto bhikkhūti iti viditvā yena<BR>
so bhikkhu tenupasaṅkami. Addasā kho so bhikkhu bhagavantaṃ duratova āgacchantaṃ,<BR>
disvāna mañcena samañcosi.10 Atha kho bhagavā taṃ bhikkhuṃ etadavoca: "alaṃ bhikkhu<BR>
mā tvaṃ mañcena samañcosi.10 Santimāni āsanāni paññattāni. Tatthāhaṃ nisīdissāmiti.<BR>
Nisīdi bhagavā paññatte āsane. Nisajja kho bhagavā taṃ bhikkhuṃ etadavoca:<BR>
<BR>
Kacci te bhikkhu khamanīyaṃ, kacci yāpanīyaṃ, kacci dukkhā vedanā paṭikkamanti no<BR>
abhikkamanti, paṭikkamosānaṃ paññāyati no abhikkamoti?<BR>
<BR>
Na me bhante khamanīyaṃ, na yāpanīyaṃ, bāḷhā me dukkhā vedanā abhikkamanti no<BR>
paṭikkamanti, abhikkamosānaṃ paññāyati no paṭikkamoti. <BR>
<BR>
Kacci te bhikkhu na kiñci kukkuccaṃ, na koci vippaṭisāroti? Taggha me bhante, anappakaṃ<BR>
kukkuccaṃ anappako vippaṭisāroti. <BR>
<BR>
Kacci pana tvaṃ bhikkhu attā sīlato na upavadatīti, na kho me bhante attā sīlato<BR>
upavadatīti. <BR>
<BR>
[PTS Page 048] [\q  48/]      no ce kira tvaṃ bhikkhu attā sīlato upavadati, atha kismiñca te<BR>
kukkuccaṃ? Ko ca vippaṭisāroti? Na khohaṃ bhante, sīlavisuddhatthaṃ bhagavatā dhammaṃ<BR>
desītaṃ ājānāmīti. <BR>
<BR>
No ce kira tvaṃ bhikkhu sīlavisuddhatthaṃ mayā dhammaṃ desitaṃ ājānāsi. Atha kimatthaṃ<BR>
carahi tvaṃ bhikkhu mayā dhammaṃ desitaṃ ājānāsīti? Anupādā parinibbānatthaṃ khvāhaṃ<BR>
bhante bhagavatā dhammaṃ desitaṃ ājānāmīti. <BR>
<BR>
Sādhu sādhu bhikkhu, sādhu kho pana tvaṃ bhikkhu anupādāparinibbānatthāya mayā<BR>
dhammaṃ desitaṃ ājānāsi, anupādā parinibbānattho hi bhikkhu mayā dhammo desito. <BR>
<BR>
Taṃ kimmaññasi tvaṃ bhikkhu, "cakkhuṃ niccaṃ vā aniccaṃ vā" ti? Aniccaṃ bhante. Yaṃ<BR>
panāniccaṃ dukkhaṃ vā taṃ sukhaṃ vāti? Dukkhaṃ bhante, yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ "etaṃ mama eso'hamasmi eso me attā"<BR>
ti? No hetaṃ bhante. <BR>
<BR>
Rūpā "niccā vā aniccā vā" ti. Aniccā bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Cakkhuviññāṇaṃ "niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
<BR>
Cakkhusamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti. Aniccaṃ bhante. Yampanāniccaṃ<BR>
dukkhaṃ vā taṃ sukhaṃ vāti. Dukkhaṃ bhante, yampanāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ "etaṃ mama eso'hamasmi eso me attā"<BR>
ti. No hetaṃ bhante. <BR>
"Sotaṃ niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ sukhaṃ<BR>
vāti. Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Saddā "niccā vā aniccā vā" ti. Aniccā bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Sotaviññāṇaṃ "niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Sotasamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti. Aniccaṃ bhante. Yampanāniccaṃ<BR>
dukkhaṃ vā taṃ sukhaṃ vāti. Dukkhaṃ bhante, yampanāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ "etaṃ mama eso'hamasmi eso me attā"<BR>
ti. No hetaṃ bhante. <BR>
"Ghānaṃ niccaṃ vā aniccaṃ vā" ti. Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
<BR>
Gandhā "niccā vā aniccā vā" ti. Aniccā bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Ghāṇaviññāṇaṃ "niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Ghāṇasamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Yampidaṃ ghāṇasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti. Aniccaṃ bhante. Yampanāniccaṃ<BR>
dukkhaṃ vā taṃ sukhaṃ vāti. Dukkhaṃ bhante, yampanāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ "etaṃ mama eso'hamasmi eso me attā"<BR>
ti. No hetaṃ bhante. <BR>
"Jivhā niccā vā aniccā vā" ti. Aniccā bhante. Yaṃ panāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
<BR>
Rasā "niccā vā aniccā vā" ti. Aniccā bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Jivhāviññāṇaṃ "niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Jivhāsamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti. Aniccaṃ bhante. Yampanāniccaṃ<BR>
dukkhaṃ vā taṃ sukhaṃ vāti. Dukkhaṃ bhante, yampanāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ "etaṃ mama eso'hamasmi eso me attā"<BR>
ti. No hetaṃ bhante. <BR>
"Kāyo nicco vā anicco vā" ti. Anicco bhante. Yaṃ panāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
<BR>
Phoṭṭhabbā "niccā vā aniccā vā" ti. Aniccā bhante. Yampanāniccaṃ dukkhaṃ vā taṃ sukhaṃ<BR>
vāti. Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Kāyaviññāṇaṃ "niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Kāyasamphasso "nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti. Aniccaṃ bhante. Yampanāniccaṃ<BR>
dukkhaṃ vā taṃ sukhaṃ vāti. Dukkhaṃ bhante, yampanāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ "etaṃ mama eso'hamasmi eso me attā"<BR>
ti. No hetaṃ bhante. <BR>
"Mano nicco vā anicco vā" ti. Anicco bhante. Yaṃ panāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
<BR>
Dhammā "niccā vā aniccā vā" ti. Aniccā bhante. Yampanāniccaṃ dukkhaṃ vā taṃ sukhaṃ<BR>
vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Manoviññāṇaṃ "niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Manosamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti. Aniccaṃ bhante. Yampanāniccaṃ<BR>
dukkhaṃ vā taṃ sukhaṃ vāti. Dukkhaṃ bhante, yampanāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ "etaṃ mama eso'hamasmi eso me attā"<BR>
ti. No hetaṃ bhante. <BR>
Evaṃ passaṃ bhikkhu sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati, yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako ghāṇasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako jivhāyapi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti.<BR>
Evaṃ passaṃ bhikkhu sutavā ariyasāvako manasmimpi nibbindati, dhammesupi nibbindati,<BR>
manoviññāṇepi nibbindati, manosamphassepi nibbindati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
<BR>
Idamavoca bhagavā. Attamano so bhikkhu bhagavato bhāsitaṃ abhinandi. Imasmiñca pana<BR>
veyyākaraṇasmiṃ bhaññamāne tassa bhikkhussa anupādāya āsavehi cittaṃ vimuccīti. <BR>
<BR>
1. 8. 3<BR>
Aniccasuttaṃ<BR>
76. Atha kho āyasmā rādho yena bhagavā tenupasaṃkami. Upasaṃkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho āyasmā rādho bhagavantaṃ<BR>
etadavoca: sādhu me bhante, bhagavā saṅkhittena dhammaṃ desetu, yamahaṃ bhagavato<BR>
dhammaṃ sutvā eko vūpakaṭṭho appamatto ātāpī pahitatto vihareyyanti. <BR>
<BR>
Yaṃ kho rādha, aniccaṃ tatra te chando pahātabbo, kiñca rādha, aniccaṃ? <BR>
Cakkhuṃ kho rādha, aniccaṃ, tatra te chando pahātabbo. Rūpā aniccā, tatra te chando<BR>
pahātabbo; cakkhuviññāṇaṃ aniccaṃ, tatra te chando pahātabbo; cakkhusamphasso anicco,<BR>
tatra te chando pahātabbo; yampidaṃ cakkhusamphassapaccayā uppajjati vedayitaṃ sukhaṃ<BR>
vā dukkhaṃ vā adukkhamasukhaṃ vā tampi aniccaṃ, tatra te chando pahātabbo;<BR>
Sotaṃ aniccaṃ, tatra te chando pahātabbo. Saddā aniccā, tatra te chando pahātabbo;<BR>
sotaviññāṇaṃ aniccaṃ, tatra te chando pahātabbo; sotasamphasso anicco, tatra te chando<BR>
pahātabbo; yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccaṃ, tatra te chando pahātabbo;<BR>
Ghānaṃ aniccaṃ, tatra te chando pahātabbo. Gandhā aniccā, tatra te chando pahātabbo;<BR>
ghānaviññāṇaṃ aniccaṃ, tatra te chando pahātabbo; ghānasamphasso anicco, tatra te chando<BR>
pahātabbo; yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccaṃ, tatra te chando pahātabbo;<BR>
Jivhā aniccā, tatra te chando pahātabbo. Rasā aniccā, tatra te chando pahātabbo;<BR>
jivhāviññāṇaṃ aniccaṃ, tatra te chando pahātabbo; jivhāsamphasso anicco, tatra te chando<BR>
pahātabbo; yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccaṃ, tatra te chando pahātabbo;<BR>
Kāyo, anicco, tatra te chando pahātabbo. Phoṭṭhabbā aniccā, tatra te chando pahātabbo;<BR>
kāyaviññāṇaṃ aniccaṃ, tatra te chando pahātabbo; kāyasamphasso anicco, tatra te chando<BR>
pahātabbo; yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccaṃ, tatra te chando pahātabbo;<BR>
Mano anicco, tatra te chando pahātabbo. Dhammā aniccā, tatra te chando pahātabbo;<BR>
manoviññāṇaṃ aniccaṃ, tatra te chando pahātabbo; manosamphasso anicco, tatra te chando<BR>
pahātabbo; yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccaṃ, tatra te chando pahātabbo. <BR>
[PTS Page 049] [\q  49/]      yaṃ kho rādha aniccaṃ, tatra te chando pahātabboti. <BR>
1. 8. 4<BR>
<BR>
Dukkhasuttaṃ<BR>
<BR>
77. Yaṃ kho rādha, dukkhaṃ tatra te chando pahātabbo. Kiñca rādha dukkhaṃ:<BR>
<BR>
Cakkhuṃ kho rādha, dukkhaṃ, tatra te chando pahātabbo. Rūpā dukkhā, tatra te chando<BR>
pahātabbo; cakkhuviññāṇaṃ dukkhaṃ, tatra te chando pahātabbo; cakkhusamphasso<BR>
dukkho, tatra te chando pahātabbo; yampidaṃ cakkhusamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi dukkhaṃ, tatra te chando pahātabbo;<BR>
Sotaṃ dukkhaṃ, tatra te chando pahātabbo. Saddā dukkhā, tatra te chando pahātabbo;<BR>
sotaviññāṇaṃ dukkhaṃ, tatra te chando pahātabbo; sotasamphasso dukkho, tatra te chando<BR>
pahātabbo; yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi dukkhaṃ, tatra te chando pahātabbo;<BR>
Ghānaṃ dukkhaṃ, tatra te chando pahātabbo. Gandhā dukkhā, tatra te chando pahātabbo;<BR>
ghānaviññāṇaṃ dukkhaṃ, tatra te chando pahātabbo; ghānasamphasso dukkho, tatra te<BR>
chando pahātabbo; yampidaṃ ghānasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi dukkhaṃ, tatra te chando pahātabbo;<BR>
Jivhā dukkhā, tatra te chando pahātabbo. Rasā dukkhā, tatra te chando pahātabbo;<BR>
jivhāviññāṇaṃ aniccaṃ, tatra te chando pahātabbo; jivhāsamphasso dukkho, tatra te chando<BR>
pahātabbo; yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi dukkhaṃ, tatra te chando pahātabbo;<BR>
Kāyo, dukkho, tatra te chando pahātabbo. Phoṭṭhabbā dukkhā, tatra te chando pahātabbo;<BR>
kāyaviññāṇaṃ dukkhaṃ, tatra te chando pahātabbo; kāyasamphasso dukkho, tatra te chando<BR>
pahātabbo; yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi dukkhaṃ, tatra te chando pahātabbo;<BR>
Mano dukkho, tatra te chando pahātabbo. Dhammā dukkhā, tatra te chando pahātabbo;<BR>
manoviññāṇaṃ dukkhaṃ, tatra te chando pahātabbo; manosamphasso dukkho, tatra te<BR>
chando pahātabbo; yampidaṃ manosamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi dukkhaṃ, tatra te chando pahātabbo. <BR>
Yaṃ kho rādha, dukkhaṃ tatra te chando pahātabboti. <BR>
[BJT Page 110] [\x 110/]     <BR>
<BR>
1. 8. 5<BR>
Anattasuttaṃ<BR>
78. Atha kho āyasmā rādho yena bhagavā tenupasaṃkami. Upasaṃkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho āyasmā rādho bhagavantaṃ<BR>
etadavoca: sādhu me bhante, bhagavā saṅkhittena dhammaṃ desetu, yamahaṃ bhagavato<BR>
dhammaṃ sutvā eko vūpakaṭṭho appamatto ātāpi pahitatto vihareyyanti. <BR>
<BR>
"Yo kho rādha, anattā tatra te chando pahātabbo. Ko ca rādha, anattā:<BR>
<BR>
Cakkhuṃ kho rādha anattā, tatra te chando pahātabbo. Rūpā anattā, tatra te chando<BR>
pahātabbo; cakkhuviññāṇaṃ anattā, tatra te chando pahātabbo; cakkhusamphasso anattā,<BR>
tatra te chando pahātabbo; yampidaṃ cakkhusamphassapaccayā uppajjati vedayitaṃ sukhaṃ<BR>
vā dukkhaṃ vā adukkhamasukhaṃ vā tampi anattā, tatra te chando pahātabbo;<BR>
<BR>
[BJT Page 112. [\x 112/]     ] <BR>
Sotaṃ anattā, tatra te chando pahātabbo. Saddā anattā, tatra te chando pahātabbo;<BR>
sotaviññāṇaṃ anattā, tatra te chando pahātabbo; sotasamphasso anattā, tatra te chando<BR>
pahātabbo; yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi anattā, tatra te chando pahātabbo;<BR>
<BR>
Ghānaṃ anattā, tatra te chando pahātabbo. Gandhā anattā, tatra te chando pahātabbo;<BR>
ghānaviññāṇaṃ anattā, tatra te chando pahātabbo; ghānasamphasso anattā, tatra te chando<BR>
pahātabbo; yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi anattā, tatra te chando pahātabbo;<BR>
Jivhā anattā, tatra te chando pahātabbo. Rasā anattā, tatra te chando pahātabbo;<BR>
jivhāviññāṇaṃ anattā, tatra te chando pahātabbo; jivhāsamphasso anattā, tatra te chando<BR>
pahātabbo; yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi anattā, tatra te chando pahātabbo;<BR>
Kāyo, anattā, tatra te chando pahātabbo. Phoṭṭhabbā anattā, tatra te chando pahātabbo;<BR>
kāyaviññāṇaṃ anattā, tatra te chando pahātabbo; kāyasamphasso anattā, tatra te chando<BR>
pahātabbo; yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi anattā, tatra te chando pahātabbo;<BR>
Mano anattā, tatra te chando pahātabbo. Dhammā anattā, tatra te chando pahātabbo;<BR>
manoviññāṇaṃ anattā, tatra te chando pahātabbo; manosamphasso anattā, tatra te chando<BR>
pahātabbo; yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi anattā, tatra te chando pahātabboti;<BR>
<BR>
Yo kho rādha anattā tatra te chando pahātabboti. 1. 1. 8. 6<BR>
Avijjāsuttaṃ<BR>
<BR>
79. Atha kho aññataro bhikkhu yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca:<BR>
atthi nu kho bhante, eko dhammo yassa pahāṇā bhikkhuno avijjā pahīyati vijjā uppajjatīti.<BR>
Atthi kho bhikkhu eko dhammo yassa pahāṇā bhikkhuno avijjā pahīyati vijjā uppajjatīti.<BR>
Katamo pana bhante, eko dhammo yassa pahāṇā bhikkhuno avijjā pahīyati vijjā uppajjatīti?<BR>
[PTS Page 050] [\q  50/]      avijjā kho bhikkhu eko dhammo yassa pahāṇā bhikkhuno avijjā<BR>
pahīyati vijjā uppajjatīti. <BR>
<BR>
Kathampana bhante, jānato kathampassato bhikkhuno avijjā pahīyati vijjā uppajjatīti? <BR>
Cakkhuṃ kho bhikkhu aniccato jānato passato bhikkhuno avijjā pahīyati, vijjā uppajjati.<BR>
Rūpe aniccato jānato passato bhikkhuno avijjā pahīyati, vijjā uppajjati. Cakkhuviññāṇaṃ<BR>
aniccato jānato passato bhikkhuno avijjā pahīyati, vijjā uppajjati. Cakkhusamphassaṃ<BR>
aniccato jānato passato bhikkhuno avijjā pahīyati, vijjā uppajjati. Yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccato jānato passato bhikkhuno avijjā pahīyati. <BR>
Sotaṃ aniccato jānato passato bhikkhuno avijjā pahīyati, vijjā uppajjati. Saddo aniccato jānato<BR>
passato bhikkhuno avijjā pahīyati, vijjā uppajjati. Sotaviññāṇaṃ aniccato jānato passato<BR>
bhikkhuno avijjā pahīyati, vijjā uppajjati. Sotasamphassaṃ aniccato jānato passato bhikkhuno<BR>
avijjā pahīyati, vijjā uppajjati. Yampidaṃ sotasamphassapaccayā uppajjati vedayitaṃ sukhaṃ<BR>
vā dukkhaṃ vā adukkhamasukhaṃ vā tampi aniccato jānato passato bhikkhuno avijjā<BR>
pahīyati. <BR>
Vijjā uppajjati. <BR>
Ghānaṃ aniccato jānato passato bhikkhuno avijjā pahīyati, vijjā uppajjati. Gandho aniccato<BR>
jānato passato bhikkhuno avijjā pahīyati, vijjā uppajjati. Ghānaviññāṇaṃ aniccato jānato<BR>
passato bhikkhuno avijjā pahīyati, vijjā uppajjati. Ghānasamphassaṃ aniccato jānato passato<BR>
bhikkhuno avijjā pahīyati, vijjā uppajjati. Yampidaṃ ghānasamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi aniccato jānato passato<BR>
bhikkhuno avijjā pahīyati. <BR>
Vijjā uppajjati. Jivhaṃ aniccato jānato passato bhikkhuno avijjā pahīyati, vijjā uppajjati. Rase<BR>
aniccato jānato passato bhikkhuno avijjā pahīyati, vijjā uppajjati. Jivhāviññāṇaṃ aniccato<BR>
jānato passato bhikkhuno avijjā pahīyati, vijjā uppajjati. Jivhāsamphassaṃ aniccato jānato<BR>
passato bhikkhuno avijjā pahīyati, vijjā uppajjati. Yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccato jānato<BR>
passato bhikkhuno avijjā pahīyati. Vijjā uppajjati. Kāyaṃ aniccato jānato passato bhikkhuno<BR>
avijjā pahīyati, vijjā uppajjati. Phoṭṭhabbe aniccato jānato passato bhikkhuno avijjā pahīyati,<BR>
vijjā uppajjati. Kāyaviññāṇaṃ aniccato jānato passato bhikkhuno avijjā pahīyati, vijjā<BR>
uppajjati. Kāyasamphassaṃ aniccato jānato passato bhikkhuno avijjā pahīyati, vijjā uppajjati.<BR>
Yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccato jānato passato bhikkhuno avijjā pahīyati, vijjā<BR>
uppajjati. Manaṃ aniccato jānato passato bhikkhuno avijjā pahīyati, vijjā uppajjati. Dhamme<BR>
aniccato jānato passato bhikkhuno avijjā pahīyati, vijjā uppajjati. Manoviññāṇaṃ aniccato<BR>
jānato passato bhikkhuno avijjā pahīyati, vijjā uppajjati. Manosamphassaṃ aniccato jānato<BR>
passato bhikkhuno avijjā pahīyati, vijjā uppajjati. Yampidaṃ manosamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccato jānato<BR>
passato bhikkhuno avijjā pahīyati, vijjā uppajjatīti. <BR>
Evaṃ kho bhikkhu jānato evaṃ passato bhikkhuno avijjā pahīyati, vijjā uppajjatīti. <BR>
[BJT Page 114] [\x 114/]     <BR>
1. 8. 7<BR>
Dutiya avijjāsuttaṃ<BR>
<BR>
80. Atha kho aññataro bhikkhu yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca:<BR>
atthi nu kho bhante, eko dhammo yassa pahāṇā bhikkhuno avijjā pahīyati vijjā uppajjatīti.<BR>
Atthi kho bhikkhu eko dhammo yassa pahāṇā bhikkhuno avijjā pahīyati vijjā uppajjatīti.<BR>
Katamo pana bhante, eko dhammo yassa pahāṇā bhikkhuno avijjā pahīyati vijjā uppajjatīti.<BR>
Avijjā kho bhikkhu eko dhammo yassa pahāṇā bhikkhuno avijjā pahīyati vijjā uppajjatīti. <BR>
<BR>
Kathampana bhante, jānato kathaṃ passato bhikkhuno avijjā pahīyati vijjā uppajjatīti? <BR>
Idha bhikkhu, bhikkhuno sutaṃ hoti sabbe dhammā nālaṃ abhinivesāyāti, evañcetaṃ<BR>
bhikkhu, bhikkhuno sutaṃ hoti sabbe dhammā nālaṃ abhinivesāyāti; so sabbaṃ dhammaṃ-1<BR>
abhijānāti, sabbaṃ dhammaṃ abhiññāya, sabbaṃ dhammaṃ parijānāti sabbaṃ dhammaṃ<BR>
pariññāya sabbanimittāni aññato passati, cakkhuṃ aññato passati, rūpe aññato passati,<BR>
cakkhuviññāṇaṃ aññato passati, cakkhusamphassaṃ aññato passati, yampidaṃ<BR>
cakkhusamphassapaccayā uppajjati sukhaṃ vā dukkhaṃ vā adukkhamasukhaṃ vā tampi<BR>
aññato passati. <BR>
Idha bhikkhu, bhikkhuno sutaṃ hoti sabbe dhammā nālaṃ abhinivesāyāti, evañcetaṃ<BR>
bhikkhu, bhikkhuno sutaṃ hoti sabbe dhammā nālaṃ abhinivesāyāti; so sabbaṃ dhammaṃ<BR>
abhijānāti, sabbaṃ dhammaṃ abhiññāya sabbaṃ dhammaṃ parijānāti sabbaṃ dhammaṃ<BR>
pariññāya sabbanimittāni aññato passati, sotaṃ aññato passati, sadde aññato passati,<BR>
sotaviññāṇaṃ aññato passati, sotasamphassaṃ aññato passati, yampidaṃ<BR>
sotasamphassapaccayā uppajjati sukhaṃ vā dukkhaṃ vā adukkhamasukhaṃ vā tampi aññato<BR>
passati. <BR>
Idha bhikkhu, bhikkhuno sutaṃ hoti sabbe dhammā nālaṃ abhinivesāyāti, evañcetaṃ<BR>
bhikkhu, bhikkhuno sutaṃ hoti sabbe dhammā nālaṃ abhinivesāyāti; so sabbaṃ dhammaṃ<BR>
abhijānāti, sabbaṃ dhammaṃ abhiññāya sabbaṃ dhammaṃ parijānāti sabbaṃ dhammaṃ<BR>
pariññāya sabbanimittāni aññato passati, ghānaṃ aññato passati, gandhe aññato passati,<BR>
ghānaviññāṇaṃ aññato passati, ghānasamphassaṃ aññato passati, yampidaṃ<BR>
ghānasamphassapaccayā uppajjati sukhaṃ vā dukkhaṃ vā adukkhamasukhaṃ vā tampi<BR>
aññato passati. <BR>
Idha bhikkhu, bhikkhuno sutaṃ hoti sabbe dhammā nālaṃ abhinivesāyāti, evañcetaṃ<BR>
bhikkhu, bhikkhuno sutaṃ hoti sabbe dhammā nālaṃ abhinivesāyāti; so sabbaṃ dhammaṃ<BR>
abhijānāti, sabbaṃ dhammaṃ abhiññāya sabbaṃ dhammaṃ parijānāti sabbaṃ dhammaṃ<BR>
pariññāya sabbanimittāni aññato passati, jivhā aññato passati, rase aññato passati,<BR>
jivhāviññāṇaṃ aññato passati, jivhāsamphassaṃ aññato passati, yampidaṃ<BR>
jivhāsamphassapaccayā uppajjati sukhaṃ vā dukkhaṃ vā adukkhamasukhaṃ vā tampi aññato<BR>
passati. <BR>
Idha bhikkhu, bhikkhuno sutaṃ hoti sabbe dhammā nālaṃ abhinivesāyāti, evañcetaṃ<BR>
bhikkhu, bhikkhuno sutaṃ hoti sabbe dhammā nālaṃ abhinivesāyāti; so sabbaṃ dhammaṃ<BR>
abhijānāti, sabbaṃ dhammaṃ abhiññāya sabbaṃ dhammaṃ parijānāti sabbaṃ dhammaṃ<BR>
pariññāya sabbanimittāni aññato passati, kāyo aññato passati, phoṭṭhabbe aññato passati,<BR>
kāyaviññāṇaṃ aññato passati, kāyasamphassaṃ aññato passati, yampidaṃ<BR>
kāyasamphassapaccayā uppajjati sukhaṃ vā dukkhaṃ vā adukkhamasukhaṃ vā tampi aññato<BR>
passati. <BR>
Idha bhikkhu, bhikkhuno sutaṃ hoti sabbe dhammā nālaṃ abhinivesāyāti, evañcetaṃ<BR>
bhikkhu, bhikkhuno sutaṃ hoti sabbe dhammā nālaṃ abhinivesāyāti; so sabbaṃ dhammaṃ<BR>
abhijānāti, sabbaṃ dhammaṃ abhiññāya sabbaṃ dhammaṃ parijānāti sabbaṃ dhammaṃ<BR>
pariññāya sabbanimittāni aññato passati, mano aññato passati, dhamme aññato passati,<BR>
manoviññāṇaṃ aññato passati, manosamphassaṃ aññato passati, yampidaṃ mano<BR>
samphassapaccayā uppajjati sukhaṃ vā dukkhaṃ vā adukkhamasukhaṃ vā tampi aññato<BR>
passati. <BR>
<BR>
Evaṃ kho bhikkhu jānato evaṃ passato bhikkhuno avijjā pahīyati vijjā uppajjatīti. <BR>
1. Sabbadhammaṃ - sī 2. <BR>
<BR>
1. 8. 8<BR>
Sambahulabhikkhusuttaṃ<BR>
81. Atha kho sambahulā bhikkhū yena bhagavā tenupasaṃkamiṃsu. Upasaṃkamitvā<BR>
bhagavantaṃ abhivādetvā ekamantaṃ nisīdiṃsu. Ekamantaṃ nisinno kho te bhikkhū<BR>
bhagavantaṃ [PTS Page 051] [\q  51/]      etadavocuṃ. Idha no bhante, aññatitthiyā<BR>
paribbājakā amhe evaṃ pucchanti: kimatthiyaṃ āvuso samaṇe gotame brahmacariyaṃ<BR>
vussatīti? Evaṃ puṭṭhā mayaṃ bhante, tesaṃ aññatitthiyānaṃ paribbājakānaṃ evaṃ<BR>
byākaroma: dukkhassa kho āvuso pariññatthaṃ bhagavati brahmacariyaṃ vussatīti. Kacci<BR>
mayaṃ bhante, evaṃ puṭṭhā evaṃ byākaramānā vuttavādino ceva bhagavato homa na ca<BR>
bhagavantaṃ abhūtena abbhācikkhāma, dhammassa cānudhammaṃ vyākaroma, na ca koci<BR>
sahadhammiko vādānuvādo gārayhaṃ ṭhānaṃ āgacchatīti. <BR>
<BR>
[BJT Page 116] [\x 116/]     <BR>
<BR>
Taggha tumhe bhikkhave, evaṃ puṭṭhā evaṃ byākaramānā vuttavādino ceva me hotha na<BR>
ca maṃ abhūtena abbhācikkhatha, dhammassa cānudhammaṃ vyākarotha, na ca koci<BR>
sahadhammiko vādānuvādo-1 gārayhaṃ ṭhānaṃ āgacchati, dukkhassa hi bhikkhave,<BR>
pariññatthaṃ mayi brahmacariyaṃ vussati. Sace vo bhikkhave, aññatitthiyā paribbājakā evaṃ<BR>
puccheyyuṃ "katamaṃ pana taṃ āvuso dukkhaṃ yassa pariññāya samaṇe gotame<BR>
brahmacariyaṃ vussatī"ti. Evaṃ puṭṭhā tumhe bhikkhave. Tesaṃ aññatitthiyānaṃ<BR>
paribbājakānaṃ evaṃ vyākareyyātha:<BR>
<BR>
Cakkhuṃ kho āvuso dukkhaṃ tassa pariññāya bhagavati brahmacariyaṃ vussati, rūpaṃ<BR>
dukkhaṃ tassa pariññāya bhagavati brahmacariyaṃ vussati, cakkhuviññāṇaṃ dukkhaṃ tassa<BR>
pariññāya bhagavati brahmacariyaṃ vussati, cakkhusamphasso dukkho tassa pariññāya<BR>
bhagavati brahmacariyaṃ vussati, yampidaṃ cakkhusamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampidukkhaṃ, tassa pariññāya bhagavati<BR>
brahmacariyaṃ vussati. <BR>
Sotaṃ dukkhaṃ tassa pariññāya bhagavati brahmacariyaṃ vussati, saddaṃ dukkhaṃ tassa<BR>
pariññāya bhagavati brahmacariyaṃ vussati, sotaviññāṇaṃ dukkhaṃ tassa pariññāya<BR>
bhagavati brahmacariyaṃ vussati, sotasamphasso dukkho tassa pariññāya bhagavati<BR>
brahmacariyaṃ vussati, yampidaṃ sotasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampidukkhaṃ, tassa pariññāya bhagavati brahmacariyaṃ<BR>
vussati. <BR>
Jivhā dukkhā tassa pariññāya bhagavati brahmacariyaṃ vussati, rasaṃ dukkhaṃ tassa<BR>
pariññāya bhagavati brahmacariyaṃ vussati, jivhāviññāṇaṃ dukkhaṃ tassa pariññāya<BR>
bhagavati brahmacariyaṃ vussati, jivhāsamphasso dukkho tassa pariññāya bhagavati<BR>
brahmacariyaṃ vussati, yampidaṃ jivhāsamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampidukkhaṃ, tassa pariññāya bhagavati brahmacariyaṃ<BR>
vussati. <BR>
Kāyo dukkho tassa pariññāya bhagavati brahmacariyaṃ vussati, phoṭṭhabbā dukkhā tassa<BR>
pariññāya bhagavati brahmacariyaṃ vussati, kāyaviññāṇaṃ dukkhaṃ tassa pariññāya<BR>
bhagavati brahmacariyaṃ vussati, kāyasamphasso dukkho tassa pariññāya bhagavati<BR>
brahmacariyaṃ vussati, yampidaṃ kāyasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampidukkhaṃ, tassa pariññāya bhagavati brahmacariyaṃ<BR>
vussati. <BR>
Mano dukkho tasasa pariññāya bhagavati brahmacariyaṃ vussati, dhammā dukkhā tassa<BR>
pariññāya bhagavati brahmacariyaṃ vussati, manoviññāṇaṃ dukkhaṃ tassa pariññāya<BR>
bhagavati brahmacariyaṃ vussati, manosamphasso dukkho tassa pariññāya bhagavati<BR>
brahmacariyaṃ vussati, yampidaṃ manosamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampidukkhaṃ, tassa pariññāya bhagavati brahmacariyaṃ<BR>
vussati. <BR>
[PTS Page 052] [\q  52/]      evaṃ puṭṭhā tumhe bhikkhave, tesaṃ aññatitthiyānaṃ<BR>
paribbājakānaṃ evaṃ vyākareyyāthāti. <BR>
<BR>
Vādānupatho - sī 2. <BR>
<BR>
<BR>
1. 8. 9<BR>
Lokasuttaṃ<BR>
<BR>
82. Atha kho aññataro bhikkhu yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca,<BR>
loko lokoti bhante vuccati, kittāvatā nu kho bhante, lokoti vuccatīti. <BR>
<BR>
[BJT Page 118. [\x 118/]     ] <BR>
<BR>
Lujjatīti kho bhikkhu tasmā lokoti vuccati. Kiñca lujjati? Cakkhuṃ kho bhikkhu lujjati, rūpā<BR>
lujjanti, cakkhuviññāṇaṃ lujjati, cakkhusamphasso lujjati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi lujjati. <BR>
<BR>
Sotaṃ kho bhikkhu lujjati, saddā lujjanti, sotaviññāṇaṃ lujjati, sotasamphasso lujjati,<BR>
yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi lujjati. <BR>
Ghānaṃ kho bhikkhu lujjati, gandhā lujjanti, ghānaviññāṇaṃ lujjati, ghānasamphasso lujjati,<BR>
yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi lujjati. <BR>
<BR>
Jivhā kho bhikkhu lujjati, rasā lujjanti, jivhāviññāṇaṃ lujjati, jivhāsamphasso lujjati,<BR>
yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi lujjati. <BR>
Kāyaṃ kho bhikkhu lujjati, phoṭṭhabbā lujjanti, kāyaviññāṇaṃ lujjati, kāyasamphasso lujjati,<BR>
yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi lujjati. <BR>
Mano kho bhikkhu lujjati, dhammā lujjanti, manoviññāṇaṃ lujjati, manokhusamphasso<BR>
lujjati, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi lujjatīti <BR>
Kho bhikkhu tasmā lokoti vuccatīti. <BR>
<BR>
1. 8. 10<BR>
Phaggunasuttaṃ<BR>
83. Atha kho āyasmā phagguno yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisanno kho āyasmā phagguno bhagavantaṃ<BR>
etadavoca. <BR>
<BR>
Atthi nu kho bhante, taṃ cakkhu-1 yena cakkhunā atīte buddhe parinibbute chinnapapañce<BR>
chinnavaṭume pariyādinnavaṭṭe sabbadukkhavītivatte paññāpayamāno paññāpeyya. <BR>
Atthi nu kho taṃ bhante, sota yena sotena atīte buddhe parinibbute chinnapapañce<BR>
chinnavaṭume pariyādinnavaṭṭe sabbadukkhavītivatte paññāpayamāno paññāpeyya. <BR>
Atthi nu kho taṃ bhante, ghāna yena ghānena atīte buddhe parinibbute chinnapapañce<BR>
chinnavaṭume pariyādinnavaṭṭe sabbadukkhavītivatte paññāpayamāno paññāpeyya. <BR>
Atthi nu kho sā bhante, jivhā yāya jivhāya atīte buddhe parinibbute chinnapapañce<BR>
chinnavaṭume pariyādinnavaṭṭe sabbadukkhavītivatte paññāpayamāno paññāpeyya. <BR>
Atthi nu kho so bhante, kāyo yena kāyena atīte buddhe parinibbute chinnapapañce<BR>
chinnavaṭume pariyādinnavaṭṭe sabbadukkhavītivatte paññāpayamāno paññāpeyya. <BR>
Atthi nu kho so bhante, mano yena manena atīte buddhe parinibbute chinnapapañce<BR>
chinnavaṭume pariyādinnavaṭṭe sabbadukkhavītivatte paññāpayamāno paññāpeyyāti. <BR>
<BR>
Natthi kho taṃ phagguna, cakkhu yena cakkhunā atīte buddhe parinibbute chinnapapañce<BR>
chinnavaṭume pariyādinnavaṭṭe sabbadukkha vītivatte paññāpayamāno paññāpeyya. <BR>
Natthi kho taṃ phagguna, sota yena sotena atīte buddhe parinibbute chinnapapañce<BR>
chinnavaṭume pariyādinnavaṭṭe sabbadukkhavītivatte paññāpayamāno paññāpeyya. <BR>
Natthi kho taṃ phagguna, ghāna yena ghānena atīte buddhe parinibbute chinnapapañce<BR>
chinnavaṭume pariyādinnavaṭṭe sabbadukkhavītivatte paññāpayamāno paññāpeyya. <BR>
Natthi kho sā phagguna, jivhā yāya jivhāya atīte buddhe parinibbute chinnapapañce<BR>
chinnavaṭume pariyādinnavaṭṭe sabbadukkhavītivatte paññāpayamāno paññāpeyya. <BR>
Natthi kho so phagguna, kāyo yena kāyena atīte buddhe parinibbute chinnapapañce<BR>
chinnavaṭume pariyādinnavaṭṭe sabbadukkhavītivatte paññāpayamāno paññāpeyya. <BR>
[PTS Page 053] [\q  53/]      natthi kho so phagguna, mano yena manena atīte buddhe<BR>
parinibbute chinnapapañce chinnavaṭume pariyādinnavaṭṭe sabbadukkhavītivatte<BR>
paññāpayamāno paññāpeyyāti. <BR>
<BR>
Gilānavaggo aṭṭhamo. <BR>
Tassuddānaṃ:<BR>
Gilānena dve vuttā rādhena apare tayo<BR>
Avijjāya ca dve vuttā bhikkhu loko ca phagguno. <BR>
<BR>
1. Taṃ bhante cakkhu - sīmu<BR>
Bhante taṃ cakkhu - machasaṃ. <BR>
<BR>
[BJT Page 120] [\x 120/]     <BR>
9. Channavaggo<BR>
1. 9. 1<BR>
Palokadhammasuttaṃ<BR>
84. Sāvatthiyaṃ<BR>
[PTS Page 054] [\q  54/]      atha kho āyasmā ānando yena bhagavā tenupasaṅkami.<BR>
Upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā<BR>
ānando bhagavantaṃ etadavoca: loko lokoti bhante vuccati, kittāvatā nu kho bhante lokoti<BR>
vuccatīti. <BR>
<BR>
Yaṃ kho ānanda palokadhammaṃ ayaṃ vuccati ariyassa vinaye loko. Kiñca ānanda<BR>
palokadhammaṃ?<BR>
<BR>
Cakkhuṃ kho ānanda palokadhammaṃ, rūpā palokadhammā, cakkhuviññāṇaṃ<BR>
palokadhammaṃ, cakkhusamphasso palokadhammo, yampidaṃ cakkhusamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi palokadhammaṃ. <BR>
Sotaṃ palokadhammaṃ, saddā palokadhammā, sotaviññāṇaṃ palokadhammaṃ,<BR>
sotasamphasso palokadhammo, yampidaṃ sotasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi palokadhammaṃ. <BR>
Ghānaṃ palokadhammaṃ, gandhā palokadhammā, ghānaviññāṇaṃ palokadhammaṃ,<BR>
ghānasamphasso palokadhammo, yampidaṃ ghānasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi palokadhammaṃ. <BR>
Jivhā palokadhammā, rasā palokadhammā, jivhāviññāṇaṃ palokadhammaṃ, jivhāsamphasso<BR>
palokadhammo, yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ<BR>
vā adukkhamasukhaṃ vā tampi palokadhammaṃ. <BR>
Kāyo palokadhammo, phoṭṭhabbā palokadhammā, kāyaviññāṇaṃ palokadhammaṃ,<BR>
kāyasamphasso palokadhammo, yampidaṃ kāyasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi palokadhammaṃ. <BR>
Mano palokadhammo, dhammā palokadhammā, manoviññāṇaṃ palokadhammaṃ,<BR>
manosamphasso palokadhammo, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi palokadhammaṃ. <BR>
<BR>
Yaṃ kho ānanda, palokadhammāṃ ayaṃ vuccati ariyassa vinaye lokoti. <BR>
1. 9. 2<BR>
Suññalokasuttaṃ<BR>
<BR>
85. Ekamantaṃ nisinno kho āyasmā ānando bhagavantaṃ etadavoca: suñño loko suñño lokoti<BR>
bhante vuccati, kittāvatā nukho bhante suñño lokoti vuccatīti? Yasmā ca kho ānanda,<BR>
suññaṃ attena vā attaniyena vā, tasmā suñño lokoti vuccati. <BR>
<BR>
[BJT Page 122] [\x 122/]     <BR>
<BR>
Kiñca ānanda, suññaṃ attena vā attaniyena vā:<BR>
<BR>
Cakkhuṃ kho ānanda, suññaṃ attena vā attaniyena vā, rūpā suññā attena vā attaniyena vā,<BR>
cakkhuviññāṇaṃ suññaṃ attena vā attaniyena vā, cakkhusamphasso suñño attena vā<BR>
attaniyena vā yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ<BR>
vā adukkhamasukhaṃ vā tampi suññaṃ attena va attaniyena vā. <BR>
Sotaṃ suññaṃ attena vā attaniyena vā, saddā suññā attena vā attaniyena vā, sotaviññāṇaṃ<BR>
suññaṃ attena vā attaniyena vā, sotasamphasso suñño attena vā attaniyena vā yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi suññaṃ attena va attaniyena vā. <BR>
Ghānaṃ suññaṃ attenavā attaniyena vā, gandhā suññā attena vā attaniyena vā,<BR>
ghānaviññāṇaṃ suññaṃ attena vā attaniyena vā, ghānasamphasso suñño attena vā<BR>
attaniyena vā yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi suññaṃ attena va attaniyena vā. <BR>
Jivhā suññā attena vā attaniyena vā, rasā suññā attena vā attaniyena vā, jivhāviññāṇaṃ<BR>
suññaṃ attena vā attaniyena vā, jivhāsamphasso suñño attena vā attaniyena vā yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi suññaṃ attena va attaniyena vā. <BR>
Kāyo suñño attena vā attaniyena vā, phoṭṭhabbā suññā attena vā attaniyena vā,<BR>
kāyaviññāṇaṃ suññaṃ attena vā attaniyena vā, kāyasamphasso suñño attena vā attaniyena<BR>
vā yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi suññaṃ attena va attaniyena vā. <BR>
Mano suñño attena vā attaniyena vā, dhammā suññā attena vā attaniyena vā,<BR>
manoviññāṇaṃ suññaṃ attena vā attaniyena vā, manosamphasso suñño attena vā attaniyena<BR>
vā yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi suññaṃ attena va attaniyena vā. <BR>
<BR>
Yasmā ca kho ānanda, suññaṃ attena vā attaniyena vā, tasmā suñño lokoti vuccatīti. <BR>
<BR>
1. 9. 3<BR>
Saṅkhittadhammasuttaṃ<BR>
86. Ekamantaṃ nisinno kho āyasmā ānando bhagavantaṃ etadavoca, sādhu me bhante,<BR>
bhagavā saṅkhittena dhammaṃ desetu yamahaṃ bhagavato dhammaṃ sutvā eko vūpakaṭṭho<BR>
appamatto ātāpī pahitatto vihareyyanti<BR>
<BR>
Taṃ kimmaññasi ānanda, cakkhuṃ niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
Rūpā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Cakkhuviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Cakkhusamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Yampidaṃ cakkhusamphassapaccayā uppajjati vedayitaṃ [PTS Page 055] [\q  55/]     <BR>
sukhaṃ vā dukkhaṃ vā adukkhamasukhaṃ vā tampi niccaṃ vā aniccaṃ vāti? Aniccaṃ bhante.<BR>
Yaṃ panāniccaṃ dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
Sotaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Saddā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Sotaviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Sotasamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ sukhaṃ<BR>
vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
Ghānaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Gandhā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Ghānaviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Ghānasamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
<BR>
[BJT Page 124] [\x 124/]     <BR>
<BR>
Jivhā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Rasā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Jivhāviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Jivhāsamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
Kāyo nicco vā anicco vāti? Anicco bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Phoṭṭhabbā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ<BR>
vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Kāyaviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Kāyasamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
Mano nicco vā anicco vāti? Anicco bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Dhammā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Manoviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Manosamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
<BR>
<BR>
Evaṃ passaṃ ānanda, sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Sotasmimpi nibbindati, saddesupi nibbindati, sotaviññāṇepi nibbindati,<BR>
sotasamphassepi nibbindati, yampidaṃ sotasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tasmimpi nibbindati. Ghāṇasmimpi nibbindati,<BR>
gandhesupi nibbindati, ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Jivhāyapi nibbindati, rasesupi nibbindati, jivhāviññāṇepi nibbindati,<BR>
jivhāsamphassepi nibbindati, yampidaṃ jivhāsamphassapaccayā uppajjati vedayitaṃ sukhaṃ<BR>
vā dukkhaṃ vā adukkhamasukhaṃ vā tasmimpi nibbindati. Kāyasmimpi nibbindati,<BR>
phoṭṭhabbesupi nibbindati, kāyaviññāṇepi nibbindati, kāyasamphassepi nibbindati,<BR>
yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tasmimpi nibbindati. Manasmimpi nibbindati, dhammesupi<BR>
nibbindati, manoviññāṇepi nibbindati, manosamphassepi nibbindati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
1. 9. 4<BR>
Channasuttaṃ<BR>
<BR>
87. Ekaṃ samayaṃ bhagavā rājagahe viharati veḷuvane kalandaka nivāpe, tena kho pana<BR>
samayena āyasmā ca sāriputto āyasmā ca mahācundo āyasmā ca channo gijjhakūṭe pabbate<BR>
viharanti, tena kho pana samayena āyasmā channo ābādhiko hoti dukkhito bāḷhagilāno.<BR>
Atha kho āyasmā sāriputto sāyanhasamayaṃ paṭisallānā [PTS Page 056] [\q  56/]     <BR>
vuṭṭhito yenāyasmā mahācundo tenupasaṅkami, upasaṅkamitvā āyasmantaṃ mahācundaṃ<BR>
etadavoca: "āyāmāvuso cunda, yenāyasmā channo tenupasaṅkamissāma gilānapucchakā" ti.<BR>
Evamāvusoti kho āyasmā mahācundo āyasmato sāriputtassa paccassosi. <BR>
<BR>
Atha kho āyasmā ca sāriputto āyasmā ca mahācundo yenāyasmā channo tenupasaṅkamiṃsu,<BR>
upasaṅkamitvā paññatte āsane nisīdiṃsu. Nisajja kho āyasmā sāriputto āyasmantaṃ channaṃ<BR>
etadavoca:<BR>
<BR>
[BJT Page 126] [\x 126/]     <BR>
<BR>
"Kacci te āvuso khamanīyaṃ, kacci yāpanīyaṃ, kacci dukkhā vedanā paṭikkamanti, no<BR>
abhikkamanti, paṭikkamosānaṃ paññāyati no abhikkamoti. <BR>
<BR>
Na me āvuso sāriputta khamanīyaṃ, na yāpanīyaṃ, bāḷhā me dukkhā vedanā abhikkamanti<BR>
no paṭikkamanti, abhikkamosānaṃ paññāyati no paṭikkamo-1 seyyathāpi āvuso balavā<BR>
puriso tiṇhena sikharena muddhānaṃ-2 abhimantheyya-3 evameva kho āvuso adhimattā<BR>
vātā muddhānaṃ-2 upahananti. <BR>
<BR>
Na me āvuso sāriputta khamanīyaṃ, na yāpanīyaṃ, bāḷhā me dukkhā vedanā abhikkamanti<BR>
no paṭikkamanti, abhikkamosānaṃ paññāyati no paṭikkamo-1 seyyathāpi āvuso balavā<BR>
puriso daḷhena varattakhaṇḍena-5 sīse sīsaveṭhaṃ dadeyya, evameva kho āvuso adhimattā<BR>
me sīse vedanā. -6. <BR>
<BR>
Na me āvuso khamanīyaṃ, na yāpanīyaṃ, bāḷhā me dukkhā vedanā abhikkamanti no<BR>
paṭikkamanti, abhikkamosānaṃ paññāyati no paṭikkamo-1 seyyathāpi āvuso dakkho<BR>
goghātako vā goghātakantevāsī vā tiṇhena govikantanena kucchiṃ parikanenteyya,<BR>
evameva kho āvuso adhimattā vātā kucchiṃ parikantanti. <BR>
<BR>
Na me āvuso khamanīyaṃ, na yāpanīyaṃ, bāḷhā me dukkhā vedanā abhikkamanti no<BR>
paṭikkamanti, abhikkamosānaṃ paññāyati no paṭikkamo-1 seyyathāpi āvuso dve balavanto<BR>
purisā dubbalataraṃ purisaṃ nānābāhāsu gahetvā aṅgārakāsuyā santāpeyyuṃ, [PTS Page 057]<BR>
[\q  57/]      samparitāpeyyuṃ, evameva kho āvuso adhimanto kāyasmiṃ ḍāho. <BR>
<BR>
Na me āvuso khamanīyaṃ. Na yāpanīyaṃ, bāḷhā me dukkhā vedanā. Abhikkamanti no<BR>
paṭikkamanti, abhikkamosānaṃ paññāyati no paṭikkamo-1 satthaṃ āvuso sāriputta<BR>
āharissāmi nāvakaṅkhāmi jīvitanti. <BR>
<BR>
Mā āyasmā channo satthaṃ āharesi. Yāpetāyasmā channo, yāpentaṃ mayaṃ āyasmantaṃ<BR>
channaṃ icchāma, sace āyasmato channassa natthi sappāyāni bhojanāni, ahaṃ āyasmato<BR>
channassa sappāyāni bhojanāni pariyesissāmi, sace āyasmato channassa natthi sappāyāni<BR>
bhesajjāni, ahaṃ āyasmato channassa sappāyāni bhesajjāni pariyesissāmi, sace āyasmato<BR>
channassa natthi patirūpā upaṭṭhākā, ahaṃ āyasmantaṃ channaṃ upaṭṭhahissāmi,<BR>
māyasmā-7 channo satthaṃ āharesi, yāpetāyasmā channo, yāpentaṃ mayaṃ āyasmantaṃ<BR>
channaṃ icchāmāti. <BR>
<BR>
1. Paṭikkamoti - syā, sīmu. 2. Muddhani - machasaṃ syā, <BR>
3. Abhimattheyya - machasaṃ 4. Ūhantī - machasaṃ, <BR>
5. Bandhena - syā. 6. Adhimattavātā sīse sīsavedanā - syā<BR>
7. Māca āyasmā - syā adhimatatā sīse sīsavedanā - machasaṃ. <BR>
<BR>
[BJT Page 128] [\x 128/]     <BR>
<BR>
Na me āvuso sāriputta natthi sappāyāni bhojanāni, atthi me sappāyāni bhojanāni, napi me<BR>
natthi sappāyāni bhesajjāni, atthi me sappāyāni bhesajjāni, napi me natthi patirūpā<BR>
upaṭṭhākā, atthi me patirūpā upaṭṭhākā. Api ca me āvuso satthā pariciṇṇo dīgharattaṃ<BR>
manāpeneva no amanāpena, etaṃ hi āvuso sāvakassa patirūpaṃ yaṃ satthāraṃ paricareyya<BR>
manāpeneva no amanāpena, taṃ anupavajjaṃ channo bhikkhu satthaṃ āharissatīti, evametaṃ<BR>
āvuso sāriputta dhārehīti. <BR>
<BR>
Puccheyyāma mayaṃ āyasmantaṃ channaṃ kañcī1deva desaṃ, sace āyasmā channo okāsaṃ<BR>
karoti pañhassa veyyākaraṇāyāti. <BR>
<BR>
[PTS Page 058] [\q  58/]      pucchāvuso sāriputta sutvā vedissāmāti. <BR>
<BR>
Cakkhuṃ āvuso channa, cakkhuviññāṇaṃ cakkhuviññāṇaviññātabbe dhamme "etaṃ mama,<BR>
eso'hamasmi, eso me attā'ti samanupassasi. <BR>
Sotaṃ āvuso channa, sotaviññāṇaṃ sotaviññāṇaviññātabbe dhamme "etaṃ mama,<BR>
eso'hamasmi, eso me attā'ti samanupassasi. <BR>
Ghānaṃ āvuso channa, ghānaviññāṇaṃ ghānaviññāṇaviññātabbe dhamme "etaṃ mama,<BR>
eso'hamasmi, eso me attā'ti samanupassasi. <BR>
Jivhaṃ āvuso channa, jivhāviññāṇaṃ jivhāviññāṇaviññātabbe dhamme "etaṃ mama,<BR>
eso'hamasmi, eso me attā'ti samanupassasi. <BR>
Kāyaṃ āvuso channa, kāyaviññāṇaṃ kāyaviññāṇaviññātabbe dhamme "etaṃ mama,<BR>
eso'hamasmi, eso me attā'ti samanupassasi. <BR>
Manaṃ āvuso channa, manoviññāṇaṃ manoviññāṇaviññātabbe dhamme "etaṃ mama,<BR>
eso'hamasmi, eso me attā"ti samanupassasīti. <BR>
<BR>
Cakkhuṃ āvuso sāriputta, cakkhuviññāṇaṃ cakkhuviññāṇaviññātabbe dhamme: "netaṃ<BR>
mama, neso'hamasmi, na me so attā"ti samanupassāmi. <BR>
Sotaṃ āvuso sāriputta, sotaviññāṇaṃ sotaviññāṇaviññātabbe dhamme:"netaṃ mama,<BR>
neso'hamasmi, na meso attā"ti samanupassāmi. <BR>
Ghānaṃ āvuso sāriputta, ghānaviññāṇaṃ ghānaviññāṇaviññātabbe dhamme: "netaṃ mama,<BR>
neso'hamasmi, na me so attā"ti samanupassāmi. <BR>
Jivhaṃ āvuso sāriputta, jivhāviññāṇaṃ jivhāviññāṇaviññātabbe dhamme: "netaṃ mama,<BR>
neso'hamasmi, na me so attā"ti samanupassāmi. <BR>
Kāyaṃ āvuso sāriputta, kāyaviññāṇaṃ kāyaviññāṇaviññātabbe dhamme: "netaṃ mama,<BR>
neso'hamasmi, na me so attā"ti samanupassāmi. <BR>
Manaṃ āvuso sāriputta, manoviññāṇaṃ manoviññāṇaviññātabbe dhamme: "netaṃ mama,<BR>
neso'hamasmi, na me so attā"ti samanupassāmīti. <BR>
<BR>
1. Kiñci - syā. [PTS]<BR>
<BR>
[BJT Page 130] [\x 130/]     <BR>
<BR>
Cakkhusmiṃ āvuso channa, cakkhuviññāṇe, cakkhuviññāṇaviññātabbesu dhammesu kiṃ<BR>
disvā kiṃ abhiññāya cakkhuṃ cakkhuviññāṇaṃ cakkhuviññāṇaviññātabbe dhamme "netaṃ<BR>
mama, neso'hamasmi, na me so attā" ti samanupassasi?<BR>
Ghānasmiṃ āvuso channa, ghānaviññāṇe, ghānaviññāṇaviññātabbesu dhammesu kiṃ disvā<BR>
kiṃ abhiññāya ghānaṃ ghānaviññāṇaṃ ghānaviññāṇaviññātabbe dhamme "netaṃ mama,<BR>
neso'hamasmi, na me so attā" ti samanupassasi?<BR>
Jivhāya āvuso channa, jivhaviññāṇe, jivhāviññāṇaviññātabbesu dhammesu kiṃ disvā kiṃ<BR>
abhiññāya jivhaṃ jivhāviññāṇaṃ jivhāviññāṇaviññātabbe dhamme "netaṃ mama,<BR>
neso'hamasmi, na me so attā" ti samanupassasi?<BR>
Manasmiṃ āvuso channa, manoviññāṇe, manoviññāṇaviññātabbesu dhammesu kiṃ disvā<BR>
kiṃ abhiññāya manaṃ manoviññāṇaṃ manoviññāṇaviññātabbe dhamme "netaṃ mama,<BR>
neso'hamasmi, na me so attā" ti samanupassasi?<BR>
Cakkhusmiṃ āvuso channa, cakkhuviññāṇe, cakkhuviññāṇaviññātabbesu dhammesu kiṃ<BR>
disvā kiṃ abhiññāya cakkhuṃ cakkhuviññāṇaṃ cakkhuviññāṇaviññātabbe dhamme "netaṃ<BR>
mama, neso'hamasmi, na me so attā" ti samanupassasi?<BR>
<BR>
Cakkhusmiṃ āvuso sāriputta, cakkhuviññāṇe cakkhuviññāṇaviññātabbesu dhammesu<BR>
nirodhaṃ disvā nirodhaṃ abhiññāya cakkhuṃ cakkhuviññāṇaṃ cakkhuviññāṇaviññātabbe<BR>
dhamme "netaṃ mama, neso'hamasmi, na me so attā" ti samanupassāmi. <BR>
<BR>
Sotasmiṃ āvuso sāriputta, sotaviññāṇe sotaviññāṇaviññātabbesu dhammesu nirodhaṃ disvā<BR>
nirodhaṃ abhiññāya sotaṃ sotaviññāṇaṃ sotaviññāṇaviññātabbe dhamme "netaṃ mama,<BR>
neso'hamasmi, na me so attā" ti samanupassāmi. <BR>
<BR>
Jivhāya āvuso sāriputta, jivhaviññāṇe jivhāviññāṇaviññātabbesu dhammesu nirodhaṃ disvā<BR>
nirodhaṃ abhiññāya jivhaṃ jivhāviññāṇaṃ jivhāviññāṇaviññātabbe [PTS Page 059] [\q  59/] <BR>
    dhamme "netaṃ mama, neso'hamasmi, na me so attā" ti samanupassāmi. <BR>
<BR>
Kāyasmiṃ āvuso sāriputta, kāyaviññāṇe kāyaviññāṇaviññātabbesu dhammesu nirodhaṃ<BR>
disvā nirodhaṃ abhiññāya kāyaṃ kāyaviññāṇaṃ kāyaviññāṇaviññātabbe dhamme "netaṃ<BR>
mama, neso'hamasmi, na me so attā" ti samanupassāmi. <BR>
<BR>
Manasmiṃ āvuso sāriputta, manoviññāṇe manoviññāṇaviññātabbesu dhammesu nirodhaṃ<BR>
disvā nirodhaṃ abhiññāya manaṃ manoviññāṇaṃ manoviññāṇaviññātabbe dhamme "netaṃ<BR>
mama, neso'hamasmi, na me so attā" ti samanupassāmīti. <BR>
<BR>
Evaṃ vutte āyasmā mahācundo āyasmantaṃ channaṃ etadavoca: "tasmātiha āvuso channa,<BR>
idampi tassa bhagavato sāsanaṃ niccakappaṃ sādhukaṃ manasikātabbaṃ: "nissitassa<BR>
calitaṃ,anissitassa calitaṃ natthi, calite asati passaddhi hoti, passaddhiyā sati nati-1 na hoti,<BR>
natiyā asati āgatigati na hoti, āgatigatiyā asati cutupapāto na hoti, cutupapāte asati nevidha<BR>
na huraṃ na ubhayamantarena esevanto dukkhassāti. <BR>
<BR>
1. Nandi - syā. <BR>
<BR>
[BJT Page 132] [\x 132/]     <BR>
[BJT Page 132] [\x 132/]     <BR>
<BR>
Atha kho āyasmā ca sāriputto āyasmā ca mahācundo āyasmantaṃ channaṃ iminā ovādena<BR>
ovaditvā uṭṭhāyāsanā pakkamiṃsu. Atha kho āyasmā channo acirapakkantesu tesu<BR>
āyasmantesu satthaṃ āharesi. <BR>
<BR>
Atha kho āyasmā sāriputto yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho āyasmā sāriputto bhagavantaṃ<BR>
etadavoca "āyasmatā bhante, channena satthaṃ āharitaṃ, tassa kā gati ko abhisamparāyoti?<BR>
Nanu te sāriputta, channena bhikkhunā sammukhāyeva anupavajjatā khyākatāti. <BR>
<BR>
Atthi bhante, pubbacīraṃ-1 nāma vajjigāmo, tatthāyasmato channassa mittakulāni<BR>
suhajjakulāni upavajjakulānīti. <BR>
<BR>
Honti hete sāriputta, channassa bhikkhuno mittakulāni suhajjakulāni upavajjakulāni, na kho<BR>
panāhaṃ sāriputta, [PTS Page 060] [\q  60/]      ettāvatā saupavajjoti-2 vadāmi, yo kho<BR>
sāriputta imañca kāyaṃ nikkhipati, aññañca kāyaṃ upādiyati, tamahaṃ saupavajjoti vadāmi,<BR>
taṃ channassa bhikkhuno natthi, anupavajjaṃ channena bhikkhunā satthaṃ āharitanti<BR>
evametaṃ sāriputta, dhārehīti. <BR>
<BR>
1. 9. 5<BR>
Puṇṇasuttaṃ<BR>
<BR>
88. Atha kho āyasmā puṇṇo yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho āyasmā puṇṇo bhagavantaṃ<BR>
etadavoca "sādhu me bhante, bhagavā saṅkhittena dhammaṃ desetu yamahaṃ bhagavato<BR>
dhammaṃ sutvā eko vūpakaṭṭho appamatto ātāpi pahitatto vihareyyanti. <BR>
<BR>
Santi kho puṇṇa cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhū abhinandati, abhivadati, ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandisamudayā dukkhasamudayo puṇṇāti<BR>
vadāmi. <BR>
<BR>
1. Pubbavijajanaṃ - machasaṃ, syā. Pubbavijajhanaṃ - [PTS.] Pubbaciviraṃ - sī 2<BR>
2. Sā upavajjāti - sīmu. <BR>
3. Katañca - machasaṃ. <BR>
<BR>
[BJT Page 134] [\x 134/]     <BR>
<BR>
Santi kho puṇṇa sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhū abhinandati, abhivadati, ajjhosāya tiṭṭhati, tassa taṃ abhinandato abhivadato<BR>
ajjhosāya tiṭṭhato uppajjati nandi, nandisamudayā dukkhasamudayo puṇṇāti vadāmi. <BR>
Santi kho puṇṇa ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhū abhinandati, abhivadati, ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandisamudayā dukkhasamudayo puṇṇāti<BR>
vadāmi. <BR>
Santi kho puṇṇa jivhāviññeyyā rasā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhū abhinandati, abhivadati, ajjhosāya tiṭṭhati, tassa taṃ abhinandato abhivadato<BR>
ajjhosāya tiṭṭhato uppajjati nandi, nandisamudayā dukkhasamudayo puṇṇāti vadāmi. <BR>
Santi kho puṇṇa kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhū abhinandati, abhivadati, ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandisamudayā dukkhasamudayo puṇṇāti<BR>
vadāmi. <BR>
Santi kho puṇṇa manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhū abhinandati, abhivadati, ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato uppajjati nandi, nandisamudayā dukkhasamudayo puṇṇāti<BR>
vadāmi. <BR>
<BR>
Santi ca kho puṇṇa, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce [PTS Page 061] [\q  61/]      bhikkhū nābhinandati nābhivadati nājjhosāya<BR>
tiṭṭhati, tassa taṃ anabhinandato anabhivadato anajjhosāya tiṭṭhato nandi nirujjhati,<BR>
nandinirodhā dukkhanirodho puṇṇāti vadāmi. <BR>
Santi ca kho puṇṇa, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhū nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati, nandinirodhā<BR>
dukkhanirodho puṇṇāti vadāmi. <BR>
<BR>
Santi ca kho puṇṇa, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhū nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati, nandinirodhā<BR>
dukkhanirodho puṇṇāti vadāmi. <BR>
<BR>
Santi ca kho puṇṇa, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhū nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati, nandinirodhā<BR>
dukkhanirodho puṇṇāti vadāmi. <BR>
<BR>
Santi ca kho puṇṇa, kāyaviññeyyā phoṭṭhabbā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhū nābhinandati nābhivadati nājjhosāya tiṭṭhati, tassa<BR>
taṃ anabhinandato anabhivadato anajjhosāya tiṭṭhato nandi nirujjhati, nandinirodhā<BR>
dukkhanirodho puṇṇāti vadāmi. <BR>
<BR>
Santi ca kho puṇṇa, manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhū nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato nandi nirujjhati, nandinirodhā<BR>
dukkhanirodho puṇṇāti vadāmi. <BR>
<BR>
Iminā tvaṃ puṇṇa, mayā saṅkhittena ovādena ovadito katamasmiṃ janapade viharissasīti?<BR>
Atthi bhante, sunāparanto nāma janapado, tatthāhaṃ viharissāmīti. <BR>
<BR>
Caṇḍā kho puṇṇa, sunāparantakā manussā, pharusā kho puṇṇa sunāparantakā manussā,<BR>
sace kho tvaṃ puṇṇa sunāparantakā manussā akkosissanti paribhāsissanti, tatra te puṇṇa,<BR>
kinti bhavissatīti? Sace maṃ bhante, sunāparantakā manussā akkosissanti, paribhāsissanti,<BR>
tatra me evaṃ bhavissati, bhaddakā vatime sunāparantakā manussā, subhaddakā vatime<BR>
sunāparantakā manussā; yaṃ me nayime pāṇinā pahāraṃ dentīti, evamettha bhagavā<BR>
bhavissati evamettha sugata bhavissatīti. <BR>
<BR>
Sace pana te puṇṇa sunāparantakā manussā pāṇinā pahāraṃ dassanti, tatra pana te puṇṇa<BR>
kinti bhavissatīti? Sace me bhante, sunāparantakā manussā pāṇinā pahāraṃ dassanti tatra<BR>
me evaṃ bhavissati:<BR>
<BR>
[BJT Page 136] [\x 136/]     <BR>
<BR>
"Bhaddakā vatime sunāparantakā manussā, subhaddakā vatime sunāparantakā manussā yaṃ<BR>
me nayime leḍḍunā pahāraṃ dentī" ti evamettha bhagavā bhavissati, evamettha sugata<BR>
bhavissatīti. <BR>
<BR>
Sace pana te puṇṇa sunāparantakā manussā leḍḍunā pahāraṃ dassanti, tatra pana te<BR>
puṇṇa, kinti bhavissatīti? Sace me bhante, sunāparantakā manussā leḍḍunā pahāraṃ<BR>
dassanti, tatra me evaṃ bhavissati: "bhaddakā vatime sunāparantakā manussā, subhaddakā<BR>
vatime sunāparantakā manussā, yaṃ me nayime daṇḍena pahāraṃ [PTS Page 062] [\q  62/] <BR>
    dentī" ti evamettha bhagavā bhavissati, evamettha sugata bhavissatīti. <BR>
<BR>
Sace pana te puṇṇa sunāparantakā manussā daṇḍena pahāraṃ dassanti, -1 tatra pana te<BR>
puṇṇa, kinti bhavissatīti? Sace me bhante, sunāparantakā manussā daṇḍena pahāraṃ<BR>
dassanti, tatra me evaṃ bhavissati: "bhaddakā vatime sunāparantakā manussā, subhaddakā<BR>
vatime sunāparantakā manussā, yaṃ me nayime satthena pahāraṃ dentī" ti evamettha<BR>
bhagavā bhavissati, evamettha sugata bhavissatīti. <BR>
Sace pana te puṇṇa sunāparantakā manussā satthena pahāraṃ dassanti, tatra pana te<BR>
puṇṇa, kinti bhavissatīti? Sace me bhante, sunāparantakā manussā satthena pahāraṃ<BR>
dassanti tatra me evaṃ bhavissati: "bhaddakā vatime sunāparantakā manussā, subhaddakā<BR>
vatime sunāparantakā manussā, yaṃ maṃ nayime tiṇhena satthena jīvitā voropantīti.<BR>
Evamettha bhagavā bhavissati, evamettha sugata bhavissatīti. <BR>
1. Dassenti - sīmu. <BR>
<BR>
[BJT Page 138] [\x 138/]     <BR>
<BR>
Sace pana tvaṃ puṇṇa sunāparantakā manussā tiṇhena satthena jīvitā voropessanti, tatra<BR>
pana te puṇṇa kinti bhavissatīti? Sace me bhante, sunāparantakā manussā tiṇhena satthena<BR>
jīvitā voropessanti, tatra me evaṃ bhavissati: "santi kho tassa bhagavato sāvakā kāyena ca<BR>
jīvitena ca aṭṭīyamānā harāyamānā jigucchamānā satthahārakaṃ pariyesanti, tamme idaṃ<BR>
aparayiṭṭhameva-3 satthahārakaṃ laddhanti", evamettha bhagavā bhavissati, evamettha<BR>
sugata bhavissatīti. <BR>
<BR>
Sādhu sādhu puṇṇa sakkhissasi kho tvaṃ puṇṇa iminā upasamena samannāgato<BR>
sunāparantasmiṃ janapade vatthuṃ, yassadāni tvaṃ puṇṇa kālaṃ maññasīti. <BR>
<BR>
Atha kho āyasmā puṇṇo bhagavato bhāsitaṃ-4 abhinanditvā anumoditvā uṭṭhāyāsanā<BR>
bhagavantaṃ abhivādetvā [PTS Page 063] [\q  63/]      padakkhiṇaṃ katvā senāsanaṃ<BR>
saṃsāmetvā pattacīvaraṃ ādāya yena sunāparanto janapado tena cārikaṃ pakkami.<BR>
Anupubbena cārikaṃ caramāno yena sunāparanto janapado tadavasari. Tatra sudaṃ āyasmā<BR>
puṇṇo sunāparantasmiṃ janapade viharati. <BR>
<BR>
Atha kho āyasmā puṇṇo tenevantaravassena paññamattāni upāsakasatāni paṭivedesi,<BR>
"teneva antaravassena pañcamattāni upāsikāsatāni paṭivedesi-5 tenevantaravassena tisso vijjā<BR>
sacchākāsi, tenevantaravassena parinibbāyi. <BR>
<BR>
Atha kho sambahulā bhikkhū yena bhagavā tenupasaṅkamiṃsu. Upasaṅkamitvā<BR>
bhagavantaṃ abhivādetvā ekamantaṃ nisīdi. Ekamantaṃ nisinno kho te bhikkhū<BR>
bhagavantaṃ etadavocuṃ "yo so bhante puṇṇo nāma kulaputto bhagavatā saṅkhittena<BR>
ovādena ovadito so kālakato tassa kā gati? Ko abhisamparāyoti? Paṇḍito bhikkhave,<BR>
puṇṇo, kulaputto ahosi paccapādī-6 dhammassānu dhammaṃ, na ca maṃ<BR>
dhammādhikaraṇaṃ vihesesi-7 parinibbuto bhikkhave puṇṇo kulaputtoti. <BR>
<BR>
1. Te - syā, machasaṃ<BR>
2. Me - syā, machasaṃ<BR>
3. Apariyiṭṭhaññeva - machasaṃ pariyiṭṭhaññeva - syā<BR>
4. Vacataṃ - machasaṃ<BR>
5. Paṭipādesi - sī 1, 2, paṭidesesi - syā<BR>
6. Saccavādi - syā, kulaputto paccapāda - machasaṃ<BR>
7. Viheṭhesi - machasaṃ. <BR>
<BR>
1. 9. 6<BR>
Bāhiyasuttaṃ<BR>
<BR>
89. Atha kho āyasmā bāhiyo yena bhagavā tenupasaṅkami, upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho āyasmā bāhiyo bhagavantaṃ<BR>
etadavoca, sādhu me bhante, bhagavā saṅkhittena dhammaṃ desetu yamahaṃ bhagavato<BR>
dhammaṃ sutvā eko vūpakaṭṭho appamatto ātāpī pahitatto vihareyyanti. <BR>
<BR>
[BJT Page 140] [\x 140/]     <BR>
<BR>
Taṃ kimmaññasi bāhiya, cakkhuṃ niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
Rūpā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? [PTS Page 064] [\q  64/]     <BR>
nohetaṃ bhante. <BR>
Cakkhuviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Cakkhusamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
Sotaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Saddā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Sotaviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Sotasamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ sukhaṃ<BR>
vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
Ghānaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Gandhā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Ghānaviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Ghānasamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
Jivhā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Rasā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Jivhāviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Jivhāsamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
Kāyo nicco vā anicco vāti? Anicco bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Kāyo nicco vā anicco vāti? Anicco bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Kāyaviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Kāyasamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
Mano nicco vā anicco vāti? Anicco bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Dhammā niccā vā aniccā vāti? Aniccā bhante. Yaṃ panāniccaṃ dukkhaṃ vā taṃ sukhaṃ vāti?<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Manoviññāṇaṃ niccaṃ vā aniccaṃ vāti? Aniccaṃ bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Manosamphasso nicco vā anicco vāti? Anicco bhante. Yaṃ panāniccaṃ dukkhaṃ vā taṃ<BR>
sukhaṃ vāti? Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso hamasmi, eso me attā" ti? Nohetaṃ bhante. <BR>
Yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi niccaṃ vā aniccaṃ vāti? Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti? Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso hamasmi, eso me attā"<BR>
ti? Nohetaṃ bhante. <BR>
<BR>
Evaṃ passaṃ bāhiya, sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati, yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako ghāṇasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako jivhāsmimpi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti.<BR>
Evaṃ passaṃ bhikkhu sutavā ariyasāvako manasmimpi nibbindati, dhammesupi nibbindati,<BR>
manoviññāṇepi nibbindati, manosamphassepi nibbindati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
<BR>
Atha kho āyasmā bāhiyo bhagavato bhāsitaṃ abhinanditvā anumoditvā uṭṭhāyāsanā<BR>
bhagavantaṃ abhivādetvā padakkhiṇaṃ katvā pakkami. Atha kho āyasmā bāhiyo eko<BR>
vūpakaṭṭho appamatto ātāpī pahitatto viharanto na cirasseva yassatthāya kulaputtā<BR>
sammadeva agārasmā anagāriyaṃ pabbajjanti tadanuttaraṃ brahmavacariya pariyosānaṃ<BR>
diṭṭheva dhamme sayaṃ abhiññā sacchikatvā upasampajja vihāsi. <BR>
<BR>
Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattā yāti abbhaññāsi,<BR>
aññataro ca panāyasmā bāhiyo arahataṃ ahosīti. <BR>
<BR>
1. Viharati - syā. <BR>
<BR>
[BJT Page 142] [\x 142/]     <BR>
<BR>
[BJT Page 142] [\x 142/]     <BR>
1. 9. 7<BR>
Ejāsuttaṃ<BR>
<BR>
90. Ejā bhikkhave rogo, ejā gaṇḍo, ejā sallaṃ, tasmātiha bhikkhave, tathāgato anejo viharati<BR>
vītasallo. [PTS Page 065] [\q  65/]      tasmātiha bhikkhave, bhikkhu cepi ākaṅkheyya anejo<BR>
vihareyyaṃ vītasalloti:<BR>
<BR>
Cakkhuṃ na maññeyya, cakkhusmiṃ na maññeyya, cakkhuto na maññeyya, cakkhuṃ meti<BR>
na maññeyya. Rūpe na maññeyya, rūpesu na maññeyya, rūpato na maññeyya, rūpā meti na<BR>
maññeyya. Cakkhuviññāṇaṃ na maññeyya, cakkhuviññāṇasmiṃ na maññeyya,<BR>
cakkhuviññāṇato na maññeyya, cakkhuviññāṇa meti na maññeyya. Cakkhusamphassaṃ na<BR>
maññeyya, cakkhusamphassasmiṃ na maññeyya, cakkhusamphassato na maññeyya<BR>
cakkhusamphasso meti na maññeyya. Yampidaṃ cakkhusamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi na maññeyya tasmimpi na<BR>
maññeyya, tatopi na maññeyya, taṃ meti na maññeyya. <BR>
<BR>
Sotaṃ na maññeyya, sotasmiṃ na maññeyya, sotato na maññeyya, sotaṃ meti na maññeyya.<BR>
Sadde na maññeyya saddesu na maññeyya, saddato na maññeyya, saddā meti na<BR>
maññeyya. Sotaviññāṇaṃ na maññeyya, sotaviññāṇasmiṃ na maññeyya, sotaviññāṇato na<BR>
maññeyya, sotaviññāṇa meti na maññeyya. Sotasamphassaṃ na maññeyya,<BR>
sotasamphassasmiṃ na maññeyya, sotasamphassato na maññeyya sotasamphasso meti na<BR>
maññeyya. Yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi na maññeyya tasmimpi na maññeyya, tatopi na maññeyya, taṃ<BR>
meti na maññeyya. <BR>
<BR>
Ghānaṃ na maññeyya, ghānasmiṃ na maññeyya, ghānato na maññeyya, ghānaṃ meti na<BR>
maññeyya. Gandhe na maññeyya gandhesu na maññeyya, gandhato na maññeyya, gandhā<BR>
meti na maññeyya. Ghānaviññāṇaṃ na maññeyya, ghānaviññāṇasmiṃ na maññeyya,<BR>
ghānaviññāṇato na maññeyya, ghānaviññāṇa meti na maññeyya. Ghānasamphassaṃ na<BR>
maññeyya, ghānasamphassasmiṃ na maññeyya, ghānasamphassato na maññeyya<BR>
ghānasamphasso meti na maññeyya. Yampidaṃ ghānasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi na maññeyya tasmimpi na maññeyya,<BR>
tatopi na maññeyya, taṃ meti na maññeyya. <BR>
<BR>
Jivhaṃ na maññeyya, jivhāya na maññeyya, jivhāto na maññeyya, jivhā meti na maññeyya.<BR>
Rase na maññeyya rasesu na maññeyya, rasato na maññeyya, rasā meti na maññeyya.<BR>
Jivhāviññāṇaṃ na maññeyya, jivhāviññāṇasmiṃ na maññeyya, jivhāviññāṇato na<BR>
maññeyya, jivhāviññāṇa meti na maññeyya. Jivhāsamphassaṃ na maññeyya,<BR>
jivhāsamphassasmiṃ na maññeyya, jivhāsamphassato na maññeyya jivhāsamphasso meti na<BR>
maññeyya. Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi na maññeyya tasmimpi na maññeyya, tatopi na maññeyya, taṃ<BR>
meti na maññeyya. <BR>
<BR>
Kāyaṃ na maññeyya, kāyasmiṃ na maññeyya, kāyato na maññeyya, kāyaṃ meti na<BR>
maññeyya. Phoṭṭhabbe na maññeyya kāyesu na maññeyya, phoṭṭhabbato na maññeyya,<BR>
phoṭṭhabbā meti na maññeyya. Kāyaviññāṇaṃ na maññeyya, kāyaviññāṇasmiṃ na<BR>
maññeyya, kāyaviññāṇato na maññeyya, kāyaviññāṇa meti na maññeyya. Kāyasamphassaṃ<BR>
na maññeyya, kāyasamphassasmiṃ na maññeyya, kāyasamphassato na maññeyya<BR>
kāyasamphasso meti na maññeyya. Yampidaṃ kāyasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi na maññeyya tasmimpi na maññeyya,<BR>
tatopi na maññeyya, taṃ meti na maññeyya. <BR>
<BR>
Manaṃ na maññeyya, manasmiṃ na maññeyya, manato na maññeyya, mano meti na<BR>
maññeyya. Dhamme na maññeyya dhammesu na maññeyya, dhammato na maññeyya,<BR>
dhammā meti na maññeyya. Manoviññāṇaṃ na maññeyya, manoviññāṇasmiṃ na<BR>
maññeyya, manoviññāṇato na maññeyya, manoviññāṇa meti na maññeyya.<BR>
Manosamphassaṃ na maññeyya, manosamphassasmiṃ na maññeyya, manosamphassato na<BR>
maññeyya manosamphasso meti na maññeyya. Yampidaṃ manosamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi na maññeyya tasmimpi na<BR>
maññeyya, tatopi na maññeyya, taṃ meti na maññeyya. <BR>
<BR>
[BJT Page 144] [\x 144/]     <BR>
<BR>
So evaṃ na maññamāno na ca kiñci-1 loke upādiyati anupādiyaṃ na paritassati, aparitassaṃ<BR>
paccattaññeva [PTS Page 066] [\q  66/]      parinibbāyati, khīṇā jāti, vusitaṃ brahmacariyaṃ,<BR>
kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 9. 8<BR>
Dutiyaejāsuttaṃ<BR>
<BR>
91. Ejā bhikkhave rogo, ejā gaṇḍo, ejā sallaṃ, tasmātiha bhikkhave, tathāgato anejo viharati<BR>
cītasallo, tasmātiha bhikkhave, bhikkhu cepi ākaṅkheyya anejo vihareyyaṃ vītasalloti. <BR>
Cakkhuṃ na maññeyya, cakkhusmiṃ na maññeyya, cakkhuto na maññeyya, cakkhuṃ meti<BR>
na maññeyya. Rūpe na maññeyya rūpesu na maññeyya, rūpato na maññeyya, rūpā meti na<BR>
maññeyya. Cakkhuviññāṇaṃ na maññeyya, cakkhuviññāṇasmiṃ na maññeyya,<BR>
cakkhuviññāṇato na maññeyya, cakkhuviññāṇa meti na maññeyya. Cakkhusamphassaṃ na<BR>
maññeyya, cakkhusamphassasmiṃ na maññeyya, cakkhusamphassato na maññeyya<BR>
cakkhusamphasso meti na maññeyya. Yampidaṃ cakkhusamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi na maññeyya tasmimpi na<BR>
maññeyya, tatopi na maññeyya, taṃ meti na maññeyya. Yaṃ hi bhikkhave-2 maññati,<BR>
yasmiṃ maññati, yato maññati, yaṃ meti maññati, tato taṃ hoti aññathā. Aññathābhāvī<BR>
bhavasatto loko bhavamevābhinandati. <BR>
<BR>
Sotaṃ na maññeyya, sotasmiṃ na maññeyya, sotato na maññeyya, sotaṃ meti na maññeyya.<BR>
Sadde na maññeyya saddesu na maññeyya, saddato na maññeyya, saddā meti na<BR>
maññeyya. Sotaviññāṇaṃ na maññeyya, sotaviññāṇasmiṃ na maññeyya, sotaviññāṇato na<BR>
maññeyya, sotaviññāṇa meti na maññeyya. Sotasamphassaṃ na maññeyya,<BR>
sotasamphassasmiṃ na maññeyya, sotasamphassato na maññeyya sotasamphasso meti na<BR>
maññeyya. Yampidaṃ sotasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi na maññeyya tasmimpi na maññeyya, tatopi na maññeyya, taṃ<BR>
meti na maññeyya. Yaṃ hi bhikkhave-2 maññati yasmiṃ maññati yato maññati yaṃ meti<BR>
maññati, tato taṃ hoti aññathā aññathābhāvī bhavasatto loko bhavamevābhinandati. <BR>
<BR>
Ghānaṃ na maññeyya, ghānasmiṃ na maññeyya, ghānato na maññeyya, ghānaṃ meti na<BR>
maññeyya. Gandhe na maññeyya gandhesu na maññeyya, gandhato na maññeyya, gandhā<BR>
meti na maññeyya. Ghānaviññāṇaṃ na maññeyya, ghānaviññāṇasmiṃ na maññeyya,<BR>
ghānaviññāṇato na maññeyya, ghānaviññāṇa meti na maññeyya. Ghānasamphassaṃ na<BR>
maññeyya, ghānasamphassasmiṃ na maññeyya, ghānasamphassato na maññeyya<BR>
ghānasamphasso meti na maññeyya. Yampidaṃ ghānasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi na maññeyya tasmimpi na maññeyya,<BR>
tatopi ta maññeyya, tammeti na maññeyya. Yaṃ hi-2. Bhikkhave maññati yasmiṃ maññati<BR>
yato maññati yaṃ meti maññati, tato taṃ hoti aññathā aññathābhāvī bhavasatto loko<BR>
bhavamevābhinandati. <BR>
<BR>
Jivhaṃ na maññeyya, jivhāya na maññeyya, jivhāto na maññeyya, jivhā meti na maññeyya.<BR>
Rase na maññeyya rasesu na maññeyya, rasato na maññeyya, rasā meti na maññeyya.<BR>
Jivhāviññāṇaṃ na maññeyya, jivhāviññāṇasmiṃ na maññeyya, jivhāviññāṇato na<BR>
maññeyya, jivhāviññāṇa meti na maññeyya. Jivhāsamphassaṃ na maññeyya,<BR>
jivhāsamphassasmiṃ na maññeyya, jivhāsamphassato na maññeyya jivhāsamphasso meti na<BR>
maññeyya. Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi na maññeyya tasmimpi na maññeyya, tatopi ta maññeyya,<BR>
tammeti na maññeyya. Yaṃ hi-2 bhikkhave maññati yasmiṃ maññati [PTS Page 067] [\q <BR>
67/]      yato maññati yaṃ meti maññati, taṃ hoti aññathā aññathābhāvī bhavasatto loko<BR>
bhavamevābhinandati. <BR>
<BR>
Kāyaṃ na maññeyya, kāyasmiṃ na maññeyya, kāyato na maññeyya, kāyaṃ meti na<BR>
maññeyya. Phoṭṭhabbe na maññeyya kāyesu na maññeyya, phoṭṭhabbato na maññeyya,<BR>
phoṭṭhabbā meti na maññeyya. Kāyaviññāṇaṃ na maññeyya, kāyaviññāṇasmiṃ na<BR>
maññeyya, kāyaviññāṇato na maññeyya, kāyaviññāṇa meti na maññeyya. Kāyasamphassaṃ<BR>
na maññeyya, kāyasamphassasmiṃ na maññeyya, kāyasamphassato na maññeyya<BR>
kāyasamphasso meti na maññeyya. Yampidaṃ kāyasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi na maññeyya tasmimpi na maññeyya,<BR>
tatopi na maññeyya, taṃ meti na maññeyya. Yaṃ hi bhikkhave maññati yasmiṃ maññati yato<BR>
maññati yaṃ meti maññati, tato taṃ hoti aññathā aññathābhāvī bhavasatto loko<BR>
bhavamevābhinandati. <BR>
<BR>
1. Na kiñcipi - machasaṃ<BR>
2. Yaṃ bhikkhave - sīmu. <BR>
<BR>
[BJT Page 146] [\x 146/]     <BR>
<BR>
Manaṃ na maññeyya, manasmiṃ na maññeyya, manato na maññeyya, mano meti na<BR>
maññeyya. Dhamme na maññeyya dhammesu na maññeyya, dhammato na maññeyya,<BR>
dhammā meti na maññeyya. Manoviññāṇaṃ na maññeyya, manoviññāṇasmiṃ na<BR>
maññeyya, manoviññāṇato na maññeyya, manoviññāṇa meti na maññeyya.<BR>
Manosamphassaṃ na maññeyya, manosamphassasmiṃ na maññeyya, manosamphassato na<BR>
maññeyya manosamphasso meti na maññeyya. Yampidaṃ manosamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi na maññeyya tasmimpi na<BR>
maññeyya, tatopi na maññeyya, taṃ meti na maññeyya. Yaṃ hi-1 bhikkhave, maññati,<BR>
yasmiṃ maññati yato maññati, yaṃ meti maññati tato taṃ hoti aññathā. Aññathābhāvī<BR>
bhavasatto loko bhavamevābhinandati. <BR>
<BR>
Yāvatā bhikkhave, khandhadhātuāyatanā tampi na 'maññayye, tasmimpi na maññeyya,<BR>
tatopi na maññeyya, taṃ meti na maññeyya. So evaṃ amaññamāno na ca kiñci-2 loke<BR>
upādiyati anupādiyaṃ na paritassati, aparitassaṃ paccattaññeva parinibbāyati, khīṇā jāti,<BR>
vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
1. Yampi - sīmu;<BR>
2. Na kiñci - sīmu; machasaṃ. <BR>
<BR>
1. 9. 9<BR>
Dvayasuttaṃ<BR>
<BR>
92. Dvayaṃ vo bhikkhave desissāmi, taṃ suṇātha. Kiñca bhikkhave dvayaṃ? Cakkhuñceva<BR>
rūpā ca, sotañceva saddā ca, ghānañceva gandhā ca, jivhāceva rasā ca, kāyo ceva phoṭṭhabbā<BR>
ca, mano ceva dhammā ca, idaṃ vuccati bhikkhave dvayaṃ. <BR>
<BR>
Yo bhikkhave evaṃ vadeyya: "ahametaṃ dvayaṃ paccakkhāya aññaṃ dvayaṃ paññāpessāmī"<BR>
ti. Tassa vācāvatthurevassa, puṭṭho ca na sampāyeyya, uttariñca vighātaṃ āpajjeyya, taṃ<BR>
kissa hetu? Yathā taṃ bhikkhave avisayasminti. <BR>
<BR>
[BJT Page 148] [\x 148/]     <BR>
<BR>
1. 9. 10<BR>
Dutiyadvayasuttaṃ<BR>
<BR>
93. Dvayaṃ bhikkhave, paṭicca viññāṇaṃ sambhoti. Kathañca bhikkhave, dvayaṃ paṭicca<BR>
viññāṇaṃ sambhoti?<BR>
Cakkhuñca paṭicca rūpe uppajjati cakkhuviññāṇaṃ, cakkhuṃ-1 aniccaṃ vipariṇāmī<BR>
aññathābhāvi. [PTS Page 068] [\q  68/]      rūpā aniccā vipariṇāmino aññathābhāvino,<BR>
itthetaṃ dvayaṃ calañceva vyayañca-2 aniccaṃ vipariṇāmi aññathābhāvi. Cakkhuviññāṇaṃ<BR>
aniccaṃ vipariṇāmī aññathābhāvi, yopi hetu yopi paccayo cakkhuviññāṇassa aññathābhāvi<BR>
uppādāya, sopi hetu sopi paccayo anicco vipariṇāmī aññathābhāvi. Aniccaṃ kho pana<BR>
bhikkhave paccayaṃ paṭicca samuppannaṃ cakkhuviññāṇaṃ kuto niccaṃ bhavissati. <BR>
<BR>
Yā kho bhikkhave, imesaṃ tiṇṇaṃ dhammānaṃ saṅgati sannipāto samavāyo ayaṃ vuccati<BR>
bhikkhave cakkhusamphasso. Cakkhusamphassopi anicco vipariṇāmī aññathābhāvī, yopi<BR>
hetu yopi paccayo cakkhusamphassassa uppādāya, sopi hetu sopi paccayo anicco<BR>
vipariṇāmī aññathābhāvī, aniccaṃ kho pana bhikkhave paccayaṃ paṭicca uppanno<BR>
cakkhusamphasso kuto nicco bhavissati. Phuṭṭho bhikkhave vedeti, phuṭṭho sañjānāti,<BR>
phuṭṭho ceteti, itthetepi dhammā calā ceva vyayā ca aniccā vipariṇāmino aññathābhāvino. <BR>
Sotañca paṭicca sadde uppajjati sotaviññāṇaṃ, sotaṃ aniccaṃ vipariṇāmī aññathābhāvi.<BR>
Saddā aniccā vipariṇāmino aññathābhāvino, itthetaṃ dvayaṃ calañceva vyayañca aniccaṃ<BR>
vipariṇāmī aññathābhāvi. Sotaviññāṇaṃ aniccaṃ vipariṇāmī aññathābhāvi, yopi hetu yopi<BR>
paccayo sotaviññāṇassa aññathābhāvi uppādāya, sopi hetu sopi paccayo anicco vipariṇāmī<BR>
aññathābhāvi. Aniccaṃ kho pana bhikkhave paccayaṃ paṭicca samuppannaṃ sotaviññāṇaṃ<BR>
kuto niccaṃ bhavissati. <BR>
Yā kho bhikkhave, imesaṃ tiṇṇaṃ dhammānaṃ saṅgati sannipāto samavāyo, ayaṃ vuccati<BR>
bhikkhave sotasamphasso sotasamphassopi anicco vipariṇāmī aññathābhāvī, yopi hetu yopi<BR>
paccayo sotasamphassassa uppādāya, sopi hetu sopi paccayo anicco vipariṇāmī<BR>
aññathābhāvī, aniccaṃ kho pana bhikkhave paccayaṃ paṭicca uppanno sotasamphasso kuto<BR>
nicco bhavissati. Phuṭṭho bhikkhave vedeti, phuṭṭho sañjānāti, phuṭṭho ceteti, itthetepi<BR>
dhammā calā ceva vyayā ca aniccā vipariṇāmino aññathābhāvino. <BR>
<BR>
Ghānañca paṭicca gandhe uppajjati ghānaviññāṇaṃ, ghānaṃ aniccaṃ vipariṇāmī<BR>
aññathābhāvi. Gandhā aniccā vipariṇāmino aññathābhāvino, itthetaṃ dvayaṃ calañceva<BR>
vyayañca-2 aniccaṃ vipariṇāmi aññathābhāvi. Ghānaviññāṇaṃ aniccaṃ vipariṇāmī<BR>
aññathābhāvi, yopi hetu yopi paccayo ghānaviññāṇassa aññathābhāvi uppādāya, sopi hetu<BR>
sopi paccayo anicco vipariṇāmī aññathābhāvi. Aniccaṃ kho pana bhikkhave paccayaṃ<BR>
paṭicca samuppannaṃ ghānaviññāṇaṃ kuto niccaṃ bhavissati. <BR>
<BR>
1. Cakkhu - sīmu. Machasaṃ<BR>
2. Khyathañca - machasaṃ<BR>
3. Ayaṃ vuccati cakkhusamphasso - machasaṃ, sī2<BR>
4. Vipariṇāminī?<BR>
5. Aññathābhāvinī?<BR>
<BR>
Yā kho bhikkhave, imesaṃ tiṇṇaṃ dhammānaṃ saṅgati sannipāto samavāyo ayaṃ vuccati<BR>
bhikkhave ghānasamphasso ghānasamphassopi anicco vipariṇāmī aññathābhāvī, yopi hetu<BR>
yopi paccayo ghānasamphassassa uppādāya, sopi hetu sopi paccayo anicco vipariṇāmī<BR>
aññathābhāvī, [PTS Page 069] [\q  69/]      aniccaṃ kho pana bhikkhave paccayaṃ paṭicca<BR>
uppanno ghānasamphasso kuto nicco bhavissati. Phuṭṭho bhikkhave vedeti, phuṭṭho<BR>
sañjānāti, phuṭṭho ceteti, itthetepi dhammā calā ceva vyayā ca aniccā vipariṇāmino<BR>
aññathābhāvino. <BR>
<BR>
Jivhañca paṭicca rase uppajjati jivhāviññāṇaṃ, jivhā aniccā vipariṇāmī-4 aññathābhāvi-5<BR>
rasā aniccā vipariṇāmino aññathābhāvino, itthetaṃ dvayaṃ calañceva vyayañca aniccaṃ<BR>
vipariṇāmī aññathābhāvi. Jivhāviññāṇaṃ aniccaṃ vipariṇāmi aññathābhāvī, yopi hetu yopi<BR>
paccayo jivhāviññāṇassa uppādāya, sopi hetu sopi paccayo anicco vipariṇāmī<BR>
aññathābhāvī. Aniccaṃ kho pana bhikkhave paccayaṃ paṭicca samuppannaṃ jivhāviññāṇaṃ<BR>
kuto niccaṃ bhavissati. <BR>
[BJT Page 150] [\x 150/]     <BR>
<BR>
Yā kho bhikkhave, imesaṃ tiṇṇaṃ dhammānaṃ saṅgati sannipāto samavāyo ayaṃ vuccati<BR>
bhikkhave jivhāsamphasso jivhāsamphassopi anicco vipariṇāmī aññathābhāvī, yopi hetu<BR>
yopi paccayo jivhāsamphassassa uppādāya, sopi hetu sopi paccayo anicco vipariṇāmī<BR>
aññathābhāvī, aniccaṃ kho pana bhikkhave paccayaṃ paṭicca uppanno jivhāsamphasso kuto<BR>
nicco bhavissati. Phuṭṭho bhikkhave vedeti, phuṭṭho sañjānāti, phuṭṭho ceteti, itthetepi<BR>
dhammā calā ceva vyayā ca aniccā vipariṇāmino aññathābhāvino. <BR>
<BR>
Kāyakhuñca paṭicca phoṭṭhabbe uppajjati kāyaviññāṇaṃ, kāyaṃ aniccaṃ vipariṇāmi<BR>
aññathābhāvi. Phoṭṭhabbā aniccā vipariṇāmino aññathābhāvino, itthetaṃ dvayaṃ calañceva<BR>
vyayañca aniccaṃ vipariṇāmī aññathābhāvī. Kāyaviññāṇaṃ aniccaṃ vipariṇāmī<BR>
aññathābhāvī, yopi hetu yopi paccayo kāyaviññāṇassa aññathābhāvī uppādāya, sopi hetu<BR>
sopi paccayo anicco vipariṇāmī aññathābhāvī. Aniccaṃ kho pana bhikkhave paccayaṃ<BR>
paṭicca samuppannaṃ kāyaviññāṇaṃ kuto niccaṃ bhavissati. <BR>
Yā kho bhikkhave, imesaṃ tiṇṇaṃ dhammānaṃ saṅgati sannipāto samavāyo ayaṃ vuccati<BR>
bhikkhave kāyasamphasso kāyasamphassopi anicco vipariṇāmī aññathābhāvī, yopi hetu<BR>
yopi paccayo kāyasamphassassa uppādāya, sopi hetu sopi paccayo anicco vipariṇāmī<BR>
aññathābhāvī, aniccaṃ kho pana bhikkhave paccayaṃ paṭicca uppanno kāyasamphasso kuto<BR>
nicco bhavissati. Phuṭṭho bhikkhave vedeti, phuṭṭho sañjānāti, phuṭṭho ceteti, itthetepi<BR>
dhammā calā ceva vyayā ca aniccā vipariṇāmino aññathābhāvino. <BR>
<BR>
Manañca paṭicca dhamme uppajjati manoviññāṇaṃ, mano anicco vipariṇāmī aññathābhāvī.<BR>
Dhammā aniccā vipariṇāmino aññathābhāvino, itthetaṃ dvayaṃ calañceva vyayañca aniccaṃ<BR>
vipariṇāmī aññathābhāvī. Manoviññāṇaṃ aniccaṃ vipariṇāmī aññathābhāvī, yopi hetu<BR>
yopi paccayo manoviññāṇassa aññathābhāvī uppādāya, sopi hetu sopi paccayo anicco<BR>
vipariṇāmī aññathābhāvī. Aniccaṃ kho pana bhikkhave paccayaṃ paṭicca samuppannaṃ<BR>
manoviññāṇaṃ kuto niccaṃ bhavissati. <BR>
Yā kho bhikkhave, imesaṃ tiṇṇaṃ dhammānaṃ saṅgati sannipāto samavāyo ayaṃ vuccati<BR>
bhikkhave manosamphasso manosamphassopi anicco vipariṇāmī aññathābhāvī, <BR>
<BR>
Yopi hetu yopi paccayo manosamphassassa uppādāya, sopi hetu sopi paccayo anicco<BR>
vipariṇāmī aññathābhāvī, aniccaṃ kho pana bhikkhave paccayaṃ paṭicca uppanno<BR>
manosamphasso kuto nicco bhavissati. Phuṭṭho bhikkhave vedeti, phuṭṭho sañjānāti,<BR>
phuṭṭho ceteti, itthetepi dhammā valā ceva vyayā ca aniccā vipariṇāmino aññathābhāvino.<BR>
Evaṃ kho bhikkhave dvayaṃ paṭicca viññāṇaṃ sambhotīti. <BR>
Channavaggo navamo<BR>
Tatruddānaṃ:<BR>
Paloka suññā saṅkhittaṃ-1 channo puṇṇo ca bāhiyo<BR>
Ejena ca duve vuttā - dvayehi apare duveti. <BR>
1. Palokasuñño saṅkhitto - sīmu. <BR>
<BR>
[BJT Page 152] [\x 152/]     <BR>
<BR>
10. Chalavaggo<BR>
1. 10. 1<BR>
Chaphassāyatanasuttaṃ<BR>
<BR>
94. [PTS Page 070] [\q  70/]      chayime-1 bhikkhave phassāyatanā adantā aguttā arakkhitā<BR>
asaṃvutā dukkhādhivāhā honti. Katame cha?<BR>
<BR>
Cakkhuṃ bhikkhave phassāyatanaṃ adantaṃ aguttaṃ arakkhitaṃ asaṃvutaṃ dukkhādhivāhaṃ<BR>
hoti. Sotaṃ bhikkhave phassāyatanaṃ adantaṃ aguttaṃ arakkhitaṃ asaṃvutaṃ<BR>
dukkhādhivāhaṃ hoti. Ghānaṃ bhikkhave phassāyatanaṃ adantaṃ arakkhitaṃ asaṃvutaṃ<BR>
dukkhādhivāhaṃ hoti. Jivhā bhikkhave phassāyatanaṃ adantaṃ aguttaṃ arakkhitaṃ<BR>
asaṃvutaṃ dukkhādhivāhaṃ hoti. Kāyo bhikkhave phassāyatanaṃ adantaṃ aguttaṃ<BR>
arakkhitaṃ asaṃvutaṃ dukkhādhivāhaṃ hoti. Mano bhikkhave phassāyatanaṃ adantaṃ<BR>
aguttaṃ arakkhitaṃ asaṃvutaṃ dukkhādhivāhaṃ hoti. Ime kho bhikkhave cha phassāyatanā<BR>
adantā aguttā arakkhitā asaṃvutā dukkhādhivāhā honti. <BR>
<BR>
Chayime bhikkhave phassāyatanā sudantā suguttā surakkhitā susaṃvutā sukhādhivāhā<BR>
honti. Katame cha?<BR>
<BR>
Cakkhuṃ bhikkhave phassāyatanaṃ sudantaṃ suguttaṃ surakkhitaṃ susaṃvutaṃ<BR>
sukhādhivāhaṃ hoti. Sotaṃ bhikkhave phassāyatanaṃ sudantaṃ suguttaṃ surakkhitaṃ<BR>
susaṃvutaṃ sukhādhivāhaṃ hoti. Ghānaṃ bhikkhave phassāyatanaṃ sudantaṃ surakkhitaṃ<BR>
susaṃvutaṃ sukhādhivāhaṃ hoti. Jivhā bhikkhave phassāyatanaṃ sudantaṃ suguttaṃ<BR>
surakkhitaṃ susaṃvutaṃ sukhādhivāhaṃ hoti. Kāyo bhikkhave phassāyatanaṃ sudantaṃ<BR>
suguttaṃ surakkhitaṃ susaṃvutaṃ sukhādhivāhaṃ hoti. Mano bhikkhave phassāyatanaṃ<BR>
sudantaṃ suguttaṃ surakkhitaṃ susaṃvutaṃ sukhādhivāhaṃ hoti. Ime kho bhikkhave cha<BR>
phassāyatanā sudantā suguttā surakkhitā susaṃvutā sukhādhivāhā hontīti. <BR>
<BR>
Idamoca bhagavā: idaṃ vatvā sugato athāparaṃ etadavoca satthā:<BR>
<BR>
1. Cha ime - sīmu. <BR>
<BR>
[BJT Page 154] [\x 154/]     <BR>
<BR>
Chaḷeva phassāyatanāni bhikkhavo<BR>
Asaṃvuto yattha dukkhaṃ nigacchati, <BR>
Tesañca ye saṃvaraṇaṃ avedisuṃ<BR>
Saddhādutiyā viharantānavassutā. <BR>
<BR>
Disvāna rūpāni manoramāni<BR>
Athopi disvā amanoramāni<BR>
Manorame rāgapathaṃ vinodaye<BR>
Na cappiyaṃ-1 meti manaṃ padosaye<BR>
<BR>
Saddañca sutavā dubhayaṃ piyāppiyaṃ<BR>
Piyampi sadde na samucchito siyā<BR>
Athoppiye-2 dosagataṃ vinodaye<BR>
Na cappiyaṃ meti manaṃ padosaye<BR>
<BR>
Gandhañca ghātvā surabhiṃ manoramaṃ<BR>
Athopi ghātvā asuciṃ akantiyaṃ<BR>
Akantiyasmiṃ paṭighaṃ vinodaye<BR>
Chandānunīto naca kantiye-3 siyā<BR>
<BR>
Rasañca bhotvā sāditañca sāduṃ-4 <BR>
Athopi bhotvāna asādumekadā<BR>
Sāduṃ rasaṃ nājjhosāya bhuñje<BR>
Virodhamāsādusu nopadaṃsaye<BR>
<BR>
Phassena phuṭṭho na sukhena majje-5 <BR>
Dukkhena phuṭṭhopi na sampavedhe<BR>
Phassadvayaṃ sukhadukkhe-6 upekkhe-7 <BR>
Anānuruddho aviruddhakenaci<BR>
<BR>
Papañcasaññā itarītarā narā<BR>
Papañcayantā upayanti saññino<BR>
Manomayaṃ gehasitañca sabbaṃ<BR>
Panujja nekkhammasitaṃ irīyati<BR>
<BR>
Evaṃ mano chassu yadā subhāvito<BR>
Phuṭṭhassa cittaṃ na vikampate kvaci<BR>
Te rāgadose-8 abhibhuyya bhikkhavo<BR>
Bhavātha-9 jātimaraṇassa pāragāti. <BR>
<BR>
-------------------------<BR>
1. Na cāppiyaṃ - syā, machasaṃ<BR>
2. Athapapiyaṃ - sī 2. <BR>
3. Kanatiyo - sīmu. <BR>
4. Paritañca sādu - syā: sāditañcasāduṃ - sī 2. Asāditañcasāduṃ - machasaṃ,<BR>
sādītañcasāduñca sīmu. <BR>
5. Majjhe - syā, sī2. <BR>
6. Sukhadukkhaṃ - syā. <BR>
7. Upekkho - sīmu. <BR>
8. Rāgadosaṃ - sīmu. <BR>
9. Bhavattha - machasaṃ. <BR>
[BJT Page 156] [\x 156/]     <BR>
<BR>
1. 10. 2<BR>
Māluṅkyaputtasuttaṃ<BR>
<BR>
95. [PTS Page 072] [\q  72/]      atha kho āyasmā māluṅkyaputto-1 yena bhagavā<BR>
tenupasaṅkami. Upasaṅkamitvā bhagavantaṃ abhivādetvā ekamantaṃ nisīdi. Ekamantaṃ<BR>
nisinno kho āyasmā māluṅkyaputto bhagavantaṃ etadavoca: sādhu me bhante, bhagavā<BR>
saṅkhittena dhammaṃ desetu yamahaṃ bhagavato dhammaṃ sutvā eko vūpakaṭṭho<BR>
appamatto ātāpī pahitatto vihareyyanti. <BR>
<BR>
Etthadāni māluṅkyaputta kiṃ dahare bhikkhū vakkhāma, yatra hi nāma tvaṃ bhikkhu jiṇṇo<BR>
vuddho mahallako addhagato vayoanuppatto saṅkhittena ovādaṃ yācasīti. Kiñcāpahaṃ<BR>
bhante jiṇṇo vuddho mahallako addhagato vayoanuppatto, desetu me bhante bhagavā<BR>
saṅkhittena dhammaṃ, desetu me sugato saṅkhittena dhammaṃ, appevanāmāhaṃ bhagavato<BR>
bhāsitassa atthaṃ ājāneyyaṃ, appevanāmāhaṃ bhagavato bhāsitassa dāyādo assanti. <BR>
<BR>
Taṃ kimmaññasi māluṅkyaputta ye te cakkhuviññeyyā rūpā adiṭṭhā adiṭṭhapubbā, na ca<BR>
passasi, na ca te hoti. Passeyyanti, atthi te tattha chando vā rāgo vā pemaṃ vāti. No hetaṃ<BR>
bhante. <BR>
<BR>
Ye te sotaviññeyyā saddā assutā assutapubbā, na ca suṇāsi, na ca te hoti suṇeyyantī, atthi<BR>
te tattha chando vā rāgo vā pemaṃ vāti. No hetaṃ bhante. <BR>
Ye te ghānaviññeyyā gandhā aghāyitā aghāyitapubbā, na ca sāyasi, na ca te hoti<BR>
ghāyeyyanti, atthi te tattha chando vā rāgo vā pemaṃ vāti. No hetaṃ bhante. <BR>
<BR>
Ye te jivhāviññeyyā rasā asāyitā asāyitapubbā, na ca sāyasi, na ca te hoti ghāyeyyanti, atthi<BR>
te tattha chando vā rāgo vā pemaṃ vāti. No hetaṃ bhante. <BR>
<BR>
1. Mālukkya - machasaṃ, syā. <BR>
<BR>
[BJT Page 158] [\x 158/]     <BR>
<BR>
Ye te kāyaviññeyyā phoṭṭhabbā asamphuṭṭhā asamphuṭṭhapubbā, na ca phusasi, na ca te<BR>
hoti phuseyyanti, atthi te tattha chando vā rāgo vā pemaṃ vāti. No hetaṃ bhante. <BR>
[PTS Page 073] [\q  73/]      ye te manoviññeyyā dhammā aviññātā aviññātapubbā, na ca<BR>
vijānāsi, na ca te hoti vijāneyyanti, atthi te tattha chando vā rāgo vā pemaṃ vāti. No hetaṃ<BR>
bhante. <BR>
<BR>
Ettha ca te māluṅkyaputta diṭṭhasutamutaviññātabbesu dhammesu diṭṭhe diṭṭhamattaṃ<BR>
bhavissati, sute sutamattaṃ bhavissati, mute mutamattaṃ bhavissati, viññāte viññātamattaṃ<BR>
bhavissati. Yato kho te māluṅkyaputta diṭṭhasutamutaviññātabbesu dhammesu diṭṭhe<BR>
diṭṭhamattaṃ bhavissati, sute sutamattaṃ bhavissati, mute mutamattaṃ bhavissati, viññāte<BR>
viññātamattaṃ bhavissati. Tato tvaṃ māluṅkyaputta na tena, yato tvaṃ māluṅkaputta na tena,<BR>
tato tvaṃ māluṅkyaputta na tattha, yato tvaṃ māluṅkyaputta na tattha, tato tvaṃ<BR>
māluṅakyaputta nevidha na huraṃ na ubhayamantarena esevanto dukkhassāti. <BR>
<BR>
Imassa khvāhaṃ bhante bhagavatā saṅkhittena bhāsitassa evaṃ vitthārena-1 atthaṃ ājānāmi. <BR>
<BR>
Rūpaṃ disvā sati muṭṭhā piyanimittaṃ-2 manasi karoto<BR>
Sārattacitto vedeti tañca ajjhesāya-3 tiṭṭhati. <BR>
Tassa vaḍḍhanti vedanā anekā rūpasambhavā<BR>
Abhijjhā ca vihesā ca cittamassūpahaññati<BR>
Evaṃ ācinato dukkhaṃ ārā nibbāṇaṃ-4 vuccati. <BR>
<BR>
Saddaṃ sutvā sati muṭṭhā piyaṃ nimittaṃ manasi karoto<BR>
Sārattacitto vedeti tañca ajjhosāya tiṭṭhati<BR>
Tassa vaḍḍhanti vedanā anekā saddasambhavā<BR>
Abhijjhā ca vihesā ca cittamassūpahaññati<BR>
Evaṃ ācinato dukkhaṃ ārā nibbāṇaṃ vuccati. <BR>
<BR>
[PTS Page 074] [\q  74/]      gandhaṃ ghātvā sati muṭṭhā piyaṃ nimittaṃ manasi karoto<BR>
Sārattacitto vedeti tañca ajjhesāya tiṭṭhati. <BR>
Tassa vaḍḍhanti vedanā anekā gandhasambhavā<BR>
Abhijjhā ca vihesā ca cittamassūpahaññati<BR>
Evaṃ ācinato dukkhaṃ ārā nibbāṇaṃ vuccati. <BR>
<BR>
1. Bhāsitassa vitvārena - machasaṃ. , Syā, sīmu. 2. Piyanimittaṃ - sīmu. Sī 2<BR>
3. Ajjhosa - machasaṃ, ajejhasā- syā. 4. Nibbāna - machasaṃ. Syā. <BR>
<BR>
[BJT Page 160] [\x 160/]     <BR>
<BR>
Rasaṃ bhotvā sati muṭṭhā piyaṃ nimittaṃ manasi karoto<BR>
Sārattacitto vedeti tañca ajjhosāya tiṭṭhati<BR>
Tassa vaḍḍhanti vedanā anekā rasasambhavā<BR>
Abhijjhā ca vihesā ca cittamassūpahaññati<BR>
Evaṃ ācinato dukkhaṃ ārā nibbāṇaṃ vuccati. <BR>
<BR>
Phassaṃ-1 phussa sati muṭṭhā piyaṃ nimittaṃ manasi karoto<BR>
Sārattacitto vedeti tañca ajjhosāya tiṭṭhati<BR>
Tassa vaḍḍhanti vedanā anekā saddasambhavā<BR>
Abhijjhā ca vihesā ca cittamassūpahaññati<BR>
Evaṃ ācinato dukkhaṃ ārā nibbāṇaṃ vuccati. <BR>
<BR>
Dhammaṃ ñatvā sati muṭṭhā piyaṃ nimittaṃ manasi karoto<BR>
Sārattacitto vedeti tañca ajjhesāya tiṭṭhati. <BR>
Tassa vaḍḍhanti vedanā anekā dhammasambhavā<BR>
Abhijjhā ca vihesā ca cittamassūpahaññati<BR>
Evaṃ ācinato dukkhaṃ ārā nibbāṇaṃ vuccati. <BR>
<BR>
Na so rajjati rūpesu rūpaṃ disvā patissato-2 <BR>
Virattacitto vedeti tañca nājjhosāya tiṭṭhati<BR>
Yathāssa passato rūpaṃ sevato cāpi vedanaṃ<BR>
Khīyati nopacīyati evaṃ so caratī sato<BR>
Evaṃ apacinato dukkhaṃ santike nibbānaṃ vuccati. <BR>
<BR>
Na so rajjati saddesu saddaṃ sutvā patissato<BR>
Virattacitto vedeti tañca nājjhosāya tiṭṭhati<BR>
Yathāssa suṇato saddaṃ sevatocāpi vedanaṃ<BR>
Khīyati no pacīyati evaṃ so caratī sato<BR>
Evaṃ apacinato dukkhaṃ santike nibbānaṃ vuccati. <BR>
<BR>
[PTS Page 075] [\q  75/]      na so rajjati gandhesu gandhaṃ ghātvā patissato<BR>
Virattacitto vedeti tañca nājjhosāya tiṭṭhati<BR>
Yathāssa ghāyato gandhaṃ sevatocāpi vedanaṃ<BR>
Khīyati no pacīyati evaṃ so caratī sato<BR>
Evaṃ apacinato dukkhaṃ santike nibbānaṃ vuccati. <BR>
<BR>
Na so rajjati rasesu rasaṃ bhotvā patissato<BR>
Virattacitto vedeti tañca nājjhosāya tiṭṭhati<BR>
Yathāssa sāyato rasaṃ sevato cāpi vedanaṃ<BR>
Khīyati no pacīyati evaṃ so caratī sato<BR>
Evaṃ apacinato dukkhaṃ santike nibbānaṃ vuccati. <BR>
<BR>
1. Phoṭṭhabbā - syā<BR>
2. Paṭissato- machasaṃ<BR>
<BR>
[BJT Page 162] [\x 162/]     <BR>
<BR>
Na so rajjati phassesu phassaṃ phussa patissato<BR>
Virattacitto vedeti tañca nājjhosāya tiṭṭhati<BR>
Yathāssa phusato phassaṃ sevato cāpi vedanaṃ<BR>
Khīyati no pacīyati evaṃ so caratī sato<BR>
Evaṃ apacinato dukkhaṃ santike nibbānaṃ vuccati. <BR>
<BR>
[PTS Page 076] [\q  76/]      na so rajjati dhammesu dhammaṃ ñatvā patissato<BR>
Virattacitto vedeti tañca nājjhosāya tiṭṭhati<BR>
Yathāssa vijānato-1 dhammaṃ sevatocāpi vedanaṃ<BR>
Khīyati no pacīyati evaṃ so caratī sato<BR>
Evaṃ apacinato dukkhaṃ santike nibbānaṃ vuccatī ti. <BR>
<BR>
Imassa kho'haṃ bhante bhagavatā saṅkhittena bhāsitassa evaṃ vitthārena atthaṃ ājānāmīti.<BR>
Sādhu sādhu māluṅkyaputta, sādhu kho tvaṃ māluṅkyaputta mayā saṅkhittena bhāsitassa<BR>
vitthārena atthaṃ ājānāsi. <BR>
<BR>
Rūpaṃ disvā sati muṭṭhā piyanimittaṃ manasi karoto<BR>
Sārattacitto vedeti tañca ajjhesāya tiṭṭhati. <BR>
Tassa vaḍḍhanti vedanā anekā rūpasambhavā<BR>
Abhijjhā ca vihesā ca cittamassūpahaññati<BR>
Evaṃ ācinato dukkhaṃ ārā nibbāṇaṃ vuccati. <BR>
<BR>
Saddaṃ sutvā sati muṭṭhā piyaṃ nimittaṃ manasi karoto<BR>
Sārattacitto vedeti tañca ajjhosāya tiṭṭhati<BR>
Tassa vaḍḍhanti vedanā anekā saddasambhavā<BR>
Abhijjhā ca vihesā ca cittamassūpahaññati<BR>
Evaṃ ācinato dukkhaṃ ārā nibbāṇaṃ vuccati. <BR>
<BR>
Gandhaṃ ghātvā sati muṭṭhā piyaṃ nimittaṃ manasi karoto<BR>
Sārattacitto vedeti tañca ajjhesāya tiṭṭhati. <BR>
Tassa vaḍḍhanti vedanā anekā gandhasambhavā<BR>
Abhijjhā ca vibhesā ca cittamassūpahaññati<BR>
Evaṃ ācinato dukkhaṃ ārā nibbāṇaṃ vuccati. <BR>
<BR>
Rasaṃ bhotvā sati muṭṭhā piyaṃ nimittaṃ manasi karoto<BR>
Sārattacitto vedeti tañca ajjhosāya tiṭṭhati<BR>
Tassa vaḍḍhanti vedanā anekā rasasambhavā<BR>
Abhijjhā ca vihesā ca cittamassūpahaññati<BR>
Evaṃ ācinato dukkhaṃ ārā nibbāṇaṃ vuccati. <BR>
<BR>
Phassaṃ phussa sati muṭṭhā piyaṃ nimittaṃ manasi karoto<BR>
Sārattacitto vedeti tañca ajjhosāya tiṭṭhati<BR>
Tassa vaḍḍhanti vedanā anekā saddasambhavā<BR>
Abhijjhā ca vihesā ca cittamassūpahaññati<BR>
Evaṃ ācinato dukkhaṃ ārā nibbāṇaṃ vuccati. <BR>
<BR>
Dhammaṃ ñatvā sati muṭṭhā piyaṃ nimittaṃ manasi karoto<BR>
Sārattacitto vedeti tañca ajjhesāya tiṭṭhati. <BR>
Tassa vaḍḍhanti vedanā anekā dhammasambhavā<BR>
Abhijjhā ca vibhesā ca cittamassūpahaññati<BR>
Evaṃ ācinato dukkhaṃ ārā nibbāṇaṃ vuccati. <BR>
<BR>
Na so rajjati rūpesu rūpaṃ disvā patissato<BR>
Virattacitto vedeti tañca nājjhosāya tiṭṭhati<BR>
Yathāssa passato rūpaṃ sevato cāpi vedanaṃ<BR>
Khīyati no pacīyati evaṃ so caratī sato<BR>
Evaṃ apacinato dukkhaṃ santike nibbānaṃ vuccati. <BR>
<BR>
Na so rajjati saddesu saddaṃ sutvā patissato<BR>
Virattacitto vedeti tañca nājjhosāya tiṭṭhati<BR>
Yathāssa sunato saddaṃ sevatocāpi vedanaṃ<BR>
Khīyati no pacīyati evaṃ so caratī sato<BR>
Evaṃ apacinato dukkhaṃ santike nibbānaṃ vuccati. <BR>
<BR>
Na so rajjati gandhesu gandhaṃ ghātvā patissato<BR>
Virattacitto vedeti tañca nājjhosāya tiṭṭhati<BR>
Yathāssa ghāyato gandhaṃ sevatocāpi vedanaṃ<BR>
Khīyati no pacīyati evaṃ so caratī sato<BR>
Evaṃ apacinato dukkhaṃ santike nibbānaṃ vuccati. <BR>
<BR>
Na so rajjati rasesu rasaṃ bhotvā patissato<BR>
Virattacitto vedeti tañca nājjhosāya tiṭṭhati<BR>
Yathāssa sāyato rasaṃ sevato cāpi vedanaṃ<BR>
Khīyati no pacīyati evaṃ so caratī sato<BR>
Evaṃ apacinato dukkhaṃ santike nibbānaṃ vuccati. <BR>
<BR>
Na so rajjati phassesu phassaṃ phussa patissato<BR>
Virattacitto vedeti tañca nājjhosāya tiṭṭhati<BR>
Yathāssa phusato phassaṃ sevato cāpi vedanaṃ<BR>
Khīyati no pacīyati evaṃ so caratī sato<BR>
Evaṃ apacinato dukkhaṃ santike nibbānaṃ vuccati. <BR>
<BR>
[PTS Page 076] [\q  76/]      na so rajjati dhammesu dhammaṃ ñatvā patissato<BR>
Virattacitto vedeti tañca nājjhosāya tiṭṭhati<BR>
Yathāssa vijānato dhammaṃ sevatocāpi vedanaṃ<BR>
Khīyati no pacīyati evaṃ so caratī sato<BR>
Evaṃ apacinato dukkhaṃ santike nibbānaṃ vuccatī ti. <BR>
<BR>
Imassa kho māluṅkyaputta mayā saṅkhittena bhāsitassa evaṃ vitthārena attho daṭṭhabboti.<BR>
Atha kho āyasmā māluṅkyaputto bhagavato bhāsitaṃ abhinanditvā anumoditvā uṭṭhāyāsanā<BR>
bhagavantaṃ abhivādetvā padakkhiṇaṃ katvā pakkāmi. <BR>
<BR>
Atha kho āyasmā māluṅkyaputto eko vūpakaṭṭho appamatto ātāpī pahitatto viharanto na<BR>
cirasseva yassatthāya kulaputtā sammadeva āgārasmā anagāriyaṃ pabbajanti, tadanuttaraṃ<BR>
brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi.<BR>
Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti abbhaññāsi.<BR>
Aññataro ca panāyasmā māluṅkyaputto arahataṃ ahosīti. <BR>
<BR>
1. Jānato - machasaṃ, syā. <BR>
<BR>
[BJT Page 164] [\x 164/]     <BR>
1. 10. 3<BR>
Parihānadhammasuttaṃ<BR>
<BR>
96. Parihānadhammañca vo bhikkhave, desissāmi aparihāna dhammañca cha ca<BR>
abhibhāyatanāni. Taṃ suṇātha. Kathañca bhikkhave parihānadhammo hoti. Idha bhikkhave<BR>
bhikkhuno cakkhunā rūpaṃ disvā uppajjanti pāpakā akusalā sarasaṅkappā-1 saṃyojanīyā<BR>
tañce-2 bhikkhu adhivāseti nappajahati na vinodeti na vyantī karoti na anabhāvaṃ gameti.<BR>
Veditabbametaṃ bhikkhave bhikkhunā, parihāyāmi kusalehi dhammehi parihānaṃ hetaṃ<BR>
vuttaṃ bhagavatāti. <BR>
<BR>
Punacaparaṃ bhikkhave, bhikkhuno sotena saddaṃ sutvā uppajjanti pāpakā akusalā<BR>
sarasaṅkappā saṃyojanīyā, tañce bhikkhū adhivāseti nappajahati na vinodeti na vyantīkaroti<BR>
na anabhāvaṃ gameti. Veditabbametaṃ bhikkhave bhikkhunā, parihāyāmi kusalehi<BR>
dhammehi, parihānaṃ hetaṃ vuttaṃ bhagavatāti. Evaṃ kho bhikkhave parihāna dhammo<BR>
hoti. <BR>
Punacaparaṃ bhikkhave, bhikkhuno ghānena gandhaṃ ghāyitvā uppajjanti pāpakā akusalā<BR>
sarasaṅkappā saṃyojanīyā, tañce bhikkhū adhivāseti na ppajahati na vinodeti na<BR>
vyantīkaroti na anabhāvaṃ gameti. Veditabbametaṃ bhikkhave bhikkhunā, parihāyāmi<BR>
kusalehi dhammehi, parihānaṃ hetaṃ vuttaṃ bhagavatāti. Evaṃ kho bhikkhave parihāna<BR>
dhammo hoti. <BR>
Punacaparaṃ bhikkhave, bhikkhuno jivhāya rasaṃ sāyitvā uppajjanti pāpakā akusalā<BR>
sarasaṅkappā saṃyojanīyā, tañce bhikkhū adhivāseti na ppajahati na vinodeti na<BR>
vyantīkaroti na anabhāvaṃ gameti. Veditabbametaṃ bhikkhave bhikkhunā, parihāyāmi<BR>
kusalehi dhammehi, parihānaṃ hetaṃ vuttaṃ bhagavatāti. Evaṃ kho bhikkhave parihāna<BR>
dhammo hoti. <BR>
Punacaparaṃ bhikkhave, bhikkhuno kāyena phoṭṭhabbaṃ sutvā uppajjanti pāpakā akusalā<BR>
sarasaṅkappā saṃyojanīyā, tañce bhikkhū adhivāseti na ppajahati na vinodeti na<BR>
vyantīkaroti na anabhāvaṃ gameti. Veditabbametaṃ bhikkhave bhikkhunā, parihāyāmi<BR>
kusalehi dhammehi, parihānaṃ hetaṃ vuttaṃ bhagavatāti. Evaṃ kho bhikkhave parihāna<BR>
dhammo hoti. <BR>
Punacaparaṃ bhikkhave, bhikkhuno manasā dhammaṃ [PTS Page 077] [\q  77/]      viññāya<BR>
uppajjanti pāpakā akusalā sarasaṅkappā saṃyojanīyā, tañce bhikkhū adhivāseti na ppajahati<BR>
na vinodeti na vyantīkaroti na anabhāvaṃ gameti. Veditabbametaṃ bhikkhave bhikkhunā,<BR>
parihāyāmi kusalehi dhammehi, parihānaṃ hetaṃ vuttaṃ bhagavatāti. Evaṃ kho bhikkhave<BR>
parihāna dhammo hoti. <BR>
<BR>
1. Akusalā dhammā sarasaṅkappā - syā, [PTS]<BR>
2. Tañca - syā. <BR>
<BR>
[BJT Page 166] [\x 166/]     <BR>
<BR>
Katamāni ca bhikkhave cha abhibhāyatanāni. Idha bhikkhave bhikkhuno cakkhunā rūpaṃ<BR>
disvā nūppajjanti-1 pāpakā akusalā sarasaṅkappā saññojanīyā. Veditabbametaṃ bhikkhave<BR>
bhikkhunā abhibhūtametaṃ āyatanaṃ-2, abhibhāyatanaṃ hetaṃ vuttaṃ bhagavatāti. <BR>
Punacaparaṃ bhikkhave bhikkhuno sotena saddaṃ sutvā nūpajjanti pāpakā akusalā<BR>
sarasaṅkappā saṃyojanīyā. Veditabbametaṃ bhikkhave bhikkhunā abhibhūtametaṃ āyatanaṃ,<BR>
abhibhāyatanaṃ hetaṃ vuttaṃ bhagavatāti. <BR>
Punacaparaṃ bhikkhave bhikkhuno ghānena gandhaṃ gāyitvā nūpajjanti pāpakā akusalā<BR>
sarasaṅkappā saṃyojanīyā. Veditabbametaṃ bhikkhave bhikkhunā abhibhūtametaṃ āyatanaṃ,<BR>
abhibhāyatanaṃ hetaṃ vuttaṃ bhagavatāti. <BR>
Punacaparaṃ bhikkhave bhikkhuno jivhāya rasaṃ sāyitvā nūpajjanti pāpakā akusalā<BR>
sarasaṅkappā saṃyojanīyā. Veditabbametaṃ bhikkhave bhikkhunā abhibhūtametaṃ āyatanaṃ,<BR>
abhibhāyatanaṃ hetaṃ vuttaṃ bhagavatāti. <BR>
Punacaparaṃ bhikkhave bhikkhuno kāyena phoṭṭhabbaṃ phusitvā nūpajjanti pāpakā akusalā<BR>
sarasaṅkappā saṃyojanīyā. Veditabbametaṃ bhikkhave bhikkhunā abhibhūtametaṃ āyatanaṃ,<BR>
abhibhāyatanaṃ hetaṃ vuttaṃ bhagavatāti. <BR>
Punacaparaṃ bhikkhave bhikkhuno manasā dhammaṃ viññāya nūpajjanti pāpakā akusalā<BR>
sarasaṅkappā saṃyojanīyā. Veditabbametaṃ bhikkhave bhikkhunā abhibhūtametaṃ āyatanaṃ,<BR>
abhibhāyatanaṃ hetaṃ vuttaṃ bhagavatāti. <BR>
<BR>
Imāni vuccanti bhikkhave cha abhibhāyatanānī ti. <BR>
<BR>
1. 10. 4<BR>
Pamādavihārisuttaṃ<BR>
<BR>
97. [PTS Page 078] [\q  78/]      pamādavihāriñca vo bhikkhave desissāmi<BR>
appamādavihāriñca. Taṃ suṇātha. Kathañca bhikkhave pamādavihārī hoti?<BR>
<BR>
Cakkhundriyā saṃvutassa-3 bhikkhave viharato cittaṃ khyāsiccati-4 cakkhuviññeyyesu<BR>
rūpesu, tassa vyāsittacittassa pāmujjaṃ na hoti, pāmujje asati pīti na hoti, pītiyā asati<BR>
passaddhi na hoti, passaddhiyā asati dukkhaṃ viharati-5, dukkhino cittaṃ na samādhiyati,<BR>
asamāhite citte dhammā na pātubhavanti, dhammānaṃ apātubhāvā pamādavihārītveva<BR>
saṅkhaṃ gacchati. <BR>
Sotindriyā asaṃvutassa bhikkhave viharato cittaṃ khyāsiccati sotaviññeyyesu saddesu, tassa<BR>
vyāsittacittassa pāmujjaṃ na hoti, pāmujje asati pīti na hoti, pītiyā asati passaddhi na hoti,<BR>
passaddhiyā asati dukkhaṃ viharati-5, dukkhino cittaṃ na samādhiyati, asamāhite citte<BR>
dhammā na pātubhavanti, dhammānaṃ apātubhāvā pamādavihārītveva saṅkhaṃ gacchati. <BR>
Ghānindriyā saṃvutassa bhikkhave viharato cittaṃ khyāsiccati ghānaviññeyyesu gandhesu,<BR>
tassa vyāsittacittassa pāmujjaṃ na hoti, pāmujje asati pīti na hoti, pītiyā asati passaddhi na<BR>
hoti, passaddhiyā asati dukkhaṃ viharati-5, dukkhino cittaṃ na samādhiyati, asamāhite citte<BR>
dhammā na pātubhavanti, dhammānaṃ apātubhāvā pamādavihārītveva saṅkhaṃ gacchati. <BR>
Jivhindriyā asaṃvutassa bhikkhave viharato cittaṃ khyāsiccati jivhāviññeyyesu rasesu, tassa<BR>
vyāsittacittassa pāmujjaṃ na hoti, pāmujje asati pīti na hoti, pītiyā asati passaddhi na hoti,<BR>
passaddhiyā asati dukkhaṃ viharati-5, dukkhino cittaṃ na samādhiyati, asamāhite citte<BR>
dhammā na pātubhavanti, dhammānaṃ apātubhāvā pamādavihārītveva saṅkhaṃ gacchati. <BR>
Kāyindriyā saṃvutassa bhikkhave viharato cittaṃ khyāsiccati kāyaviññeyyesu phoṭṭhabbesu,<BR>
tassa vyāsittacittassa pāmujjaṃ na hoti, pāmujje asati pīti na hoti, pītiyā asati passaddhi na<BR>
hoti, passaddhiyā asati dukkhaṃ viharati-5, dukkhino cittaṃ na samādhiyati, asamāhite citte<BR>
dhammā na pātubhavanti, dhammānaṃ apātubhāvā pamādavihārītveva saṅkhaṃ gacchati. <BR>
Manindriyā saṃvutassa bhikkhave viharato cittaṃ khyāsiccati manoviññeyyesu dhammesu,<BR>
tassa vyāsittacittassa pāmujjaṃ na hoti, pāmujje asati pīti na hoti, pītiyā asati passaddhi na<BR>
hoti, passaddhiyā asati dukkhaṃ viharati. Dukkhino cittaṃ na samādhiyati, asamāhite citte<BR>
dhammā na pātubhavanti, dhammānaṃ apātubhāvā pamādavihārītveva saṅkhaṃ gacchati. <BR>
<BR>
Evaṃ kho bhikkhave pamādavihārī hoti. <BR>
1. Anuppajjanti - sīmu. <BR>
2. Āyatanānaṃ - sī2<BR>
3. Cakkhundriyaṃ asaṃvutassa - machasaṃ, syā<BR>
4. Vyāsiñcati - machasaṃ, sīmu. <BR>
5. Hoti - machasaṃ. <BR>
<BR>
[BJT Page 168] [\x 168/]     <BR>
<BR>
Kathañca bhikkhave appamādavihārī hoti? Cakkhundriya saṃvutassa bhikkhave viharato<BR>
cittaṃ na vyāsiccati cakkhuviññeyyesu rūpesu, tassa abyāsittacittassa pāmujjaṃ jāyati.<BR>
Pamuditassa pīti jāyati, pītimanassa kāyo passambhati, passaddhakāyo sukhaṃ vediyati,<BR>
sukhino cittaṃ samādhiyati, samāhite citte dhammā pātubhavanti, dhammānaṃ pātubhāvā<BR>
appamādavihāritveva saṅkhaṃ gacchati. <BR>
<BR>
Sotindriya saṃvutassa bhikkhave viharato cittaṃ na vyāsiccati sotaviññeyyesu saddesu, tassa<BR>
abyāsittacittassa pāmujjaṃ jāyati. Pamuditassa pīti jāyati, pītimanassa kāyo passambhati,<BR>
passaddhakāyo sukhaṃ vediyati, sukhino cittaṃ samādhiyati, samāhite citte dhammā<BR>
pātubhavanti, dhammānaṃ pātubhāvā appamādavihāritveva saṅkhaṃ gacchati. <BR>
Ghānīndriya saṃvutassa bhikkhave viharato cittaṃ na vyāsiccati ghānaviññeyyesu gandhesu,<BR>
tassa abyāsittacittassa pāmujjaṃ jāyati. Pamuditassa pīti jāyati, pītimanassa kāyo<BR>
passambhati, passaddhakāyo sukhaṃ vediyati, sukhino cittaṃ samādhiyati, samāhite citte<BR>
[PTS Page 079] [\q  79/]      dhammā pātubhavanti, dhammānaṃ pātubhāvā<BR>
appamādavihāritveva saṅkhaṃ gacchati. <BR>
Jivhindriya saṃvutassa bhikkhave viharato cittaṃ na vyāsiccati jivhāviññeyyesu rasesu, tassa<BR>
abyāsittacittassa pāmujjaṃ jāyati. Pamuditassa pīti jāyati, pītimanassa kāyo passambhati,<BR>
passaddhakāyo sukhaṃ vediyati, sukhino cittaṃ samādhiyati, samāhite citte dhammā<BR>
pātubhavanti, dhammānaṃ pātubhāvā appamādavihāritveva saṅkhaṃ gacchati. <BR>
Kāyindriya saṃvutassa bhikkhave viharato cittaṃ na vyāsiccati kāyaviññeyyesu<BR>
phoṭṭhabbesu, tassa abyāsittacittassa pāmujjaṃ jāyati. Pamuditassa pīti jāyati, pītimanassa<BR>
kāyo passambhati, passaddhakāyo sukhaṃ vediyati, sukhino cittaṃ samādhiyati, samāhite<BR>
citte dhammā pātubhavanti, dhammānaṃ pātubhāvā appamādavihāritveva saṅkhaṃ gacchati. <BR>
Manindriya saṃvutassa bhikkhave viharato cittaṃ na vyāsiccati manoviññeyyesu dhammesu,<BR>
tassa abyāsittacittassa pāmujjaṃ jāyati. Pamuditassa pīti jāyati, pītimanassa kāyo<BR>
passambhati, passaddhakāyo sukhaṃ vediyati, sukhino cittaṃ samādhiyati, samāhite citte<BR>
dhammā pātubhavanti, dhammānaṃ pātubhāvā appamādavihāritveva saṅkhaṃ gacchati. <BR>
<BR>
Evaṃ kho bhikkhave appamādavihārī hotī ti. <BR>
<BR>
<BR>
1. 1[O. 5]<BR>
Saṃvarasuttaṃ<BR>
<BR>
98. Saṃvarañca vo bhikkhave desissāmi asaṃvarañca taṃ suṇātha. Kathañca bhikkhave<BR>
asaṃvaro hoti? Santi bhikkhave cakkhuviññeyyā rūpā iṭṭhā kantā manāpā piyarūpā<BR>
kāmupasaṃhitā rajanīyā. Tañce bhikkhu abhinandati abhivadati ajjhosāya tiṭṭhati.<BR>
Veditabbametaṃ bhikkhave bhikkhunā parihāyāmi kusalehi dhammehi, parihānaṃ hetaṃ<BR>
vuttaṃ bhagavatāti. <BR>
Santi bhikkhave sotaviññeyyā saddā iṭṭhā kantā manāpā piyarūpā kāmupasaṃhitā rajanīyā.<BR>
Tañce bhikkhu abhinandati abhivadati ajjhosāya tiṭṭhati. Veditabbametaṃ bhikkhave<BR>
bhikkhunā, parihāyāmi kusalehi dhammehi, parihānaṃ hetaṃ vuttaṃ bhagavatāti. <BR>
<BR>
Santi bhikkhave ghānaviññeyyā gandhā iṭṭhā kantā manāpā piyarūpā kāmupasaṃhitā<BR>
rajanīyā. Tañce bhikkhu abhinandati abhivadati ajjhosāya tiṭṭhati. Veditabbametaṃ<BR>
bhikkhave bhikkhunā, parihāyāmi kusalehi dhammehi, parihānaṃ hetaṃ vuttaṃ bhagavatāti. <BR>
Santi bhikkhave jivhāviññeyyā rasā iṭṭhā kantā manāpā piyarūpā kāmupasaṃhitā rajanīyā.<BR>
Tañce bhikkhu abhinandati abhivadati ajjhosāya tiṭṭhati. Veditabbametaṃ bhikkhave<BR>
bhikkhunā, parihāyāmi kusalehi dhammehi, parihānaṃ hetaṃ vuttaṃ bhagavatāti. <BR>
<BR>
Santi bhikkhave kāyaviññeyyā phoṭṭhabbā iṭṭhā kantā manāpā piyarūpā kāmupasaṃhitā<BR>
rajanīyā. Tañce bhikkhu abhinandati abhivadati ajjhosāya tiṭṭhati. Veditabbametaṃ<BR>
bhikkhave bhikkhunā, parihāyāmi kusalehi dhammehi, parihānaṃ hetaṃ vuttaṃ bhagavatāti. <BR>
<BR>
Santi bhikkhave manoviññeyyā dhammā iṭṭhā kantā manāpā piyarūpā kāmupasaṃhitā<BR>
rajanīyā. Tañce bhikkhu abhinandati abhivadati ajjhosāya tiṭṭhati. Veditabbametaṃ<BR>
bhikkhave bhikkhunā, parihāyāmi kusalehi dhammehi, parihānaṃ hetaṃ vuttaṃ bhagavatāti. <BR>
<BR>
Evaṃ kho bhikkhave asaṃvaro hoti. <BR>
<BR>
[BJT Page 170] [\x 170/]     <BR>
<BR>
Kathañca bhikkhave saṃvaro hoti? Santi bhikkhave cakkhuviññeyyā rūpā iṭṭhā kantā<BR>
manāpā piyarūpā kāmūpasaṃhitā rajanīyā. Tañce bhikkhu nābhinandati nābhivadati<BR>
nājejhājasāya tiṭṭhati. Veditabbametaṃ bhikkhave bhikkhunā, na parihāyāmi kusalehi<BR>
dhammehi, aparihānaṃ hetaṃ vuttaṃ bhagavatāti. <BR>
Santi bhikkhave sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā.<BR>
Tañce bhikkhu nābhinandati nābhivadati nājjhosāya tiṭṭhati. Veditabbametaṃ bhikkhave<BR>
bhikkhunā, na parihāyāmi kusalehi dhammehi, aparihānaṃ hetaṃ vuttaṃ bhagavatāti. <BR>
Santi bhikkhave ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā. Tañce bhikkhu nābhinandati nābhivadati nājjhosāya tiṭṭhati. Veditabbametaṃ<BR>
bhikkhave bhikkhunā, na parihāyāmi kusalehi dhammehi, aparihānaṃ hetaṃ vuttaṃ<BR>
bhagavatāti. <BR>
Santi bhikkhave jivhāviññeyyā rasā iṭṭhā kantā manāpā piyarūpā kāmūpasaṃhitā rajanīyā.<BR>
Tañce bhikkhu nābhinandati nābhivadati nājjhosāya tiṭṭhati. Veditabbametaṃ bhikkhave<BR>
bhikkhunā, na parihāyāmi kusalehi dhammehi, aparihānaṃ hetaṃ vuttaṃ bhagavatāti. <BR>
Santi bhikkhave kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā. Tañce bhikkhu nābhinandati nābhivadati nājjhosāya tiṭṭhati. Veditabbametaṃ<BR>
bhikkhave bhikkhunā, na parihāyāmi [PTS Page 080] [\q  80/]      kusalehi dhammehi,<BR>
aparihānaṃ hetaṃ vuttaṃ bhagavatāti. <BR>
Santi bhikkhave manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā. Tañce bhikkhu nābhinandati nābhivadati nājjhosāya tiṭṭhati. Veditabbametaṃ<BR>
bhikkhave bhikkhunā, na parihāyāmi kusalehi dhammehi, aparihānaṃ hetaṃ vuttaṃ<BR>
bhagavatāti. <BR>
<BR>
Evaṃ kho bhikkhave saṃvaro hotī ti. <BR>
<BR>
1. 10. 6<BR>
Samādhisuttaṃ<BR>
<BR>
99. Samādhiṃ bhikkhave bhāvetha, samāhito bhikkhave bhikkhu yathābhūtaṃ pajānāti. Kiñca<BR>
yathābhūtaṃ pajānāti?<BR>
<BR>
Cakkhuṃ aniccanti yathābhūtaṃ pajānāti, rūpā aniccāti yathābhūtaṃ pajānāti,<BR>
cakkhuviññāṇaṃ aniccanti yathābhūtaṃ pajānāti, cakkhusamphasso aniccoti yathābhūtaṃ<BR>
pajānāti, yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccanti yathābhūtaṃ pajānāti. <BR>
Sotaṃ aniccanti yathābhūtaṃ pajānāti, saddā aniccāti yathābhūtaṃ pajānāti, sotaviññāṇaṃ<BR>
aniccanti yathābhūtaṃ pajānāti, sotasamphasso aniccoti yathābhūtaṃ pajānāti, yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccanti yathābhūtaṃ pajānāti. <BR>
Ghānaṃ aniccanti yathābhūtaṃ pajānāti, gandhā aniccāti yathābhūtaṃ pajānāti,<BR>
ghānaviññāṇaṃ aniccanti yathābhūtaṃ pajānāti, ghānasamphasso aniccoti yathābhūtaṃ<BR>
pajānāti, yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccanti yathābhūtaṃ pajānāti. <BR>
Jivhā aniccāti yathābhūtaṃ pajānāti, rasā aniccāti yathābhūtaṃ pajānāti, jivhāviññāṇaṃ<BR>
aniccanti yathābhūtaṃ pajānāti, jivhāsamphasso aniccoti yathābhūtaṃ pajānāti, yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccanti yathābhūtaṃ pajānāti. <BR>
Kāyo aniccoti yathābhūtaṃ pajānāti, phoṭṭhabbā aniccāti yathābhūtaṃ pajānāti, kāyaviññāṇaṃ<BR>
aniccanti yathābhūtaṃ pajānāti, kāyasamphasso aniccoti yathābhūtaṃ pajānāti, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccanti yathābhūtaṃ pajānāti. <BR>
Mano anicco yathābhūtaṃ pajānāti, dhammā aniccāti yathābhūtaṃ pajānāti, manoviññāṇaṃ<BR>
aniccanti yathābhūtaṃ pajānāti, manosamphasso aniccoti yathābhūtaṃ pajānāti, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccanti yathābhūtaṃ pajānātī ti.Samādhiṃ bhikkhave bhāvetha,samāhito bhikkhave<BR>
bhikkhu yathābhutaṃ pajānātī ti. <BR>
<BR>
1. Aniccanti - machasaṃ. <BR>
<BR>
[BJT Page 172] [\x 172/]     <BR>
<BR>
1. 10. 7<BR>
<BR>
Paṭisallānasuttaṃ<BR>
<BR>
Cakkhuṃ aniccanti yathābhūtaṃ pajānāti, [PTS Page 081] [\q  81/]      rūpā aniccāti<BR>
yathābhūtaṃ pajānāti, cakkhuviññāṇaṃ aniccanti yathābhūtaṃ pajānāti, cakkhusamphasso<BR>
aniccoti yathābhūtaṃ pajānāti, yampidaṃ cakkhusamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi aniccanti yathābhūtaṃ pajānāti.<BR>
Paṭisallānaṃ bhikkhave yogamāpajjatha. Patisallīno bhikkhave bhikkhu yathābhūtaṃ<BR>
pajānātīti. <BR>
Sotaṃ aniccanti yathābhūtaṃ pajānāti, saddā aniccāti yathābhūtaṃ pajānāti, sotaviññāṇaṃ<BR>
aniccanti yathābhūtaṃ pajānāti, sotasamphasso aniccoti yathābhūtaṃ pajānāti, yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccanti yathābhūtaṃ pajānāti. Paṭisallānaṃ bhikkhave yogamāpajjatha. Patisallīno<BR>
bhikkhave bhikkhu yathābhūtaṃ pajānātīti. <BR>
Ghānaṃ aniccanti yathābhūtaṃ pajānāti, gandhā aniccāti yathābhūtaṃ pajānāti,<BR>
ghānaviññāṇaṃ aniccanti yathābhūtaṃ pajānāti, ghānasamphasso aniccoti yathābhūtaṃ<BR>
pajānāti, yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccanti yathābhūtaṃ pajānāti. Paṭisallānaṃ bhikkhave<BR>
yogamāpajjatha. Patisallīno bhikkhave bhikkhu yathābhūtaṃ pajānāti. <BR>
Jivhā aniccāti yathābhūtaṃ pajānāti, rasā aniccāti yathābhūtaṃ pajānāti, jivhāviññāṇaṃ<BR>
aniccanti yathābhūtaṃ pajānāti, jivhāsamphasso aniccoti yathābhūtaṃ pajānāti, yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccanti yathābhūtaṃ pajānāti. Paṭisāllānaṃ bhikkhave yogamāpajja. Patisallīno<BR>
bhikkhave bhikkhu yathābhūtaṃ pajānāti. <BR>
Kāyo aniccoti yathābhūtaṃ pajānāti, phoṭṭhabbā aniccāti yathābhūtaṃ pajānāti, kāyaviññāṇaṃ<BR>
aniccanti yathābhūtaṃ pajānāti, kāyasamphasso aniccoti yathābhūtaṃ pajānāti, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccanti yathābhūtaṃ pajānāti. Paṭisallānaṃ bhikkhave yogamāpajja. Patisallīno<BR>
bhikkhave bhikkhu yathābhūtaṃ pajānāti. <BR>
Mano anicco yathābhūtaṃ pajānāti, dhammā aniccāti yathābhūtaṃ pajānāti, manoviññāṇaṃ<BR>
aniccanti yathābhūtaṃ pajānāti, manosamphasso aniccoti yathābhūtaṃ pajānāti, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccanti yathābhūtaṃ pajānātī ti. Paṭisallānaṃ bhikkhave yogamāpajja. Patisallīno<BR>
bhikkhave bhikkhu yathābhūtaṃ pajānātīti. <BR>
<BR>
1. 10. 8<BR>
Natumhākasuttaṃ<BR>
<BR>
101. Yaṃ-2 bhikkhave na tumhākaṃ taṃ pajahatha, taṃ vo pahīnaṃ hitāya sukhāya<BR>
bhavissati. Kiñca bhikkhave na tumhākaṃ? Cakkhuṃ bhikkhave na tumhākaṃ. Taṃ<BR>
pajahatha. Taṃ vo pahīnaṃ hitāya sukhāya bhavissati. Rūpā na tumhākaṃ, te pajahatha, te<BR>
vo pahīnā hitāya sukhāya bhavissanti. <BR>
<BR>
Cakkhuviññāṇaṃ na tumhākaṃ, taṃ pajahatha. Taṃ vo pahīnaṃ hitāya sukhāya bhavissati.<BR>
Cakkhusamphasso na tumhākaṃ, taṃ pajahatha. So vo pahīno hitāya sukhāya bhavissati.<BR>
Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi na tumhākaṃ, taṃ pajahatha. Taṃ vo pahīnaṃ hitāya sukhāya<BR>
bhavissati. <BR>
<BR>
Sotaṃ na tumhākaṃ, taṃ pajahatha. Sā vo pahīnā hitāya sukhāya bhavissati. Saddā na<BR>
tumhākaṃ, te pajahatha, te vo pahīnā hitāya sukhāya bhavissanti. Sotaviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Sotasamphasso na<BR>
tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
<BR>
1. Paṭissallāne - machasaṃ - paṭisallāno - sī 2. <BR>
Paṭisallinā - syā. <BR>
2. Yampi [PTS.] <BR>
<BR>
Ghānaṃ na tumhākaṃ, taṃ pajahatha. Sā vo pahīnā hitāya sukhāya bhavissati. Gandhā na<BR>
tumhākaṃ, te pajahatha, te vo pahīnā hitāya sukhāya bhavissanti. Ghānaviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Ghānasamphasso na<BR>
tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
<BR>
[BJT Page 174] [\x 174/]     <BR>
<BR>
Jivhā na tumhākaṃ, taṃ pajahatha. Sā vo pahīnā hitāya sukhāya bhavissati. Rasā na<BR>
tumhākaṃ, te pajahatha, te vo pahīnā hitāya sukhāya bhavissanti. Jivhāviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Jivhāsamphasso na<BR>
tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
jivhāsamphassapaccayā uppajjati vedayitaṃ [PTS Page 082] [\q  82/]      sukhaṃ vā dukkhaṃ<BR>
vā adukkhamasukhaṃ vā tampi na tumhākaṃ, taṃ pajahatha. Taṃ vo pahīnaṃ hitāya<BR>
sukhāya bhavissati. <BR>
<BR>
Kāyo na tumhākaṃ, taṃ pajahatha. Sā vo pahīnā hitāya sukhāya bhavissati. Phoṭṭhabbā na<BR>
tumhākaṃ, te pajahatha, te vo pahīnā hitāya sukhāya bhavissati. Kāyaviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Sotasamphasso na<BR>
Tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
<BR>
Mano na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Dhammā na<BR>
tumhākaṃ, te pajahatha, te vo pahīnā hitāya sukhāya bhavissanti. Manoviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Manosamphasso na<BR>
tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
<BR>
Seyyathāpi bhikkhave yaṃ imasmiṃ jetavane tiṇakaṭṭhasākhāpalāsaṃ, taṃ jano hareyya vā<BR>
ḍaheyya vā yathāppaccayaṃ vā kareyya. Apinutumhākaṃ evamassa: amhe jano harati vā<BR>
ḍahati vā yathāppaccayaṃ vā karotīti? Nohetaṃ bhante. Taṃ kissa hetu? Na hi no hetaṃ<BR>
bhante attā vā attaniyaṃ vāti. <BR>
<BR>
Evameva kho bhikkhave cakkhuṃ-1 na tumhākaṃ taṃ pajahatha, taṃ vo pahīnaṃ hitāya<BR>
sukhāya bhavissati. Rūpā na tumhākaṃ taṃ pajahatha, taṃ vo pahīnaṃ hitāya sukhāya<BR>
bhavissati. Cakkhuviññāṇaṃ na tumhākaṃ, taṃ pajahatha. Taṃ vo pahīnaṃ hitāya sukhāya<BR>
bhavissati. Cakkhusamphasso na tumhākaṃ, taṃ pajahatha. So vo pahīno hitāya sukhāya<BR>
bhavissati. <BR>
Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi na tumhākaṃ, taṃ pajahatha. Taṃ vo pahīnaṃ hitāya sukhāya<BR>
bhavissati. <BR>
Sotaṃ na tumhākaṃ, taṃ pajahatha. Sā vo pahīnaṃ hitāya sukhāya bhavissati. Saddā na<BR>
tumhākaṃ, te pajahatha, te vo pahīnā hitāya sukhāya bhavissanti. Sotaviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Sotasamphasso na<BR>
tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
Ghānaṃ na tumhākaṃ, taṃ pajahatha. Sā vo pahīnaṃ hitāya sukhāya bhavissati. Gandhā na<BR>
tumhākaṃ, te pajahatha, te vo pahīnā hitāya sukhāya bhavissanti. Ghānaviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Ghānasamphasso na<BR>
tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
Jivhā na tumhākaṃ, taṃ pajahatha. Sā vo pahīnā hitāya sukhāya bhavissati. Rasā na<BR>
tumhākaṃ, te pajahatha, te vo pahīnā hitāya sukhāya bhavissanti. Jivhāviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Jivhāsamphasso na<BR>
tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
Kāyo na tumhākaṃ, taṃ pajahatha. Sā vo pahīnaṃ hitāya sukhāya bhavissati. Phoṭṭhabbā na<BR>
tumhākaṃ, te pajahatha, te vo pahīnā hitāya sukhāya bhavissati. Kāyaviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Sotasamphasso na<BR>
Tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
Mano na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Dhammā na<BR>
tumhākaṃ, te pajahatha, te vo pahīnā hitāya sukhāya bhavissanti. Manoviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Manosamphasso na<BR>
tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
<BR>
1. Cakkhu - sīmu machasaṃ, sī 2<BR>
<BR>
1. 10. 9<BR>
Dutiyanatumhākasuttaṃ<BR>
<BR>
102. Yaṃ bhikkhave na tumhākaṃ taṃ pajahatha, taṃ vo pahīnaṃ hitāya sukhāya bhavissati.<BR>
Kiñca bhikkhave na tumhākaṃ?<BR>
<BR>
[BJT Page 176] [\x 176/]     <BR>
<BR>
Cakkhuṃ bhikkhave na tumhākaṃ taṃ pajahatha, taṃ kho pahīnaṃ hitāya sukhāya<BR>
bhavissati. Rūpā na tumhākaṃ te pajahatha. Te vo pahīnā hitāya sukhāya bhavissanti.<BR>
Cakkhuviññāṇaṃ na tumhākaṃ taṃ pajahatha. Taṃ vo pahīnaṃ hitāya sukhāya bhavissati.<BR>
Cakkhusamphasso na tumhākaṃ taṃ pajahatha. So vo pahīno hitāya sukhāya bhavissati. <BR>
<BR>
Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi na tumhākaṃ, taṃ pajahatha. Taṃ vo pahīnaṃ hitāya sukhāya<BR>
bhavissati. <BR>
Sotaṃ na tumhākaṃ, taṃ pajahatha. Sā vo pahīnaṃ hitāya sukhāya bhavissati. Saddā na<BR>
tumhākaṃ, te pajahatha, te vo pahīnā hitāya sukhāya bhavissanti. Sotaviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Sotasamphasso na<BR>
tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
Ghānaṃ na tumhākaṃ, taṃ pajahatha. Sā vo pahīnaṃ hitāya sukhāya bhavissati. Gandhā na<BR>
tumhākaṃ, te pajahatha, te vo pahīnā hitāya sukhāya bhavissanti. Ghānaviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Ghānasamphasso na<BR>
tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
Jivhā na tumhākaṃ, taṃ pajahatha. Sā vo pahīnā hitāya sukhāya bhavissati. Rasā na<BR>
tumhākaṃ, te pajahatha, te vo pahīnā hitāya sukhāya bhavissanti. Jivhāviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Jivhāsamphasso na<BR>
tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
Kāyo na tumhākaṃ, taṃ pajahatha. Sā vo pahīnaṃ hitāya sukhāya bhavissati. Phoṭṭhabbā na<BR>
tumhākaṃ, te pajahatha, te vo pahīnā hitāya sukhāya bhavissati. Kāyaviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Sotasamphasso na<BR>
Tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
Mano na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Dhammā na<BR>
tumhākaṃ, te pajahatha, te vo pahīnā hitāya sukhāya bhavissanti. Manoviññāṇaṃ na<BR>
tumhākaṃ, taṃ pajahatha. Taṃ vo pahīnaṃ hitāya sukhāya bhavissati. Manosamphasso na<BR>
tumhākaṃ, taṃ pajahatha. So vo pahīno hitāya sukhāya bhavissati. Yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi na tumhākaṃ, taṃ pajahatha. Taṃ vo pahīnaṃ hitāya sukhāya bhavissatī ti. <BR>
<BR>
1. 10. 10<BR>
Uddakasuttaṃ<BR>
<BR>
103. [PTS Page 083] [\q  83/]      uddako-1 sudaṃ bhikkhave rāmaputto evaṃ vācaṃ bhāsati. <BR>
"Idaṃ jātu vedagu idaṃ jātu sabbajī-2 <BR>
Idaṃ jātu apalikhataṃ-3 gaṇdhamūlaṃ palikhaṇinti. "<BR>
Taṃ kho panetaṃ bhikkhave uddako rāmaputto avedagūyeva samāno vedagū'smīti bhāsati,<BR>
asabbajīyeva samāno sabbajī'smīti bhāsati, apalikhataṃ yeva-4 gaṇḍamūlaṃ palikhataṃyeva<BR>
gaṇḍamūlanti bhāsati. <BR>
<BR>
Idha kho taṃ bhikkhave bhikkhu sammāvadamāno vadeyya. <BR>
<BR>
"Idaṃ jāti vedagu idaṃ jātu sabbajī<BR>
Idaṃ jātu apalikhataṃ gaṇḍamūlaṃ palikhaṇinti. "<BR>
<BR>
Kathañca bhikkhave bhikkhu vedagu hoti? Yato kho bhikkhave bhikkhu channaṃ<BR>
phassāyatanānaṃ samudayañca atthagamañca assādañca ādīnavañca nissaraṇañca<BR>
yathābhūtaṃ pajānāti, evaṃ kho bhikkhave bhikkhu vedagu hoti. <BR>
<BR>
1. Udako - machasaṃ, syā<BR>
2. Pabbaji - syā, <BR>
3. Apalikhātaṃ - sī 2. <BR>
4. Atha - syā. <BR>
<BR>
[BJT Page 178] [\x 178/]     <BR>
<BR>
Kathañca bhikkhave bhikkhu sabbajī hoti? Yato kho bhikkhave bhikkhu channaṃ<BR>
phassāyatanānaṃ samudayañca atthagamañca assādañca ādīnavañca nissaraṇañca<BR>
yathābhūtaṃ viditvā anupādāya vimutto hoti. Evaṃ kho bhikkhave bhikkhu sabbajī hoti. <BR>
<BR>
Kathañca bhikkhave bhikkhu no apalikhataṃ gaṇḍamūlaṃ palikhataṃ hoti? Gaṇḍoti kho<BR>
bhikkhave imassetaṃ cātummahābhutikassa kāyassa adhivacanaṃ mātāpettikasambhavassa<BR>
odanakummāsūpacayassa aniccucchādana parimaddana bhedana viddhaṃsanadhammassa.<BR>
Gaṇḍamūlanti kho bhikkhave taṇhāyetaṃ adhivacanaṃ. Yato kho bhikkhave, bhikkhuno<BR>
taṇhā pahīnā hoti-1 ucchinnamūlā [PTS Page 084] [\q  84/]      tālāvatthukatā<BR>
anabhāvakatā-2 āyatiṃ anuppādadhammā. Evaṃ kho bhikkhave bhikkhuno apalikhataṃ<BR>
gaṇḍamūlaṃ palikhataṃ hoti. <BR>
<BR>
Uddako sudaṃ bhikkhave, rāmaputto evaṃ vācaṃ bhāsati;<BR>
Idaṃ jātu vedagu idaṃ jātu sabbajī<BR>
Idaṃ jātu apalikhataṃ gaṇḍamūlaṃ palikhaṇinti. <BR>
<BR>
Taṃ kho panetaṃ bhikkhave, uddako rāmaputto avedagūyeva samāno vedagū'smīti bhāsati.<BR>
Asabbajiyeva samāno sabbajīsmīti bhāsati. Apalikhataṃyeva gaṇḍamūlaṃ palikhataṃyeva<BR>
gaṇḍamūlanti bhāsati. <BR>
<BR>
Idha kho taṃ bhikkhave, bhikkhu sammāvadamāno vadeyya:<BR>
Idaṃ jātu vedagu idaṃ jātu sabbajī<BR>
Idaṃ jātu apalikhataṃ gaṇḍamūlaṃ palikhaṇinti. <BR>
<BR>
Chaḷavaggo dasamo. <BR>
<BR>
Tassuddānaṃ:<BR>
Dve saṅgayhā parihānaṃ pamādavihārī ca saṃvaro<BR>
Samādhi paṭisallānaṃ-4 dve natumhākena uddako ti. <BR>
<BR>
Dutiyo paṇṇāsako. <BR>
Tassa vagguddānaṃ:<BR>
Avijjā migajālañca gilānaṃ channaṃ catutthakaṃ<BR>
Chaḷavaggena paññāsaṃ dutiyo paññāsako ayaṃ<BR>
1. Honti - ma<BR>
2. Anabhāvaṃkatā - machasaṃ, syā. <BR>
3. Saḷa - machasaṃ. <BR>
4. Paṭisallīnaṃ - syā. <BR>
<BR>
[BJT Page 180] [\x 180/]     <BR>
Tatiyo paṇṇāsako<BR>
11. Yogakkhemivaggo<BR>
1. 11. 1<BR>
Yogakkhemisuttaṃ<BR>
104. Sāvatthiyaṃ:<BR>
<BR>
[PTS Page 085] [\q  85/]      yogakkhemipariyāyaṃ vo bhikkhave dhammapariyāyaṃ<BR>
desissāmi taṃ suṇātha. Katamo ca bhikkhave yogakkhemipariyāyo dhammapariyāyo?<BR>
<BR>
Santi bhikkhave cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, te tathāgatassa pahīnā ucchinnamūlā tālāvatthukatā anabhāvakatā āyatiṃ<BR>
anuppādadhammā, tesañca pahānāya akkhāsi yogaṃ, tasmā tathāgato yogakkhemīti vuccati. <BR>
Santi bhikkhave sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā,<BR>
te tathāgatassa pahīnā ucchinnamūlā tālāvatthukatā anabhāvakatā āyatiṃ anuppādadhammā,<BR>
tesañca pahānāya akkhāsi yogaṃ, tasmā tathāgato yogakkhemīti vuccati. <BR>
Santi bhikkhave ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, te tathāgatassa pahīnā ucchinnamūlā tālāvatthukatā anabhāvakatā āyatiṃ<BR>
anuppādadhammā, tesañca pahānāya akkhāsi yogaṃ, tasmā tathāgato yogakkhemīti vuccati. <BR>
Santi bhikkhave jivhāviññeyyā rasā iṭṭhā kantā manāpā piyarūpā kāmūpasaṃhitā rajanīyā,<BR>
te tathāgatassa pahīnā ucchinnamūlā tālāvatthukatā anabhāvakatā āyatiṃ anuppādadhammā,<BR>
tesañca pahānāya akkhāsi yogaṃ, tasmā tathāgato yogakkhemīti vuccati. <BR>
Santi bhikkhave kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, te tathāgatassa pahīnā ucchinnamūlā tālāvatthukatā anabhāvakatā āyatiṃ<BR>
anuppādadhammā, tesañca pahānāya akkhāsi yogaṃ, tasmā tathāgato yogakkhemīti vuccati. <BR>
Santi bhikkhave manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, te tathāgatassa pahīnā ucchinnamūlā tālāvatthukatā anabhāvakatā ayataṃ<BR>
anuppādadhammā, tesañca pahānāya akkhāsi yogaṃ, tasmā tathāgato yogakkhemīti vuccati. <BR>
<BR>
Ayaṃ kho bhikkhave, yogakkhemi pariyāyo dhammapariyāyoti. <BR>
<BR>
1. 11. 2<BR>
Upādāyasuttaṃ<BR>
<BR>
105. Kisminnu kho bhikkhave sati kiṃ upādāya uppajjati ajjhattaṃ sukha-1 dukkhanti. <BR>
Bhagavammūlakā no bhante dhammā, bhagavantettikā bhagavampaṭisaraṇā, sādhu vata<BR>
bhante, bhagavantaṃ yeva paṭibhātu etassa bhāsitassa attho, bhagavato sutvā bhikkhū<BR>
dhāressantīti. Tena hi bhikkhave suṇātha, sādhukaṃ manasi karotha, bhāsissāmīti.<BR>
Evamhanteti kho te bhikkhū bhagavato paccassosuṃ bhagavā etadavoca:<BR>
<BR>
1. Sukhaṃ - machasaṃ<BR>
<BR>
[BJT Page 182] [\x 182/]     <BR>
<BR>
Cakkhusmiṃ kho bhikkhave sati cakkhuṃ upādāya uppajjati ajjhattaṃ sukhadukkhaṃ,<BR>
sotasmiṃ sati sotaṃ upādāya uppajjati ajjhattaṃ sukhadukkhaṃ, ghānasmiṃ sati ghānaṃ<BR>
upādāya uppajjati ajjhattaṃ sukhadukkhaṃ, jivhāya sati jivhaṃ upādāya uppajjati ajjhattaṃ<BR>
sukhadukkhaṃ, kāyasmiṃ sati kāyaṃ upādāya uppajjati ajjhattaṃ sukhadukkhaṃ, manasmiṃ<BR>
sati manaṃ upādāya uppajjati ajjhattaṃ sukhadukkhaṃ, <BR>
<BR>
Taṃ kimmaññatha bhikkhave, "cakkhuṃ niccaṃ vā aniccaṃ vā" ti? Aniccaṃ bhante.<BR>
"Yampanāniccaṃ dukkhaṃ vā taṃ sukhaṃ vā"ti. Dukkhaṃ bhante, "yampanāniccaṃ dukkhaṃ<BR>
vipariṇāmadhammaṃ api nu taṃ anupādāya uppajjeyya ajjhattaṃ sukhadukkhanti". Nohetaṃ<BR>
bhante. <BR>
<BR>
"Sotaṃ niccaṃ vā aniccaṃ vā" ti? Aniccaṃ bhante. "Yampanāniccaṃ dukkhaṃ vā taṃ sukhaṃ<BR>
vā"ti. Dukkhaṃ bhante, "yampanāniccaṃ dukkhaṃ vipariṇāmadhammaṃ api nu taṃ<BR>
anupādāya uppajjeyya ajjhattaṃ sukhadukkhanti". Nohetaṃ bhante. <BR>
"Ghānaṃ niccaṃ vā aniccaṃ vā" ti? Aniccaṃ bhante. "Yampanāniccaṃ dukkhaṃ vā taṃ sukhaṃ<BR>
vā"ti. Dukkhaṃ bhante, "yampanāniccaṃ dukkhaṃ vipariṇāmadhammaṃ api nu taṃ<BR>
anupādāya uppajjeyya ajjhattaṃ sukhadukkhanti". Nohetaṃ bhante. <BR>
[PTS Page 086] [\q  86/]      "jivhā niccā vā aniccā vā" ti? Aniccā bhante. "Yampanāniccaṃ<BR>
dukkhaṃ vā taṃ sukhaṃ vā"ti. Dukkhaṃ bhante, "yampanāniccaṃ dukkhaṃ<BR>
vipariṇāmadhammaṃ api nu taṃ anupādāya uppajjeyya ajjhattaṃ sukhadukkhanti". Nohetaṃ<BR>
bhante. <BR>
"Kāyo nicco vā anicco vā" ti? Anicco bhante. "Yampanāniccaṃ dukkhaṃ vā taṃ sukhaṃ vā"ti.<BR>
Dukkhaṃ bhante, "yampanāniccaṃ dukkhaṃ vipariṇāmadhammaṃ api nu taṃ anupādāya<BR>
uppajjeyya ajjhattaṃ sukhadukkhanti". Nohetaṃ bhante. <BR>
"Mano nicco vā anicco vā" ti? Anicco bhante. "Yampanāniccaṃ dukkhaṃ vā taṃ sukhaṃ vā"ti.<BR>
Dukkhaṃ bhante, "yampanāniccaṃ dukkhaṃ vipariṇāmadhammaṃ api nu taṃ anupādāya<BR>
uppajjeyya ajjhattaṃ sukhadukkhanti". Nohetaṃ bhante. <BR>
<BR>
Evampassaṃ bhikkhave, sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati, nibbindaṃ virajjati, virāgā vimuccati, vimuttasmiṃ vimuttamiti<BR>
ñāṇaṃ hoti, khīṇā jāti, vusitaṃ brahmacariyaṃ, kataṃ karaṇīyaṃ nāparaṃ itthattāyāti<BR>
pajānātīti. <BR>
1. 11. 3<BR>
Dukkhasamudayasuttaṃ<BR>
<BR>
106. Dukkhassa bhikkhave, samudayañca atthagamañca desissāmi. Taṃ suṇātha. Katamo ca<BR>
bhikkhave, dukkhassa samudayo:<BR>
<BR>
Cakkhuñca paṭicca rūpe vuppajjati cakkhuviññāṇaṃ, tiṇṇaṃ saṅgati phasso, phassapaccayā<BR>
vedanā, vedanā paccayā taṇhā, ayaṃ dukkhassa samudayo. Sotañca paṭicca sadde vuppajjati<BR>
sotaviññāṇaṃ, tiṇṇaṃ saṅgati phasso, phassapaccayā vedanā, vedanā paccayā taṇhā, ayaṃ<BR>
dukkhassa samudayo. Ghānañca paṭicca gandhe vuppajjati ghānaviññāṇaṃ, tiṇṇaṃ saṅgati<BR>
phasso, phassapaccayā vedanā, vedanā paccayā taṇhā, ayaṃ dukkhassa samudayo. Jivhañca<BR>
paṭicca rase vuppajjati jivhāviññāṇaṃ, tiṇṇaṃ saṅgati phasso, phassapaccayā vedanā,<BR>
vedanā paccayā taṇhā, ayaṃ dukkhassa samudayo. Kāyañca paṭicca phoṭṭhabbe vuppajjati<BR>
kāyaviññāṇaṃ, tiṇṇaṃ saṅgati phasso, phassapaccayā vedanā, vedanā paccayā taṇhā, ayaṃ<BR>
dukkhassa samudayo. [PTS Page 087] [\q  87/]     manañca paṭicca dhamme vuppajjati<BR>
manoviññāṇaṃ, tiṇṇaṃ saṅgati phasso, phassapaccayā vedanā, vedanā paccayā taṇhā, ayaṃ<BR>
dukkhassa samudayo. <BR>
<BR>
[BJT Page 184] [\x 184/]     <BR>
Katamo ca bhikkhave, dukkhassa atthagamo?<BR>
Cakkhuñca paṭicca rūpe vuppajjati cakkhuviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassā yeva taṇhāya asesavirāganirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti, evametassa kevalassa<BR>
dukkhakkhandhassa nirodho hoti, ayaṃ dukkhassa atthagamo. <BR>
Sotañca paṭicca sadde vuppajjati sotaviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassā yeva taṇhāya asesavirāganirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti, evametassa kevalassa<BR>
dukkhakkhandhassa nirodho hoti, ayaṃ dukkhassa atthagamo. <BR>
Ghānañca paṭicca gandhe vuppajjati ghānaviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassā yeva taṇhāya asesavirāganirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti, evametassa kevalassa<BR>
dukkhakkhandhassa nirodho hoti, ayaṃ dukkhassa atthagamo. <BR>
Jivhañca paṭicca rase vuppajjati jivhāviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassā yeva taṇhāya asesavirāganirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti, evametassa kevalassa<BR>
dukkhakkhandhassa nirodho hoti, ayaṃ dukkhassa atthagamo. <BR>
Manañca paṭicca dhamme vuppajjati manoviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassā yeva taṇhāya asesavirāganirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti, evametassa kevalassa<BR>
dukkhakkhandhassa nirodho hoti, ayaṃ kho bhikkhave dukkhassa atthagamoti. 1. 11. 4<BR>
Lokasamudayasuttaṃ<BR>
<BR>
107. Lokassa bhikkhave, samudayañca atthagamañca desissāmi, taṃ suṇātha. Katamo ca<BR>
bhikkhave lokassa samudayo?<BR>
Cakkhuñca paṭicca rūpe vuppajjati cakkhuviññāṇaṃ, tiṇṇaṃ saṅgati phasso, phassapaccayā<BR>
vedanā. Vedanāpaccayā taṇhā, taṇhāpaccayā upādānaṃ, upādānapaccayā bhavo,<BR>
bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā<BR>
sambhavanti, ayaṃ kho bhikkhave lokassa samudayo. <BR>
Sotañca paṭicca sadde vuppajjati sotaviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo,<BR>
bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā<BR>
sambhavanti, ayaṃ kho bhikkhave lokassa samudayo. <BR>
Ghānañca paṭicca gandhe vuppajjati ghānaviññāṇaṃ, tiṇṇaṃ saṅgati phasso, phassapaccayā<BR>
vedanā. Vedanāpaccayā taṇhā, taṇhāpaccayā upādānaṃ, upādānapaccayā bhavo,<BR>
bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā<BR>
sambhavanti, ayaṃ kho bhikkhave lokassa samudayo. <BR>
Jivhañca paṭicca rase vuppajjati jivhāviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo,<BR>
bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā<BR>
sambhavanti, ayaṃ kho bhikkhave lokassa samudayo. <BR>
Kāyañca paṭicca phoṭṭhabbe vuppajjati cakkhuviññāṇaṃ, tiṇṇaṃ saṅgati phasso,<BR>
phassapaccayā vedanā. Vedanāpaccayā taṇhā, taṇhāpaccayā upādānaṃ, upādānapaccayā<BR>
bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā<BR>
sambhavanti, ayaṃ kho bhikkhave lokassa samudayo. <BR>
Manañca paṭicca dhamme vuppajjati manoviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo,<BR>
bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā<BR>
sambhavanti, ayaṃ kho bhikkhave lokassa samudayo. <BR>
Katamo ca bhikkhave, lokassa atthagamo?<BR>
<BR>
Cakkhuñca paṭicca rūpe vuppajjati cakkhuviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassāyeva taṇhāya asesavirāga nirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti. Evametassa kevalassa<BR>
dukkhakkhandhassa nirodho hoti. Ayaṃ kho bhikkhave lokassa atthagamo. <BR>
[BJT Page 186] [\x 186/]     <BR>
<BR>
Sotañca paṭicca sadde vuppajjati sotaviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassāyeva taṇhāya asesavirāga nirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti. Evametassa kevalassa<BR>
dukkhakkhandhassa nirodho hoti. Ayaṃ kho bhikkhave lokassa atthagamo. <BR>
Ghānañca paṭicca gandhe vuppajjati ghānaviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassāyeva taṇhāya asesavirāga nirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti. Evametassa kevalassa<BR>
dukkhakkhandhassa nirodho hoti. Ayaṃ kho bhikkhave lokassa atthagamo. <BR>
Jivhañca paṭicca rase vuppajjati jivhāviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassāyeva taṇhāya asesavirāga nirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti. Evametassa kevalassa<BR>
dukkhakkhandhassa nirodho hoti. Ayaṃ kho bhikkhave lokassa atthagamo. <BR>
Kāyañca paṭicca phoṭṭhabbe vuppajjati kāyaviññāṇaṃ, tiṇṇaṃ saṅgati phasso,<BR>
phassapaccayā vedanā, vedanāpaccayā taṇhā, tassāyeva taṇhāya asesavirāga nirodhā<BR>
upādānanirodho, upādānanirodhā bhavanirodho, bhavanirodhā jātinirodho, jātinirodhā<BR>
jarāmaraṇaṃ sokaparidevadukkhadomanassupāyāsā nirujjhanti. Evametassa kevalassa<BR>
dukkhakkhandhassa nirodho hoti. Ayaṃ kho bhikkhave lokassa atthagamo. <BR>
Manañca paṭicca dhamme vuppajjati cakkhuviññāṇaṃ, tiṇṇaṃ saṅgati phasso,<BR>
phassapaccayā vedanā, vedanāpaccayā taṇhā, tassāyeva taṇhāya asesavirāga nirodhā<BR>
upādānanirodho, upādānanirodhā bhavanirodho, bhavanirodhā jātinirodho, jātinirodhā<BR>
jarāmaraṇaṃ sokaparidevadukkhadomanassupāyāsā nirujjhanti. Evametassa kevalassa<BR>
dukkhakkhandhassa nirodho hoti. Ayaṃ kho bhikkhave lokassa atthagamo. <BR>
1. 11. 5<BR>
Seyyasuttaṃ<BR>
<BR>
108. [PTS Page 088] [\q  88/]      kisminnu kho bhikkhave sati kiṃ upādāya kiṃ abhinivissa<BR>
"seyyo'hamasmīti vā hoti, sadiso'hamasmīti vā hoti, hīno'hamasmīti vā hoti"<BR>
<BR>
Bhagavammūlakā no bhante dhammā, bhagavantettikā, bhagavampaṭisaraṇā; sādhu vata<BR>
bhante bhagavantaṃ yeva paṭihātu etassa bhāsitassa attho, bhagavato sutvā bhikkhū<BR>
dhāressantīti. <BR>
Cakkhusmiṃ kho bhikkhave sati cakkhuṃ upādāya cakkhuṃ abhinivissa 'seyyo'hamasmīti vā<BR>
hoti. Sadiso'hamasmīti vā hoti, hīno'hamasmīti vā hoti. <BR>
Sotasmiṃ sati sotaṃ upādāya sotaṃ abhinivissa 'seyyo'hamasmīti vā hoti. Sadiso'hamasmīti<BR>
vā hoti, hīno'hamasmīti vā hoti. <BR>
Ghānasmiṃ sati ghānaṃ upādāya ghānaṃ abhinivissa 'seyyo'hamasmīti vā hoti.<BR>
Sadiso'hamasmīti vā hoti, hīno'hamasmīti vā hoti. <BR>
Jivhasmiṃ sati jivhāya upādāya jivhaṃ abhinivissa 'seyyo'hamasmīti vā hoti.<BR>
Sadiso'hamasmīti vā hoti, hīno'hamasmīti vā hoti. <BR>
Kāyasmiṃ sati kāyaṃ upādāya kāyaṃ abhinivissa 'seyyo'hamasmīti vā hoti.<BR>
Sadiso'hamasmīti vā hoti, hīno'hamasmīti vā hoti. <BR>
Manasmiṃ sati manaṃ upādāya manaṃ abhinivissa 'seyyo'hamasmīti vā hoti.<BR>
Sadiso'hamasmīti vā hoti, hīno'hamasmīti vā hoti. <BR>
<BR>
Taṃ kimmaññatha bhikkhave "cakkhuṃ niccaṃ vā aniccaṃ vā" ti. Aniccaṃ bhante.<BR>
"Yampanāniccaṃ dukkhaṃ vā taṃ sukhaṃ vā" ti. Dukkhaṃ bhante. "Yampanāniccaṃ dukkhaṃ<BR>
vipariṇāmadhammaṃ api nū taṃ anupādāya seyyo'hamasmīti vā assa sadiso'hamasmīti vā<BR>
assa hīno'hamasmīti vā assa sadiso'hamasmīti vā assa hino'hamasmīti vā assā" ti. No hetaṃ<BR>
bhante. <BR>
"Sotaṃ niccaṃ vā aniccaṃ vā" ti. Aniccaṃ bhante. "Yampanāniccaṃ dukkhaṃ vā taṃ sukhaṃ<BR>
vā" ti. Dukkhaṃ bhante. "Yampanāniccaṃ dukkhaṃ vipariṇāmadhammaṃ api nū taṃ<BR>
anupādāya seyyo'hamasmīti vā assa sadiso'hamasmīti vā assa hīno'hamasmīti vā assa<BR>
sadiso'hamasmīti vā assa hino'hamasmīti vā assā"ti. No hetaṃ bhante. <BR>
"Ghānaṃ niccaṃ vā aniccaṃ vā" ti. Aniccaṃ bhante. "Yampanāniccaṃ dukkhaṃ vā taṃ sukhaṃ<BR>
vā" ti. Dukkhaṃ bhante. "Yampanāniccaṃ dukkhaṃ vipariṇāmadhammaṃ api nū taṃ<BR>
anupādāya seyyo'hamasmīti vā assa sadiso'hamasmīti vā assa hīno'hamasmīti vā assa<BR>
sadiso'hamasmīti vā assa hino'hamasmīti vā assā"ti. No hetaṃ bhante. <BR>
"Jivhā niccā vā aniccā vā" ti. Aniccā bhante. "Yampanāniccaṃ dukkhaṃ vā taṃ sukhaṃ vā" ti.<BR>
Dukkhaṃ bhante. "Yampanāniccaṃ dukkhaṃ vipariṇāmadhammaṃ api nū taṃ anupādāya<BR>
seyyo'hamasmīti vā assa sadiso'hamasmīti vā assa hīno'hamasmīti vā assa<BR>
sadiso'hamasmīti vā assa hino'hamasmīti vā assā"ti. No hetaṃ bhante. <BR>
"Kāyo nicco vā anicco vā" ti. Aniccaṃ bhante. "Yampanāniccaṃ dukkhaṃ vā taṃ sukhaṃ vā"<BR>
ti. Dukkhaṃ bhante. "Yampanāniccaṃ dukkhaṃ vipariṇāmadhammaṃ api nū taṃ anupādāya<BR>
seyyo'hamasmīti vā assa sadiso'hamasmīti vā assa hīno'hamasmīti vā assa<BR>
sadiso'hamasmīti vā assa hino'hamasmīti vā assā"ti. No hetaṃ bhante. <BR>
"Mano nicco vā anicco vā" ti. Aniccaṃ bhante. "Yampanāniccaṃ dukkhaṃ vā taṃ sukhaṃ vā"<BR>
ti. Dukkhaṃ bhante. "Yampanāniccaṃ dukkhaṃ vipariṇāmadhammaṃ api nū taṃ anupādāya<BR>
seyyo'hamasmīti vā assa sadiso'hamasmīti vā assa hīno'hamasmīti vā assa<BR>
sadiso'hamasmīti vā assa hino'hamasmīti vā assā"ti. No hetaṃ bhante. <BR>
Evampassaṃ bhikkhave, sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati, nibbindaṃ virajjati, virāgā vimuccati, vimuttasmiṃ vimuttamiti<BR>
ñāṇaṃ hoti, khīṇā jāti, vusitaṃ brahmacariyaṃ, kataṃ karaṇīyaṃ nāparaṃ itthattāyāti<BR>
pajānātīti. <BR>
[BJT Page 188] [\x 188/]     <BR>
1. 11. 6<BR>
Saññojanasuttaṃ<BR>
<BR>
109. [PTS Page 089] [\q  89/]      saññojanīye ca bhikkhave dhamme desissāmi<BR>
saññojanañca taṃ suṇātha. Katame ca bhikkhave saññojanīyā dhammā? Katamañca<BR>
saññojanaṃ?<BR>
<BR>
Cakkhuṃ bhikkhave saññojanīyo dhammo, yo tattha chandarāgo taṃ tattha saññojanaṃ,<BR>
sotaṃ saññojanīyo dhammo, yo tattha chandarāgo taṃ tattha saññojanaṃ. <BR>
Ghānaṃ saññojanīyo dhammo, yo tattha chandarāgo taṃ tattha saññojanaṃ. <BR>
Jivhā saññojanīyo dhammo, yo tattha chandarāgo taṃ tattha saññojanaṃ. <BR>
Kāyo saññojanīyo dhammo, yo tattha chandarāgo taṃ tattha saññojanaṃ. <BR>
Mano saññojanīyo dhammo, yo tattha chandarāgo taṃ tattha saññojanaṃ. <BR>
Ime vuccanti bhikkhave saññojanīyā dhammā, idaṃ saññojananti. <BR>
<BR>
1. 11. 7<BR>
Upādānasuttaṃ<BR>
<BR>
110. Upādāniye ca bhikkhave dhamme desissāmi upādānañca. Taṃ suṇātha. Katame ca<BR>
bhikkhave upādāniyā dhammā? Katamañca upādānaṃ?<BR>
<BR>
Cakkhuṃ bhikkhave upādāniyo dhammo, yo tattha chandarāgo taṃ tattha upādānaṃ, sotaṃ<BR>
upādāniyo dhammo, yo tattha chandarāgo taṃ tattha upādānaṃ, <BR>
Ghānaṃ upādāniyo dhammo, yo tattha chandarāgo taṃ tattha upādānaṃ<BR>
Jivhā upādāniyo dhammo, yo tattha chandarāgo taṃ tattha upādānaṃ, <BR>
Kāyo upādāniyo dhammo, yo tattha chandarāgo taṃ tattha upādānaṃ, <BR>
Mano upādāniyo dhammo, yo tattha chandarāgo taṃ tattha upādānaṃ, <BR>
Ime vuccanti bhikkhave upādāniyā dhammā, idaṃ upādānanti. <BR>
<BR>
1. 11. 8<BR>
Parijānanasuttaṃ<BR>
<BR>
111. Cakkhuṃ bhikkhave anabhijānaṃ aparijānaṃ avirājayaṃ appajahaṃ abhabbo<BR>
dukkhakkhayāya. <BR>
<BR>
Sotaṃ anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
Ghānaṃ anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
Jivhaṃ anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
Kāyaṃ anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
Manaṃ anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
<BR>
Cakkhuñca kho bhikkhave abhijānaṃ parijānaṃ virājayaṃ pajahaṃ bhabbo dukkhakkhayāya. <BR>
<BR>
Sotaṃ abhijānaṃ parijānaṃ virājayaṃ pajahaṃ bhabbo dukkhakkhayāya. <BR>
Ghānaṃ abhijānaṃ parijānaṃ virājayaṃ pajahaṃ bhabbo dukkhakkhayāya. <BR>
Jivhaṃ abhijānaṃ parijānaṃ virājayaṃ pajahaṃ bhabbo dukkhakkhayāya. <BR>
Kāyaṃ abhijānaṃ parijānaṃ virājayaṃ pajahaṃ bhabbo dukkhakkhayāya. <BR>
<BR>
Manaṃ abhijānaṃ parijānaṃ virājayaṃ pajahaṃ bhabbo dukkhakkhayāyāti. [BJT Page 190] [\x<BR>
190/]     <BR>
1. 11. 9<BR>
Dutiyaparijānanasuttaṃ<BR>
<BR>
112. [PTS Page 090] [\q  90/]      rūpe kho bhikkhave anabhijānaṃ aparijānaṃ avirājayaṃ<BR>
appajahaṃ abhabbo dukkhakkhayāya. <BR>
Sadde anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
Gandhe anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
Rase anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
Phoṭṭhabbe anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
Dhamme anabhijānaṃ aparijānaṃ avirājayaṃ appajahaṃ abhabbo dukkhakkhayāya. <BR>
<BR>
Rūpe ca kho bhikkhave abhijānaṃ parijānaṃ virājayaṃ pajahaṃ bhabbo dukkhakkhayāya. <BR>
Sadde abhijānaṃ parijānaṃ virājayaṃ pajahaṃ bhabbo dukkhakkhayāya. <BR>
Gandhe abhijānaṃ parijānaṃ virājayaṃ pajahaṃ bhabbo dukkhakkhayāya. <BR>
Rase abhijānaṃ parijānaṃ virājayaṃ pajahaṃ bhabbo dukkhakkhayāya. <BR>
Phoṭṭhabbe abhijānaṃ parijānaṃ virājayaṃ pajahaṃ bhabbo dukkhakkhayāya. <BR>
Dhamme abhijānaṃ parijānaṃ virājayaṃ pajahaṃ bhabbo dukkhakkhayāyātī. <BR>
<BR>
1. 11. 10<BR>
Upassutisuttaṃ<BR>
<BR>
113. Ekaṃ samayaṃ bhagavā nādike-1 viharati giñjakāvasathe. Atha kho bhagavā rahogato<BR>
paṭisallīno-2 imaṃ dhammapariyāyaṃ abhāsi. <BR>
<BR>
Cakkhuṃ paṭicca rūpe vuppajjati cakkhuviññāṇaṃ tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo,<BR>
bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā<BR>
sambhavanti, evametassa kevalassa dukkhakkhandhassa samudayo hoti. <BR>
<BR>
Sotañca paṭicca sadde vuppajjati sotaviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo,<BR>
bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā<BR>
sambhavanti, evametassa kevalassa dukkhandhassa samudayo hoti. <BR>
<BR>
Ghānañca paṭicca gandhe vuppajjati ghānaviññāṇaṃ, tiṇṇaṃ saṅgati phasso, phassapaccayā<BR>
vedanā. Vedanāpaccayā taṇhā, taṇhāpaccayā upādānaṃ, upādānapaccayā bhavo,<BR>
bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā<BR>
sambhavanti, evametassa kevalassa dukkhandhassa samudayo hoti. <BR>
<BR>
Jivhañca paṭicca rase vuppajjati jivhāviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo,<BR>
bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā<BR>
sambhavanti, evametassa kevalassa dukkhandhassa samudayo hoti. <BR>
<BR>
Kāyañca paṭicca phoṭṭhabbe vuppajjati cakkhuviññāṇaṃ, tiṇṇaṃ saṅgati phasso,<BR>
phassapaccayā vedanā. Vedanāpaccayā taṇhā, taṇhāpaccayā upādānaṃ, upādānapaccayā<BR>
bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā<BR>
sambhavanti, evametassa kevalassa dukkhandhassa samudayo hoti<BR>
<BR>
Manañca paṭicca dhamme vuppajjati manoviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo,<BR>
bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā<BR>
sambhavanti, evametassa kevalassa dukkhandhassa samudayo hoti. <BR>
<BR>
<BR>
Cakkhuñca paṭicca rūpe vuppajjati cakkhuviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassā yeva taṇhāya asesavirāganirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti, evametassa kevalassa<BR>
dukkhakkhandhassa nirodho hoti, <BR>
<BR>
Sotañca paṭicca sadde vuppajjati sotaviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassā yeva taṇhāya asesavirāganirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti, evametassa kevalassa<BR>
dukkhakkhandhassa nirodho hoti, <BR>
<BR>
Ghānañca paṭicca gandhe vuppajjati ghānaviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassā yeva taṇhāya asesavirāganirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti, evametassa kevalassa<BR>
dukkhakkhandhassa nirodho hoti, <BR>
<BR>
Jivhañca paṭicca rase vuppajjati jivhāviññāṇaṃ, tiṇṇaṃ saṅgati phasso, phassapaccayā<BR>
vedanā, vedanāpaccayā taṇhā, tassā yeva taṇhāya asesavirāganirodhā upādānanirodho,<BR>
upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ<BR>
sokaparidevadukkhadomanassupāyāsā nirujjhanti, evametassa kevalassa<BR>
dukkhakkhandhassa nirodho hoti, <BR>
<BR>
Manañca paṭicca dhamme vuppajjati cakkhuviññāṇaṃ, tiṇṇaṃ saṅgati phasso,<BR>
phassapaccayā vedanā, vedanāpaccayā taṇhā, tassā yeva taṇhāya asesavirāganirodhā<BR>
upādānanirodho, upādānanirodhā bhavanirodho, bhavanirodhā jātinirodho, jātinirodhā<BR>
jarāmaraṇaṃ sokaparidevadukkhadomanassupāyāsā nirujjhanti, evametassa kevalassa<BR>
dukkhakkhandhassa nirodho hotīti. <BR>
<BR>
1. Ñātike - syā, sīmu. <BR>
Nātike - machasaṃ<BR>
2. Patisallino - sīmu. <BR>
[BJT Page 192] [\x 192/]     <BR>
<BR>
[PTS Page 091] [\q  91/]      tena kho pana samayena aññataro bhikkhu bhagavato<BR>
upassutiṃ-1 ṭhito hoti. Addasā kho bhagavā taṃ bhikkhuṃ upassutiṃ-1 ṭhitaṃ. Disvāna taṃ<BR>
bhikkhuṃ etadavoca: assosi no tvaṃ bhikkhu imaṃ dhammapariyāyanti? Evaṃ bhante.<BR>
Uggaṇhāhi tvaṃ bhikkhu imaṃ dhammapariyāyaṃ, pariyāpuṇāhi tvaṃ bhikkhu imaṃ<BR>
dhammapariyāyaṃ, dhārehi tvaṃ bhikkhu imaṃ dhammapariyāyaṃ, atthasaṃhito' yaṃ<BR>
bhikkhu dhammapariyāyo, ādibrahmacariyakoti. <BR>
<BR>
Yogakkhemivaggo ekādasamo. <BR>
<BR>
Tatruddānaṃ:<BR>
Yogakkhemi upādāya dukkhaṃ loko ca seyyo ca<BR>
Saṃyojanaṃ upādānaṃ dve parijānaṃ upassutīti. <BR>
<BR>
[BJT Page 194] [\x 194/]     <BR>
12. Lokakāmaguṇavaggo<BR>
1. 12. 1<BR>
Mārapāsasuttaṃ<BR>
<BR>
114. Santi bhikkhave cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave<BR>
bhikkhu āvāsagato mārassa, mārassa vasaṅgato, [PTS Page 092] [\q  92/]      paṭimukkassa<BR>
mārapāso, baddho so mārabandhanena yathākāmakaraṇīyo pāpimato. <BR>
<BR>
Santi bhikkhave sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave bhikkhu<BR>
āvāsagato mārassa, mārassa vasaṅgato, paṭimukkassa mārapāso, baddho so<BR>
mārabandhanena yathākāmakaraṇīyo pāpimato. <BR>
Santi bhikkhave ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave<BR>
bhikkhu āvāsagato mārassa, mārassa vasaṅgato, paṭimukkassa mārapāso, baddho so<BR>
mārabandhanena yathākāmakaraṇīyo pāpimato. <BR>
Santi bhikkhave jivhāviññeyyā rasā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave bhikkhu<BR>
āvāsagato mārassa, mārassa vasaṅgato, paṭimukkassa mārapāso, baddho so<BR>
mārabandhanena yathākāmakaraṇīyo pāpimato. <BR>
Santi bhikkhave kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave<BR>
bhikkhu āvāsagato mārassa, mārassa vasaṅgato, paṭimukkassa mārapāso, baddho so<BR>
mārabandhanena yathākāmakaraṇīyo pāpimato. <BR>
Santi bhikkhave manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave<BR>
bhikkhu āvāsagato mārassa, mārassa vasaṅgato, paṭimukkassa mārapāso, baddho so<BR>
mārabandhanena yathākāmakaraṇīyo pāpimato. <BR>
<BR>
Santi ca kho bhikkhave cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati<BR>
bhikkhave bhikkhu na āvāsagato mārassa, na mārassa vasaṅgato, ummukkassa mārapāso,<BR>
mutto so mārabandhanena na yathākāmakaraṇīyo pāpimato. <BR>
Santi bhikkhave sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhū nābhinandati nābhivadati nājjhosāya tiṭṭhati, ayaṃ vuccati bhikkhave bhikkhu<BR>
na āvāsagato mārassa, na mārassa vasaṅgato, ummukkassa mārapāso, mutto so<BR>
mārabandhanena na yathākāmakaraṇīyo pāpimato. <BR>
Santi bhikkhave ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati<BR>
bhikkhave bhikkhu na āvāsagato mārassa, na mārassa vasaṅgato, umukkassa mārapāso,<BR>
mutto so mārabandhanena na yathākāmakaraṇīyo pāpimato. <BR>
Santi bhikkhave jivhāviññeyyā rasā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhu nābhinandati nābhivadati nājjhosāya tiṭṭhati, ayaṃ vuccati bhikkhave bhikkhu<BR>
na āvāsagato mārassa, na mārassa vasaṅgato, umukkassa mārapāso, mutto so<BR>
mārabandhanena na yathākāmakaraṇīyo pāpimato. <BR>
Santi bhikkhave kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati<BR>
bhikkhave bhikkhu na āvāsagato mārassa, na mārassa vasaṅgato, umukkassa mārapāso,<BR>
mutto so mārabandhanena na yathākāmakaraṇīyo pāpimato. <BR>
Santi bhikkhave manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati ajjhosāya tiṭṭhati, ayaṃ vuccati bhikkhave<BR>
bhikkhu na āvāsagato mārassa, na mārassa vasaṅgato, umukkassa mārapāso, mutto so<BR>
mārabandhanena na yathākāmakaraṇīyo pāpimatoti. <BR>
<BR>
[BJT Page 196] [\x 196/]     <BR>
1. 12. 2<BR>
Dutiyamārapāsasuttaṃ<BR>
<BR>
115. Santi bhikkhave cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave<BR>
bhikkhu baddho cakkhuviññeyyesu rūpesu, āvāsagato mārassa, mārassa vasaṅgato<BR>
yathākāmakaraṇīyo pāpimato. <BR>
<BR>
Santi bhikkhave sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave bhikkhu<BR>
baddho sotaviññeyyesu saddesu. Āvāsagato mārassa, mārassa vasaṅgato,<BR>
yathākāmakaraṇīyo pāpimato. <BR>
Santi bhikkhave ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave<BR>
bhikkhu baddho ghānaviññeyyesu gandhesu āvāsagato mārassa, mārassa vasaṅgato,<BR>
yathākāmakaraṇīyo pāpimato. <BR>
Santi bhikkhave jivhāviññeyyā rasā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave bhikkhu<BR>
baddho jivhāviññeyyesu rasesu, āvāsagato mārassa, mārassa vasaṅgato, yathākāmakaraṇīyo<BR>
pāpimato. <BR>
Santi bhikkhave kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave<BR>
bhikkhu baddho kāyaviññeyyesu phoṭṭhabbesu āvāsagato, mārassa, mārassa vasaṅgato,<BR>
yathākāmakaraṇīyo pāpimato. <BR>
Santi bhikkhave manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave<BR>
bhikkhu baddho manoviññeyyesu dhammesu, āvāsagato mārassa, mārassa vasaṅgato,<BR>
yathākāmakaraṇīyo pāpimato. <BR>
<BR>
Santi ca kho bhikkhave cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati<BR>
bhikkhave bhikkhu, mutto cakkhuviññeyyehi rūpehi, na āvāsagato mārassa, na mārassa<BR>
vasaṅgato, na yathākāmakaraṇīyo pāpimato. <BR>
Santi bhikkhave sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhu nābhinandati nābhivadati nājjhosāya tiṭṭhati, ayaṃ vuccati bhikkhave<BR>
bhikkhu, mutto sotaviññeyyehi saddehi, na āvāsagato mārassa, na mārassa vasaṅgato, na<BR>
yathākāmakaraṇīyo pāpimato. <BR>
Santi bhikkhave ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati<BR>
bhikkhave bhikkhu, mutto ghānaviññeyyehi gandhehi, na āvāsagato mārassa, na mārassa<BR>
vasaṅgato, na yathākāmakaraṇīyo pāpimato. <BR>
Santi bhikkhave jivhāviññeyyā rasā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhu nābhinandati nābhivadati nājjhosāya tiṭṭhati, ayaṃ vuccati bhikkhave<BR>
bhikkhu, mutto jivhāviññeyyehi rasehi, na āvāsagato mārassa, na mārassa vasaṅgato, na<BR>
yathākāmakaraṇīyo pāpimato. <BR>
Santi bhikkhave kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati<BR>
bhikkhave bhikkhu, mutto kāyaviññeyyehi phoṭṭhabbehi, na āvāsagato mārassa, na mārassa<BR>
vasaṅgato, na yathākāmakaraṇīyo pāpimato. <BR>
Santi bhikkhave manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce [PTS Page 093] [\q  93/]      bhikkhu nābhinandati nābhivadati ajjhosāya<BR>
tiṭṭhati, ayaṃ vuccati bhikkhave bhikkhu, mutto manoviññeyyehi dhammehi, na āvāsagato<BR>
mārassa, na mārassa vasaṅgato, na yathākāmakaraṇīyo pāpimatoti. <BR>
<BR>
1. 12. 3<BR>
Lokantagamanasuttaṃ<BR>
116. Nāhaṃ bhikkhave gamanena lokassa antaṃ ñāteyyaṃ-1 daṭṭheyyaṃ-2 patteyyanti<BR>
vadāmi. Na ca panāhaṃ bhikkhave appatvā lokassa antaṃ dukkhassa antakiriyaṃ vadāmīti.<BR>
Idaṃ vatvā bhagavā uṭṭhāyāsanā vihāraṃ pāvisi. <BR>
<BR>
1. Ñātayyaṃ - sī 2. <BR>
2. Diṭṭheyyaṃ - syā. <BR>
<BR>
[BJT Page 198] [\x 198/]     <BR>
<BR>
Atha kho tesaṃ bhikkhūnaṃ acirapakkantassa bhagavato etadahosi: idaṃ kho no-1 āvuso<BR>
bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ<BR>
paviṭṭho "nāhaṃ bhikkhave gamanena lokassa antaṃ ñāteyyaṃ daṭṭheyyaṃ patteyyanti<BR>
vadāmi, na ca panāhaṃ bhikkhave appatvā lokassa antaṃ dukkhassa antakiriyaṃ vadāmī" ti.<BR>
Ko nu kho imassa bhagavatā saṅkhittena uddesassa uddiṭṭhassa vitthārena atthaṃ<BR>
avibhattassa vitthārena atthaṃ vibhajeyyāti. <BR>
<BR>
Atha kho tesaṃ bhikkhūnaṃ etadahosi, ayaṃ kho āyasmā ānando satthu ceva saṃvaṇṇito,<BR>
sambhāvito ca viññūnaṃ sabrahmacārīnaṃ. Pahoti cāyasmā ānando imassa bhagavatā<BR>
saṅkhittena uddesassa uddesassa vitthārena atthaṃ avibhattassa vitthārena atthaṃ vibhajituṃ.<BR>
Yannūna mayaṃ yenāyasmā ānando tenupasaṅkameyyāma, upasaṅkamitvā āyasmantaṃ<BR>
ānandaṃ etamatthaṃ paṭipuccheyyāmāti. <BR>
Atha kho te bhikkhū yenāyasmā ānando tenupasaṅkamiṃsu. Upasaṅkamitvā āyasmatā<BR>
ānandena saddhiṃ sammodiṃsu. Sammodanīyaṃ kathaṃ sārāṇīyaṃ vītisāretvā ekamantaṃ<BR>
nisīdiṃsu. Ekamantaṃ nisinnā kho te bhikkhū āyasmantaṃ [PTS Page 094] [\q  94/]     <BR>
ānandaṃ etadavocuṃ: idaṃ kho no āvuso ānanda bhagavā saṅkhittena uddesaṃ uddisitvā<BR>
vitthārena atthaṃ avibhajitvā uṭṭhāyāsanā vihāraṃ paviṭṭho, "nāhaṃ bhikkhave gamanena<BR>
lokassa antaṃ ñāteyyaṃ daṭṭheyyaṃ patteyyanti vadāmi, na ca panāhaṃ bhikkhave, appatvā<BR>
lokassa antaṃ dukkhassa antakiriyaṃ vadāmī" ti tesaṃ no āvuso amhākaṃ acirapakkantassa<BR>
bhagavato etadahosi:<BR>
 Idaṃ kho no āvuso bhagavā saṅkhittena uddesaṃ uddisitvā vitthārena atthaṃ avibhajitvā<BR>
uṭṭhāyāsanā vihāraṃ paviṭṭho, "nāhaṃ bhikkhave gamanena lokassa antaṃ ñāteyyaṃ<BR>
daṭṭheyyaṃ patteyyanti vadāmi. Na ca panāhaṃ bhikkhave, appatvā lokassa antaṃ<BR>
dukkhassa antakiriyaṃ vadāmī" ti. Ko nu kho imassa bhagavatā saṅkhittena uddesassa<BR>
uddiṭṭhassa vitthārena atthaṃ avibhattassa vitthārena atthaṃ vibhajeyyāti. Tesaṃ no āvuso<BR>
amhākaṃ etadahosi: ayaṃ kho āvuso āyasmā ānando satthu ceva saṃvaṇṇito, sambhāvito ca<BR>
viññūnaṃ sabrahmacārīnaṃ, pahoti cāyasmā ānando imassa bhagavatā saṅkhittena uddesassa<BR>
uddiṭṭhassa vitthārena atthaṃ avibhattassa vitthārena atthaṃ vibhajituṃ. Yannūna mayaṃ<BR>
yenāyasmā ānando tenupasaṅkameyyāma, upasaṅkamitvā āyasmantaṃ ānandaṃ etamatthaṃ<BR>
paṭipuccheyyāmāti, vibhajatāyasmā ānandoti. <BR>
<BR>
1. Idaṃ kho nu - sī 2. <BR>
<BR>
[BJT Page 200] [\x 200/]     <BR>
<BR>
Seyyathāpi āvuso puriso sāratthiko sāragavesī sārapariyesanaṃ caramāno mahato rukkhassa<BR>
tiṭṭhato sāravato atikkammeva mūlaṃ atikkamma-1 khandhaṃ sākhāpalāse sāraṃ<BR>
pariyesitabbaṃ maññeyya evaṃ sampadamidaṃ. Āyasmantānaṃ satthari sammukhībhute-2<BR>
taṃ bhagavantaṃ atisitvā amhe-3 etamatthaṃ paṭipucchitabbaṃ maññatha-4, sohāvuso<BR>
bhagavā jānaṃ jānāti passaṃ passati cakkhubhuto ñāṇabhuto dhammabhuto brahmabhuto<BR>
vattā pavattā atthassa ninnetā amatassa dātā dhammassāmī tathāgato. Soceva panetassa kālo<BR>
ahosi, yaṃ bhagavantaññeva etamatthaṃ paṭipuccheyyātha. [PTS Page 095] [\q  95/]    <BR>
yathā vo bhagavā vyākareyya tathā naṃ-5 dhāreyyāthāti. <BR>
<BR>
Addhāvuso ānanda bhagavā jānaṃ jānāti passaṃ passati cakkhu bhuto ñāṇabhuto<BR>
dhammabhuto brahmabhuto vattā pavattā atthassa ninnetā amatassa dātā dhammassāmī<BR>
tathāgato. <BR>
<BR>
So ceva panetassa kālo ahosi yaṃ bhagavantaññeva etamatthaṃ paṭipuccheyyāma, yathā no<BR>
bhagavā vyākareyya tathā naṃ dhāreyyāma. Api cāyasmā ānando satthu ceva saṃvaṇṇito<BR>
sambhāvito ca viññūnaṃ sabrahmacārīnaṃ, pahoti vāyasmā ānando imassa bhagavatā<BR>
saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ<BR>
vibhajituṃ, vibhajatāyāsmā ānando agaruṃ karitvāti. <BR>
<BR>
Tenāhāvuso suṇātha, sādhukaṃ manasikarotha, bhāsissāmīti. Evamāvusoti kho te bhikkhū<BR>
āyasmato ānandassa paccassosuṃ. Āyasmā ānando etadavoca: yaṃ kho vo āvuso bhagavā<BR>
saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho:<BR>
"nāhaṃ bhikkhave gamanena lokassa antaṃ ñāteyyaṃ daṭṭheyyaṃ patteyyanti vadāmi, na ca<BR>
panāhaṃ bhikkhave appatvā lokassa antaṃ dukkhassa antakiriyaṃ vadāmī" ti. Imassa<BR>
khvāhaṃ āvuso bhagavatā saṅkhittena uddesassa uddiṭṭhassa vitthārena atthaṃ avibhattassa<BR>
evaṃ vitthārena-6 atthaṃ ājānāmi:<BR>
<BR>
Yena kho āvuso lokasmiṃ lokasaññi hoti lokamānī, ayaṃ vuccati ariyassa vinaye loko. Kena<BR>
cāvuso lokasmiṃ lokasaññī hoti lokamānī?<BR>
<BR>
1. Atikkammeva - machasaṃ<BR>
2. Bhūtaṃ - syā<BR>
3. Tumhe -syā<BR>
4. Maññetha - sī2. [PTS]<BR>
5. Vo machasaṃ<BR>
6. Avibhattassa vitthārena - machasaṃ, syā. <BR>
[BJT Page 202] [\x 202/]     <BR>
<BR>
Cakkhunā kho āvuso lokasmiṃ lokasaññi hoti lokamānī, sotena kho āvuso lokasmiṃ<BR>
lokasaññi hoti lokamāni, ghānena kho āvuso lokasmiṃ lokasaññi hoti lokamāni, jivhāya kho<BR>
āvuso lokasmiṃ lokasaññi hoti lokamāni, kāyena kho āvuso lokasmiṃ lokasaññi hoti<BR>
lokamānī, manena kho āvuso lokasmiṃ lokasaññi hoti lokamānī, yena kho āvuso lokasmiṃ<BR>
lokasaññī hoti lokamānī ayaṃ vuccati ariyassa vinaye loko. <BR>
<BR>
[PTS Page 096] [\q  96/]      yaṃ kho vo āvuso bhagavā saṅkhittena uddesaṃ uddisitvā<BR>
vitthārena atthaṃ avibhajitvā uṭṭhāyāsanā vihāraṃ paviṭṭho, "nāhaṃ bhikkhave gamanena<BR>
lokassa antaṃ ñāteyyaṃ daṭṭheyyaṃ patteyyanti vadāmi, na ca panāhaṃ bhikkhave appatvā<BR>
lokassa antaṃ dukkhassa antakiriyaṃ vadāmī" ti. Imassa khvāhaṃ āvuso bhagavatā<BR>
saṅkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ<BR>
ājānāmi. Ākaṅkhamānā ca pana tumhe āyasmanto, bhagavantaññeva upasaṅkamitvā<BR>
etamatthaṃ paṭipuccheyyātha. Yathā vo bhagavā vyākaroti tathā naṃ dhāreyyāthāti. <BR>
<BR>
Evamāvusoti kho te bhikkhū āyasmato ānandassa paṭissutavā uṭṭhāyāsanā yena bhagavā<BR>
tenupasaṅkamiṃsu, upasaṅkamitvā bhagavantaṃ abhivādetvā ekamantaṃ nisīdiṃsu.<BR>
Ekamantaṃ nisinnā kho te bhikkhū bhagavantaṃ etadavocuṃ: yaṃ kho no bhante, bhagavā<BR>
saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho:<BR>
"nāhaṃ bhikkhave gamanena lokassa antaṃ ñāteyyaṃ daṭṭheyyaṃ patteyyanti vadāmi, na ca<BR>
panāhaṃ bhikkhave appatvā lokassa antaṃ dukkhassa antakiriyaṃ vadāmī" ti. Tesaṃ no<BR>
bhante amhākaṃ acirapakkantassa bhagavato etadahosi:<BR>
<BR>
Idaṃ kho no āvuso, bhagavā saṅkhittena uddesaṃ uddisitvā vitthārena atthaṃ avibhajitvā<BR>
uṭṭhāyāsanā vihāraṃ paviṭṭho, "nāhaṃ bhikkhave, gamanena lokassa antaṃ ñāteyyaṃ<BR>
daṭṭheyyaṃ patateyyanti vadāmi, na ca panāhaṃ bhikkhave, appatvā lokassa antaṃ<BR>
dukkhassa antakiriyaṃ vadāmī" ti. Ko nu kho imassa bhagavatā saṅkhittena uddesassa<BR>
uddiṭṭhassa vitthārena atthaṃ avibhattassa vitthārena atthaṃ vibhajeyyāti. <BR>
[BJT Page 204] [\x 204/]     <BR>
<BR>
Tesaṃ no bhante amhākaṃ etadahosi: ayaṃ [PTS Page 097] [\q  97/]      kho āyasmā ānando<BR>
satthu ceva saṃvaṇṇito saṃbhāvito ca viññūnaṃ sabrahmacārīnaṃ, pahoti cāyasmā ānando<BR>
imassa bhagavatā saṅkhittena uddesassa uddiṭṭhassa vitthārena atthaṃ avibhattassa<BR>
vitthārena atthaṃ vibhajituṃ. Yannūna mayaṃ yenāyasmā ānando tenupasaṅkameyyāma,<BR>
upasaṅkamitvā āyasmantaṃ ānandaṃ etamatthaṃ paṭipuccheyyāmāti. <BR>
<BR>
Atha kho mayaṃ bhante yenāyasmā ānando tenupasaṅkamimha-1 upasaṅkamitvā<BR>
āyasmantaṃ ānandaṃ etamatthaṃ paṭipucchimha. Tesaṃ no hetaṃ bhante, āyasmatā<BR>
ānandena imehi ākārehi imehi padehi imehi vyañjanehi attho vibhattoti. Paṇḍito bhikkhave<BR>
ānando, mahāpañño bhikkhave ānando, mañcepi tumhe bhikkhave etamatthaṃ<BR>
paṭipuccheyyātha, ahampi ca taṃ-2 evameva vyākareyyaṃ, yathā taṃ ānandena vyākataṃ,<BR>
eso kho cevetassa attho, evañca taṃ dhāreyyāthāti. <BR>
1. 12. 4. <BR>
Kāmaguṇasuttaṃ<BR>
<BR>
117. Pubbeva me bhikkhave sambodhā anabhisambuddhassa bodhisattasseva sato etadahosi.<BR>
Yeme-3 pañcakāmaguṇā cetaso samphuṭṭhapubbā atītā niruddhā vipariṇatā, tattha me<BR>
cittaṃ bahulaṃ gacchamānaṃ gaccheyya, paccuppannesu vā, appaṃ vā anāgatesu. <BR>
<BR>
Tassa mayhaṃ bhikkhave etadahosi: yeme pañcakāmaguṇā cetaso samphuṭṭhapubbā atītā<BR>
niruddhā vipariṇatā, tatra me attarūpena appamādo sati cetaso ārakkho karaṇīyo. <BR>
<BR>
Tasmātiha bhikkhave tumhākampi ye vo pañcakāmaguṇā cetaso samphuṭṭhapubbā atītā<BR>
niruddhā vipariṇatā, nanu vo cittaṃ bahulaṃ gacchamānaṃ gaccheyya paccuppannesu vā<BR>
appaṃ vā anāgatesu. Tasmātiha bhikkhave tumhākampi ye vo pañcakāmaguṇā cetaso<BR>
samphuṭṭhapubbā atītā niruddhā vipariṇatā tatra vo attarūpehi appamādo sati cetaso<BR>
ārakkho karaṇīyo. <BR>
<BR>
1. Mahā syā. <BR>
2. Ahampitaṃ - machasaṃ, syā. <BR>
3. Mayhaṃ - syā. <BR>
<BR>
[BJT Page 206] [\x 206/]     <BR>
<BR>
Tasmātiha bhikkhave, se-1 āyatane veditabbe, yattha cakkhuñca-2 nirujjhati rūpasaññā ca<BR>
virajjati-3, se āyatane veditabbe, yattha sotañca nirujjhati saddasañña ca virajjati se āyatane<BR>
veditabbe, yattha ghānañca nirujjhati gandhasaññā ca virajjati-3 se āyatane veditabbe, yattha<BR>
jivhā ca nirujjhati rasasaññā ca virajjati-3 se āyatane veditabbe, yattha kāyo ca nirujjhati<BR>
phoṭṭhabbasaññā ca virajjati-3 se āyatane veditabbe, yattha mano ca nirujjhati<BR>
dhammasaññā ca virajjati-3 se āyatane veditabbeti idaṃ vatvā bhagavā uṭṭhāyāsanā vihāraṃ<BR>
pāvisi. <BR>
<BR>
Atha kho tesaṃ bhikkhūnaṃ acirapakkantassa bhagavato etadahosi: idaṃ kho no āvuso<BR>
bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ<BR>
paviṭṭho. "Tasmātiha bhikkhave, se āyatane veditabbe yattha cakkhuñca nirujjhati rūpasaññā<BR>
ca virajjati. <BR>
Se āyatane veditabbe yattha sotañca nirujjhati saddasaññā ca virajjati. Se āyatane veditabbe<BR>
yattha ghānañca nirujjhati gandhasaññā ca virajjati. Se āyatane veditabbe yattha jivhañca<BR>
nirujjhati rasasaññā ca virajjati. Se āyatane veditabbe yattha kāyañca nirujjhati<BR>
phoṭṭhabbasaññā ca virajjati. Se āyatane veditabbe yattha mano ca nirujjhati dhammasaññā<BR>
ca virajjati. <BR>
Se āyatane veditabbeti. Ko nu kho imassa bhagavatā saṅkhittena uddesassa uddiṭṭhassa<BR>
vitthārena atthaṃ vibhajeyyāti. <BR>
<BR>
Atha kho bhikkhūnaṃ etadahosi, ayaṃ kho āyasmā ānando satthu ceva saṃvaṇṇito<BR>
sambhāvito ca viññūnaṃ sabrahmacārīnaṃ, pahoti cāyasmā ānando imassa bhagavatā<BR>
saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ<BR>
vibhajituṃ. Yannūna mayaṃ yenāyasmā ānando tenupasaṅkameyyāma, upasaṅkamitvā<BR>
āyasmantaṃ ānandaṃ etamatthaṃ paṭipuccheyyāmāti. <BR>
<BR>
Atha kho te bhikkhū yenāyasmā ānando tenupasaṅkamiṃsu upasaṅkamitvā āyasmatā<BR>
ānandena saddhiṃ [PTS Page 099] [\q  99/]      sammodiṃsu, sammodanīyaṃ kathaṃ<BR>
sārāṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te bhikkhū āyasmantaṃ<BR>
ānandaṃ etadavocuṃ: idaṃ kho no āvuso ānanda bhagavā saṅkhittena uddesaṃ uddisitvā<BR>
vitthārena atthaṃ avibhajitvā uṭṭhāyāsanā vihāraṃ paviṭṭho "tasmātiha bhikkhave se<BR>
āyatane veditabbe. Yattha cakkhuñca nirujjhati rūpasaññā ca virajjati. Se āyatane veditabbe<BR>
yattha sotañca nirujjhati saddasaññā ca virajjati. <BR>
Se āyatane vedātabbe yattha ghānañca nirujjhati gandhasaññā ca virajjati. Se āyatane<BR>
veditabbe yattha jivhañca nirujjhati rasasaññā ca virajjati. Se āyatane veditabbe yattha<BR>
kāyañca nirujjhati phoṭṭhabbasaññā ca virajjati. Se āyatane veditabbe yattha mano ca<BR>
nirujjhati dhammasaññā ca virajjati. Se āyatane veditabbe"ti. <BR>
<BR>
1. Ye - sīmu. Ye te - machasaṃ. Syā. <BR>
2. Cakkhu sīmu, sī2. <BR>
3. Nirujjhati - machasaṃ<BR>
<BR>
[BJT Page 208] [\x 208/]     <BR>
Tesaṃ no āvuso amhākaṃ acirapakkantassa bhagavato etadahosi: edaṃ kho no-1 āvuso<BR>
bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ<BR>
paviṭṭho, tasmātiha bhikkhave se āyatane veditabbe, yattha cakkhuñca nirujjhati rūpasaññā<BR>
ca virajjati. <BR>
Se āyatane veditabbe yattha sotañca nirujjhati saddasaññā ca virajjati. Se āyatane veditabbe<BR>
yattha ghānañca nirujjhati gandhasaññā ca virajjati. Se āyatane veditabbe yattha jivhañca<BR>
nirujjhati rasasaññā ca virajjati. Se āyatane veditabbe yattha kāyañca nirujjhati<BR>
phoṭṭhabbasaññā ca virajjati. Se āyatane veditabbe yattha mano ca nirujjhati dhammasaññā<BR>
ca virajjati. Se āyatane veditabbe"ti. Ko nu kho imassa bhagavatā saṅkhittena uddesassa<BR>
uddiṭṭhassa vitthārena atthaṃ avibhattassa vitthārena atthaṃ vibhajeyyāti. <BR>
<BR>
Tesaṃ no āvuso amhākaṃ etadahosi: ayaṃ kho āyasmā ānando satthu ceva saṃvaṇṇito.<BR>
Sambhāvito ca viññūnaṃ sabrahmacārīnaṃ, pahoti cāyasmā ānando imassa bhagavatā<BR>
saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ<BR>
vibhajituṃ. Yannūna mayaṃ yenāyasmā ānando tenupasaṅkameyyāma upasaṅkamitvā<BR>
āyasmantaṃ ānandaṃ etamatthaṃ paṭipuccheyyāmāti. Vibhajatāyasmā ānandoti. <BR>
<BR>
Seyyathāpi āvuso puriso sāratthiko sāragavesī sārapariyesanaṃ caramāno mahato rukkhassa<BR>
tiṭṭhato sāravato atikkammeva mūlaṃ atikkamma khandhaṃ sākhāpalāse sāraṃ<BR>
pariyesitabbaṃ maññeyya. Evaṃ sampadamidaṃ. Āyasmantānaṃ satthari sammukhībhute taṃ<BR>
bhagavantaṃ atisitvā amhe etamatthaṃ paṭipucchitabbaṃ maññatha. Sohāvuso bhagavā<BR>
jānaṃ jānāti passaṃ passati cakkhubhuto ñāṇabhuto dhammabhuto brahamabhuto vattā<BR>
pavattā atthassa ninnetā amatassa dātā dhammassāmī tathāgato. So ceva panetassa kālo<BR>
ahosi, yaṃ bhagavantaññeva etamatthaṃ paṭipuccheyyātha. Yathā vo bhagavā vyākareyya<BR>
tathā naṃ dhāreyyāthāti. <BR>
<BR>
Addhā āvuso ānanda bhagavā jānaṃ jānāti passaṃ passati. Cakkhubhuto ñāṇabhuto<BR>
dhammabhuto brahmabhuto vattā pavattā atthassa ninnetā amatassa dātā dhammassāmī<BR>
tathāgato, so ceva panetassa kālo ahosi, yaṃ bhagavantaññeva etamatthaṃ paṭipuccheyyāma<BR>
yathā no bhagavā vyākareyya tathā naṃ dhāreyyāma. Api cāyasmā ānando satthuceva<BR>
saṃvaṇṇito, sambhāvito ca viññūnaṃ sabrahmacārīnaṃ, hapahoti cāyasmā ānando imassa<BR>
bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena<BR>
atthaṃ vibhajituṃ, vibhajatāyasmā ānando agaruṃ karitvāti. <BR>
1. Idaṃ kho no - syā sī. <BR>
<BR>
[BJT Page 210] [\x 210/]     <BR>
<BR>
Tenahāvuso suṇātha sādhukaṃ manasikarotha bhāsissāmīti. [PTS Page 100] [\q 100/]     <BR>
evamāvusoti kho te bhikkhū āyasmato ānandassa paccassosuṃ. Āyasmā ānando etadavoca:<BR>
yaṃ kho vo āvuso bhagavā saṅkhittena uddesaṃ uddisitvā vitthārena atthaṃ avibhajitvā<BR>
uṭṭhāyāsanā vihāraṃ paviṭṭho: tasmātiha bhikkhave se āyatane veditabbe, yattha cakkhuñca<BR>
nirujjhati rūpasaññā ca virajjati. <BR>
Se āyatane veditabbe yattha sotañca nirujjhati saddasaññā ca virajjati. Se āyatane veditabbe<BR>
yattha ghānañca nirujjhati gandhasaññā ca virajjati. Se āyatane veditabbe yattha jivhañca<BR>
nirujjhati rasasaññā ca virajjati. Se āyatane veditabbe yattha kāyañca nirujjhati<BR>
phoṭṭhabbasaññā ca virajjati. Se āyatane veditabbe yattha mano ca nirujjhati dhammasaññā<BR>
ca virajjati. Se āyatane veditabbeti. Imassa khvāhaṃ āvuso bhagavatā saṅkhittena uddesassa<BR>
uddiṭṭhassa vitthārena atthaṃ ājānāmi. Saḷāyatananirodhaṃ kho etaṃ āvuso bhagavatā<BR>
sandhāya bhāsitaṃ: " tasmātiha bhikkhave, se āyatane veditabbe, yattha cakkhuñca nirujjhati<BR>
rūpasaññā ca virajjati. <BR>
Se āyatane veditabbe yattha sotañca nirujjhati saddasaññā ca virajjati. Se āyatane veditabbe<BR>
yattha ghānañca nirujjhati gandhasaññā ca virajjati. Se āyatane veditabbe yattha jivhañca<BR>
nirujjhati rasasaññā ca virajjati. Se āyatane veditabbe yattha kāyañca nirujjhati<BR>
phoṭṭhabbasaññā ca virajjati. Se āyatane veditabbe yattha mano ca nirujjhati dhammasaññā<BR>
ca virajjati. Se āyatane veditabbe"ti. <BR>
<BR>
Yaṃ kho āvuso bhagavā saṅkhittena uddesaṃ uddisitvā vitthārena atthaṃ avibhajitvā<BR>
uṭṭhāyāsanā vihāraṃ paviṭṭho: "tasmātiha bhikkhave se āyatane veditabbe, yattha<BR>
cakkhuñca nirujjhati rūpasaññā ca virajjati. <BR>
Se āyatane veditabbe yattha sotañca nirujjhati saddasaññā ca virajjati. Se āyatane veditabbe<BR>
yattha ghānañca nirujjhati gandhasaññā ca virajjati. Se āyatane veditabbe yattha jivhañca<BR>
nirujjhati rasasaññā ca virajjati. Se āyatane veditabbe yattha kāyañca nirujjhati<BR>
phoṭṭhabbasaññā ca virajjati. Se āyatane veditabbe yattha mano ca nirujjhati dhammasaññā<BR>
ca virajjati. Se āyatane veditabbe"ti. Imassa khvāhaṃ āvuso bhagavatā saṅkhittena uddesassa<BR>
uddiṭṭhassa vitthārena atthaṃ avibhattassa evaṃ vitthārena atthaṃ ājānāmi. Ākaṅkhamānā ca<BR>
pana tumhe āyasmantā bhagavantaññeva upasaṅkamatha, upasaṅkamitvā etamatthaṃ<BR>
paṭipuccheyyātha, yathā vo bhagavā vyākaroti, tathā naṃ dhāreyyathāti. <BR>
<BR>
Evamāvusoti kho te bhikkhū āyasmato ānandassa paṭissutvā uṭṭhāyāsanā yena bhagavā<BR>
tenupasaṅkamiṃsu, upasaṅkamitvā bhagavantaṃ abhivādetvā yena bhagavā<BR>
tenupasaṅkamiṃsu. Upasaṅkamitvā bhagavantaṃ abhivādetvā ekamantaṃ nisīdiṃsu,<BR>
ekamantaṃ nisinnā kho te bhikkhū bhagavantaṃ etadavocuṃ:<BR>
<BR>
Yaṃ kho no bhante bhagavā saṅkhittena uddesaṃ uddisitvā vitthārena atthaṃ avibhajitvā<BR>
uṭṭhāyāsanā vihāraṃ paviṭṭho:"tasmātiha bhikkhave se āyatane veditabbe, yattha cakkhuñca<BR>
nirujjhati rūpasaññā ca virajjati. <BR>
Se āyatane veditabbe yattha sotañca nirujjhati saddasaññā ca virajjati. Se āyatane veditabbe<BR>
yattha ghānañca nirujjhati gandhasaññā ca virajjati. Se āyatane veditabbe yattha jivhañca<BR>
nirujjhati rasasaññā ca virajjati. Se āyatane veditabbe yattha kāyañca nirujjhati<BR>
phoṭṭhabbasaññā ca virajjati. Se āyatane veditabbe yattha mano ca nirujjhati dhammasaññā<BR>
ca virajjati. Se āyatane veditabbe"ti. Tesaṃ no bhante amhākaṃ acirapakkantassa bhagavato<BR>
etadahosi:<BR>
<BR>
[BJT Page 212] [\x 212/]     <BR>
<BR>
Idaṃ kho no [PTS Page 101] [\q 101/]      āvuso, bhagavā saṅkhittena uddesaṃ uddisitvā<BR>
vitthārena atthaṃ avibhajitvā uṭṭhāyāsanā vihāraṃ paviṭṭho: "tasmātiha bhikkhave se<BR>
āyatane veditabbe, yattha cakkhuñca nirujjhati rūpasaññā ca virajjati. <BR>
Se āyatane veditabbe yattha sotañca nirujjhati saddasaññā ca virajjati. Se āyatane veditabbe<BR>
yattha ghānañca nirujjhati gandhasaññā ca virajjati. Se āyatane veditabbe yattha jivhañca<BR>
nirujjhati rasasaññā ca virajjati. Se āyatane veditabbe yattha kāyañca nirujjhati<BR>
phoṭṭhabbasaññā ca virajjati. Se āyatane veditabbe yattha mano ca nirujjhati dhammasaññā<BR>
ca virajjati. Se āyatane veditabbe"ti. Ko nu kho imassa bhagavatā saṅkhittena uddesassa<BR>
uddiṭṭhassa vitthārena atthaṃ avibhattassa vitthārena atthaṃ vibhajeyyāti. <BR>
Tesaṃ no bhante, amhākaṃ etadahosi: ayaṃ kho āyasmā ānando satthu ceva saṃvaṇṇito,<BR>
sambhāvito ca viññūnaṃ sabrahmacārīnaṃ, pahoti cāyasmā ānando imassa bhagavatā<BR>
saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ<BR>
vibhajituṃ. Yannūna mayaṃ yenāyasmā ānando tenupasaṅkameyyāma, upasaṅkamitvā<BR>
āyasmantaṃ ānandaṃ etamatthaṃ paṭipuccheyyāmāti. <BR>
<BR>
Atha kho mayaṃ bhante, yenāyasmā ānando tenupasaṅkamimha upasaṅkamitvā āyasmantaṃ<BR>
ānandaṃ etamatthaṃ paṭipucchimha. Tesaṃ no bhante āyasmatā ānandena imehi ākārehi<BR>
imehi padehi imehi vyañjanehi attho vibhattoti. Paṇḍito bhikkhave ānando, mahāpañño<BR>
bhikkhave ānando, mañcepi tumhe bhikkhave etamatthaṃ paṭipuccheyyātha, ahampi taṃ<BR>
evameva vyākareyyaṃ yathā taṃ ānandena vyākataṃ. Eso kho cevetassa-1 attho evañca naṃ<BR>
dhāreyyāthāti. <BR>
<BR>
1. 12. 5<BR>
Sakkapañhasuttaṃ<BR>
118. Ekaṃ samayaṃ bhagavā rājagahe viharati gijjhakūṭe pabbate, atha kho sakko<BR>
devānamindo yena bhagavā tenupasaṅkami. Upasaṅkamitvā bhagavantaṃ abhivādetvā<BR>
ekamantaṃ aṭṭhāsi. Ekamantaṃ ṭhito kho sakko devānamindo bhagavantaṃ etadavoca: ko<BR>
nu kho bhante hetu ko paccayo [PTS Page 102] [\q 102/]      yenamidhekacce sattā diṭṭheva<BR>
dhamme no parinibbāyanti? Ko pana bhante hetu ko paccayo yenamidhekacce sattā<BR>
diṭṭheva dhamme parinibbāyanti?<BR>
<BR>
1. Eso cevetassa - machasaṃ<BR>
<BR>
[BJT Page 214] [\x 214/]     <BR>
Santi kho devānaminda, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno<BR>
devānaminda, bhikkhu no parinibbāyati. <BR>
Santi kho devānaminda, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno<BR>
devānaminda, bhikkhu no parinibbāyati. <BR>
Santi kho devānaminda, ghānaviññeyyā gandhā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhu abhinandati abhivadati ajjhosāya tiṭṭhati, tassa taṃ<BR>
abhinandato abhivadato ajjhosāya tiṭṭhato tannissitaṃ viññāṇaṃ hoti tadupādānaṃ.<BR>
Saupādāno devānaminda, bhikkhu no parinibbāyati. <BR>
Santi kho devānaminda, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno<BR>
devānaminda, bhikkhu no parinibbāyati. <BR>
Santi kho devānaminda, kāyaviññeyyā phoṭṭhabbā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhu abhinandati abhivadati ajjhosāya tiṭṭhati, tassa taṃ<BR>
abhinandato abhivadato ajjhosāya tiṭṭhato tannissitaṃ viññāṇaṃ hoti tadupādānaṃ.<BR>
Saupādāno devānaminda, bhikkhu no parinibbāyati. <BR>
Santi kho devānaminda, manoviññeyyā dhammā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhu abhinandati abhivadati ajjhosāya tiṭṭhati, tassa taṃ<BR>
abhinandato abhivadato ajjhosāya tiṭṭhato tannissitaṃ viññāṇaṃ hoti tadupādānaṃ.<BR>
Saupādāno devānaminda, bhikkhu no parinibbāyati. <BR>
Ayaṃ kho devānaminda, hetu ayaṃ paccayo yenamidhekacce sattā diṭṭheva dhamme no<BR>
parinibbāyanti. <BR>
<BR>
Santi ca kho devānaminda, cakkhuviññeyyā rūpā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhu nābhinandati nābhivadati nājjhosāya tiṭṭhati, tassa<BR>
taṃ anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno devānaminda, bhikkhu parinibbāyati. <BR>
Santi ca kho devānaminda, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno devānaminda, bhikkhu parinibbāyati. <BR>
Santi kho devānaminda, ghānaviññeyyā gandhā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhu nābhinandati nābhivadati nājjhosāya tiṭṭhati, tassa<BR>
taṃ anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno devānaminda, bhikkhu parinibbāyati. <BR>
Santi kho devānaminda, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno devānaminda, bhikkhu parinibbāyati. <BR>
Santi kho devānaminda, kāyaviññeyyā phoṭṭhabbā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhu nābhinandati nābhivadati nājjhosāya tiṭṭhati, tassa<BR>
taṃ anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno devānaminda, bhikkhu parinibbāyati. <BR>
Santi kho devānaminda, manoviññeyyā dhammā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhu nābhinandati nābhivadati nājjhosāya tiṭṭhati, tassa<BR>
taṃ anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno devānaminda, bhikkhu parinibbāyati. <BR>
Ayaṃ kho devānaminda, hetu ayaṃ paccayo yenamidhekacce sattā diṭṭheva dhamme no<BR>
parinibbāyantī ti. <BR>
1. 12. 6<BR>
Pañcasikhapañhasuttaṃ<BR>
<BR>
119. [PTS Page 103] [\q 103/]      ekaṃ samayaṃ bhagavā rājagahe viharati gijjhakūṭe<BR>
pabbate. Atha kho pañcasikho gandhabbaputto-1 yena bhagavā tenupasaṅkami.<BR>
Upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho<BR>
pañcasikho gandhabbaputto bhagavantaṃ etadavoca: ko nu kho bhante hetu ko paccayo<BR>
yenamidhekacce sattā diṭṭheva dhamme no parinibbāyanti? Ko pana bhante-2 hetu ko<BR>
paccayo yenamidhekacce sattā diṭṭheva dhamme parinibbāyantīti. <BR>
<BR>
1. Gandhabbadevaputto - machasaṃ<BR>
2. Ko nu kho bhante - sīmu. <BR>
<BR>
[BJT Page 216] [\x 216/]     <BR>
<BR>
Santi kho pañcasikha, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno<BR>
pañcasikha, bhikkhu no parinibbāyati. <BR>
Santi kho pañcasikha, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno<BR>
pañcasikha, bhikkhu no parinibbāyati. <BR>
Santi kho pañcasikha, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno<BR>
pañcasikha, bhikkhu no parinibbāyati. <BR>
Santi kho pañcasikha, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno<BR>
pañcasikha, bhikkhu no parinibbāyati. <BR>
Santi kho pañcasikha, kāyaviññeyyā phoṭṭhabbā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhu abhinandati abhivadati ajjhosāya tiṭṭhati, tassa taṃ<BR>
abhinandato abhivadato ajjhosāya tiṭṭhato tannissitaṃ viññāṇaṃ hoti tadupādānaṃ.<BR>
Saupādāno pañcasikha, bhikkhu no parinibbāyati. <BR>
Santi kho pañcasikha, manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno<BR>
pañcasikha, bhikkhu no parinibbāyati. <BR>
Ayaṃ kho pañcasikha, hetu ayaṃ paccayo yenamidhekacce sattā diṭṭheva dhamme no<BR>
parinibbāyanti. <BR>
<BR>
Santi ca kho pañcasikha, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno pañcasikha, bhikkhu parinibbāyati. <BR>
Santi ca kho pañcasikha, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno pañcasikha, bhikkhu parinibbāyati. <BR>
Santi kho pañcasikha, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno pañcasikha, bhikkhu parinibbāyati. <BR>
Santi kho pañcasikha, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno pañcasikha, bhikkhu parinibbāyati. <BR>
Santi kho pañcasikha, kāyaviññeyyā phoṭṭhabbā iṭṭhā kantā manāpā piyarūpā<BR>
kāmūpasaṃhitā rajanīyā, tañce bhikkhu nābhinandati nābhivadati nājjhosāya tiṭṭhati, tassa<BR>
taṃ anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno pañcasikha, bhikkhu parinibbāyati. <BR>
Santi kho pañcasikha, manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno pañcasikha, bhikkhu parinibbāyati. <BR>
Ayaṃ kho pañcasikha, hetu ayaṃ paccayo yenamidhekacce sattā diṭṭheva dhamme no<BR>
parinibbāyantī ti. <BR>
<BR>
<BR>
1. 12. 7<BR>
Sāriputtasaddhivihārikasuttaṃ<BR>
<BR>
120. Ekaṃ samayaṃ āyasmā sāriputto sāvatthiyaṃ viharati jetavane anāthapiṇḍikassa ārāme.<BR>
Atha kho aññataro bhikkhu yenāyasmā sāriputto tenupasaṅkami. Upasaṅkamitvā āyasmatā<BR>
sāriputtena saddhiṃ sammodi. Sammodanīyaṃ kathaṃ sārāṇīyaṃ-1 vītisāretvā ekamantaṃ<BR>
nisīdi. Ekamantaṃ nisinno kho so bhikkhu āyasmantaṃ sāriputtaṃ etadavoca: saddhivihāriko<BR>
āvuso sāriputta bhikkhu sikkhaṃ paccakkhāya hīnāyāvattoti. <BR>
<BR>
Evaṃhetaṃ-2 āvuso hoti indriyesu aguttadvārassa bhojane amattaññū no jāgariyaṃ<BR>
ananuyuttassa. <BR>
<BR>
So vatāvuso bhikkhu indriyesu aguttadvāro bhojane amattaññū [PTS Page 104] [\q 104/]   <BR>
  jāgariyaṃ ananuyutto yāvajīvaṃ paripuṇṇaṃ parisuddhaṃ brahmacariyaṃ santānessatīti<BR>
netaṃ ṭhānaṃ vijjati. So vatāvuso bhikkhu indriyesu guttadvāro bhojane mattaññū jāgariyaṃ<BR>
anuyutto yāvajīvaṃ paripuṇṇaṃ parisuddhaṃ brahmacariyaṃ santānessatīti ṭhānametaṃ<BR>
vijjati. <BR>
1. Sāraṇīyaṃ, machasaṃ<BR>
2. Evametaṃ - sīmu. <BR>
<BR>
[BJT Page 218] [\x 218/]     <BR>
<BR>
Kathañcāvuso indriyesu guttadvāro hoti. Idhāvuso, bhikkhu cakkhunā rūpaṃ disvā na<BR>
nimittaggāhī hoti nānubyañjanaggāhī, yatvādhikaraṇametaṃ cakkhundriyaṃ asaṃvutaṃ<BR>
viharantaṃ abhijjhā domanassā pāpakā akusalā dhammā anvāssaveyyuṃ, tassa saṃvarāya<BR>
paṭipajjati, rakkhati cakkhundriyaṃ, cakkhundriye saṃvaraṃ āpajjati. <BR>
Sotena saddaṃ sutvā na nimittaggāhī hoti nānubyañjanaggāhī, yatvādhikaraṇamenaṃ<BR>
sotendriyaṃ asaṃvutaṃ viharantaṃ abhijjhā domanassā pāpakā akusalā dhammā<BR>
anvāssaveyyuṃ, tassa saṃvarāya paṭipajjati, rakkhati sotindriyaṃ, sotendriye saṃvaraṃ<BR>
āpajjati. <BR>
Ghānena gandhaṃ ghāyitvā na nimittaggāhī hoti nānubyañjanaggāhī,<BR>
yatvādhikaraṇamenaṃ ghāndriyeṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ, tassa saṃvarāya paṭipajjati, rakkhati ghānendriyaṃ,<BR>
ghānendriye saṃvaraṃ āpajjati. <BR>
Jivhāya rasaṃ sāyitvā na nimittaggāhī hoti nānubyañjanaggāhī, yatvādhikaraṇamenaṃ<BR>
jivhendriyaṃ asaṃvutaṃ viharantaṃ abhijjhā domanassā pāpakā akusalā dhammā<BR>
anvāssaveyyuṃ, tassa saṃvarāya paṭipajjati, rakkhati jivhendriyaṃ, jivhendriye saṃvaraṃ<BR>
āpajjati. <BR>
Kāyena phoṭṭhabbaṃ phusitvā na nimittaggāhī hoti nānubyañjanaggāhī,<BR>
yatvādhikaraṇamenaṃ kāyendriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ, tassa saṃvarāya paṭipajjati, rakkhati kāyendriyaṃ,<BR>
kāyendriye saṃvaraṃ āpajjati. <BR>
Manasā dhammaṃ viññāya na nimittaggāhī hoti nānubyañjanaggāhī, yatvādhikaraṇamenaṃ<BR>
manindriyaṃ asaṃvutaṃ viharantaṃ abhijjhā domanassā pāpakā akusalā dhammā<BR>
anvāssaveyyuṃ, tassa saṃvarāya paṭipajjati, rakkhati manindriyaṃ, manindriye saṃvaraṃ<BR>
āpajjati. Evaṃ kho āvuso indriyesu guttadvāro hoti. <BR>
<BR>
Kathañcāvuso bhojane mattaññū hoti. Idhāvuso bhikkhu paṭisaṅkhāyoniso āhāraṃ āhāreti,<BR>
neva dvāya na madāya na maṇḍanāya na vibhusanāya yāvadeva imassa kāyassa ṭhitiyā<BR>
yāpanāya vihiṃsūparatiyā brahmacariyānuggāhāya, iti purāṇañca vedanaṃ paṭihaṅkhāmi<BR>
navañca vedanaṃ na uppādessāmi yātrā ca me bhavissati. Anavajjatā ca phāsuvihāro cāti.<BR>
Evaṃ kho āvuso bhojane mattaññū hoti. <BR>
<BR>
Kathañcāvuso jāgariyaṃ anuyutto hoti. Idhāvuso bhikkhu divasaṃ caṅkamena nisajjāya<BR>
āvaraṇīyehi dhammehi cittaṃ parisodheti, rattiyā paṭhamaṃ yāmaṃ caṅkamena nisajjāya<BR>
āvaraṇiyehi dhammehi cittaṃ parisodheti, [PTS Page 105] [\q 105/]      rattiyā majjhamaṃ<BR>
yāmaṃ dakkhiṇena passena sīhaseyyaṃ kappeti pāde pādaṃ-1 accādhāya sato sampajāno<BR>
uṭṭhānasaññaṃ manasikaritvā. Rattiyā pacchimaṃ yāmaṃ paccuṭṭhāya caṅkamena nisajjāya<BR>
āvaraṇiyehi dhammehi cittaṃ parisodheti. Evaṃ kho āvuso jāgariyaṃ anuyutto hoti. <BR>
<BR>
Tasmātihāvuso evaṃ sikkhitabbaṃ: indriyesu guttadvārā bhavissāma bhojane mattaññuno<BR>
jāgariyaṃ anuyuttāti. Evaṃ hi vo āvuso sikkhitabbanti. <BR>
<BR>
1. Pādena pādaṃ - saha. <BR>
<BR>
[BJT Page 220] [\x 220/]     <BR>
1. 12. 8<BR>
Rāhuḷovādasuttaṃ<BR>
121. Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha<BR>
kho bhagavato rahogatassa patisallīnassa-1 evaṃ cetaso parivitakko udapādi:<BR>
<BR>
"Parikkā-2 kho rāhuḷassa vimuttiparipācanīyā dhammā. Yannūnāhaṃ rāhuḷaṃ uttariṃ<BR>
āsavānaṃ khaye vineyya" nti. <BR>
<BR>
Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya<BR>
pāvisi. Sāvatthiyaṃ piṇḍāya caritvā paccābhattaṃ piṇḍapātapaṭikkanto āyasmantaṃ rāhuḷaṃ<BR>
āmantesi: "gaṇhāhi rāhuḷa nisīdanaṃ, yenandhavanaṃ tenupasaṅkamissāma divāvihārāyā"ti<BR>
'evambhante' ti kho āyasmā rāhuḷo bhagavato paṭissutvā nisīdanaṃ ādāya bhagavantaṃ<BR>
piṭṭhito piṭṭhito anubandhi. <BR>
<BR>
Tena kho pana samayena anekāni devatāsahassāni bhagavantaṃ anubandhāni bhavanti-3<BR>
"ajja bhagavā āyasmantaṃ rāhuḷaṃ uttariṃ āsavānaṃ khaye vinessatī" ti. Atha kho bhagavā<BR>
andhavanaṃ ajjhogahetvā-4 aññatarasmiṃ rukkhamūle paññatte āsane nisīdi. Āyasmāpi kho<BR>
rāhuḷo bhagavantaṃ abhivādetvā ekamantaṃ nisīdi. [PTS Page 106] [\q 106/]     ekamantaṃ<BR>
nisinnaṃ kho āyasmantaṃ rāhuḷaṃ bhagavā etadavoca:<BR>
<BR>
Taṃ kimmaññasi rāhuḷa "cakkhuṃ niccaṃ vā aniccaṃ vā" ti. Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vā ti. Dukkhaṃ bhante, yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ "etaṃ mama eso'hamasmi eso me attā"<BR>
ti. No hetaṃ bhante. <BR>
Rūpā "niccā vā aniccā vā" ti. Aniccā bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante.<BR>
Cakkhuviññāṇaṃ "niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante.<BR>
Cakkhusamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi niccaṃ vā aniccaṃ vāti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
[BJT Page 222] [\x 222/]     <BR>
"Sotaṃ niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ sukhaṃ<BR>
vāti. Dukkhaṃ bhante, yampanāniccaṃ dukkhaṃ vipariṇāmadhammaṃ kallannu [PTS Page<BR>
107] [\q 107/]      taṃ samanupassituṃ "etaṃ mama eso'hamasmi eso me attā" ti. No hetaṃ<BR>
bhante. <BR>
Saddā "niccā vā aniccā vā" ti. Aniccā bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Sotaviññāṇaṃ<BR>
"niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante.<BR>
Sotasamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi niccaṃ vā aniccaṃ vāti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. "Ghānaṃ niccaṃ<BR>
vā aniccaṃ vā" ti. Aniccaṃ bhante. Yaṃ panāniccaṃ dukkhaṃ vā taṃ sukhaṃ vāti. Dukkhaṃ<BR>
bhante, yaṃ panāniccaṃ dukkhaṃ vipariṇāmadhammaṃ kallannu taṃ samanupassituṃ "etaṃ<BR>
mama eso'hamasmi eso me attā" ti. No hetaṃ bhante. <BR>
Gandhā "niccā vā aniccā vā" ti. Aniccā bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Ghāṇaviññāṇaṃ<BR>
"niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante.<BR>
Ghāṇasamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Yampidaṃ<BR>
ghāṇasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi niccaṃ vā aniccaṃ vāti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. "Jivhaṃ niccaṃ<BR>
vā aniccaṃ vā" ti. Aniccaṃ bhante. Yaṃ panāniccaṃ dukkhaṃ vā taṃ sukhaṃ vāti. Dukkhaṃ<BR>
bhante, yaṃ panāniccaṃ dukkhaṃ vipariṇāmadhammaṃ kallannu taṃ samanupassituṃ "etaṃ<BR>
mama eso'hamasmi eso me attā" ti. No hetaṃ bhante. <BR>
Rasā "niccā vā aniccā vā" ti. Aniccā bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Jivhāviññāṇaṃ<BR>
"niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante.<BR>
Jivhāsamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi niccaṃ vā aniccaṃ vāti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. "Kāyaṃ niccaṃ<BR>
vā aniccaṃ vā" ti. Aniccaṃ bhante. Yaṃ panāniccaṃ dukkhaṃ vā taṃ sukhaṃ vāti. Dukkhaṃ<BR>
bhante, yaṃ panāniccaṃ dukkhaṃ vipariṇāmadhammaṃ kallannu taṃ samanupassituṃ "etaṃ<BR>
mama eso'hamasmi eso me attā" ti. No hetaṃ bhante. <BR>
Phoṭṭhabbā "niccā vā aniccā vā" ti. Aniccā bhante. Yampanāniccaṃ dukkhaṃ vā taṃ sukhaṃ<BR>
vāti. Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Kāyaviññāṇaṃ<BR>
"niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Kāyasamphasso<BR>
"nicco vā anicco vā" ti. Anicco bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi niccaṃ vā aniccaṃ vāti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. "Mano nicco vā<BR>
anicco vā" ti. Anicco bhante. Yaṃ panāniccaṃ dukkhaṃ vā taṃ sukhaṃ vāti. Dukkhaṃ bhante,<BR>
yaṃ panāniccaṃ dukkhaṃ vipariṇāmadhammaṃ kallannu taṃ samanupassituṃ "etaṃ mama<BR>
eso'hamasmi eso me attā" ti. No hetaṃ bhante. <BR>
Dhammā "niccā vā aniccā vā" ti. Aniccā bhante. Yampanāniccaṃ dukkhaṃ vā taṃ sukhaṃ<BR>
vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Manoviññāṇaṃ<BR>
"niccaṃ vā aniccaṃ vā" ti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante.<BR>
Manosamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi niccaṃ vā aniccaṃ vāti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
1. Paṭisallinassa - machasaṃ, syā. <BR>
2. Sakakānu - sīmu. <BR>
3. Honti - machasaṃ<BR>
4. Gāhetvā - machasaṃ. <BR>
<BR>
Evaṃ passaṃ rāhuḷa sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ rāhuḷa sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati, yampidaṃ sotasamphassapaccayā<BR>
uppajjati vedanāgataṃ saññāgataṃ saṅkhāragataṃ viññāṇagataṃ tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ rāhuḷa sutavā ariyasāvako ghāṇasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ rāhuḷa sutavā ariyasāvako jivhāsmimpi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā<BR>
uppajjati vedanāgataṃ saññāgataṃ saṅkhāragataṃ viññāṇagataṃ tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ rāhuḷa sutavā ariyasāvako kāyasmimpi nibbindati, phoṭṭhabbesupi nibbindati,<BR>
kāyaviññāṇepi nibbindati, kāyasamphassepi nibbindati, yampidaṃ kāyasamphassapaccayā<BR>
uppajjati vedanāgataṃ saññāgataṃ saṅkhāragataṃ viññāṇagataṃ tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ rāhuḷa sutavā ariyasāvako manasmimpi nibbindati, dhammesupi nibbindati,<BR>
manoviññāṇepi nibbindati, manosamphassepi nibbindati, yampidaṃ<BR>
manosamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
<BR>
Idamavoca bhagavā, attamano āyasmā rāhuḷo bhagavato bhāsitaṃ abhinandi. Imasmiñca<BR>
pana veyyākaraṇasmiṃ bhaññamāne āyasmato rāhuḷassa anupādāya āsavehi cittaṃ vimucci. <BR>
<BR>
Anekānañca devatāsahassānaṃ virajaṃ vītamalaṃ dhammacakkhuṃ udapādi "yaṃ kiñci<BR>
samudayadhammaṃ, sabbantaṃ nirodhadhamma" nti. <BR>
<BR>
[BJT Page 224. [\x 224/]     ] <BR>
1. 12. 9<BR>
Saññojanasuttaṃ<BR>
<BR>
122. Saññojanīye ca bhikkhave dhamme desissāmi saññojanañca, taṃ suṇātha. [PTS Page<BR>
108] [\q 108/]      katame ca bhikkhave, saññojanīyā dhammā, katamañca saññojanaṃ:<BR>
<BR>
Santi bhikkhave cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, ime vuccanti bhikkhave, saññojanīyā dhammā. Yo tattha chandarāgo taṃ tattha<BR>
saññojanaṃ. <BR>
Santi bhikkhave sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā,<BR>
ime vuccanti bhikkhave, saññojanīyā dhammā. Yo tattha chandarāgo taṃ tattha saññojanaṃ. <BR>
Santi bhikkhave ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, ime vuccanti bhikkhave, saññojanīyā dhammā. Yo tattha chandarāgo taṃ tattha<BR>
saññojanaṃ. <BR>
Santi bhikkhave jivhāviññeyyā rasā iṭṭhā kantā manāpā piyarūpā kāmūpasaṃhitā rajanīyā,<BR>
ime vuccanti bhikkhave, saññojaniyā dhammā. Yo tattha chandarāgo taṃ tattha saññojanaṃ. <BR>
Santi bhikkhave kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, ime vuccanti bhikkhave, saññojaniyā dhammā. Yo tattha chandarāgo taṃ tattha<BR>
saññojanaṃ. <BR>
Santi bhikkhave manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, ime vuccanti bhikkhave, saññojaniyā dhammā. Yo tattha chandarāgo taṃ tattha<BR>
saññojananti. <BR>
<BR>
1. 12. 10<BR>
Upādānasuttaṃ<BR>
<BR>
123. Upādāniye ca bhikkhave dhamme desissāmi upādānañca, taṃ suṇātha. Katame ca<BR>
bhikkhave upādāniyā dhammā, katamañca upādānaṃ:<BR>
Santi bhikkhave cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, ime vuccanti bhikkhave, upādāniyā dhammā. Yo tattha chandarāgo taṃ tattha<BR>
upādānaṃ. <BR>
Santi bhikkhave sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā,<BR>
ime vuccanti bhikkhave, upādāniyā dhammā. Yo tattha chandarāgo taṃ tattha upādānaṃ. <BR>
Santi bhikkhave ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, ime vuccanti bhikkhave, upādāniyā dhammā. Yo tattha chandarāgo taṃ tattha<BR>
upādānaṃ. <BR>
Santi bhikkhave jivhāviññeyyā rasā iṭṭhā kantā manāpā piyarūpā kāmūpasaṃhitā rajanīyā,<BR>
ime vuccanti bhikkhave, upādāniyā dhammā. Yo tattha chandarāgo taṃ tattha upādānaṃ. <BR>
Santi bhikkhave kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, ime vuccanti bhikkhave, upādāniyā dhammā. Yo tattha chandarāgo taṃ tattha<BR>
upādānaṃ. <BR>
Santi bhikkhave manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, ime vuccanti bhikkhave, upādāniyā dhammā. Yo tattha chandarāgo taṃ tattha<BR>
upādānanti. <BR>
<BR>
Lokakāmaguṇavaggo dvādasamo. <BR>
<BR>
Tatruddānaṃ:<BR>
<BR>
Mārapāsena dve vuttā lokakāmaguṇena ca<BR>
Sakko pañcasikho ceva sāriputto ca rāhuḷo<BR>
Saññojanaṃ upādānaṃ vaggo tena pavuccatīti<BR>
[BJT Page 226] [\x 226/]     <BR>
<BR>
13. Gahapativaggo<BR>
1. 13. 1<BR>
Vesālisuttaṃ<BR>
<BR>
124. [PTS Page 109] [\q 109/]      ekaṃ samayaṃ bhagavā vesāliyaṃ viharati mahāvane<BR>
kūṭāgārasālāyaṃ. Atha kho uggo gahapati vesāliko yena bhagavā tenupasaṅkami.<BR>
Upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho uggo<BR>
gahapati vesāliko bhagavantaṃ etadavoca: ko nu kho bhante hetu ko paccayo<BR>
yenamidhekacce sattā diṭṭheva dhamme no parinibbāyanti, ko pana bhante hetu ko paccayo<BR>
yenamidhekacce sattā diṭṭheva dhamme parinibbāyantīti. <BR>
Santi kho gahapati, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
<BR>
Santi kho gahapati, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Ayaṃ kho gahapati, hetu ayaṃ paccayo yenamidhekacce sattā diṭṭheva dhamme no<BR>
parinibbāyanti. <BR>
<BR>
Santi ca kho gahapati, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi ca kho gahapati, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Ayaṃ kho gahapati, hetu ayaṃ paccayo yenamidhekacce sattā diṭṭheva dhamme<BR>
parinibbāyantī ti. <BR>
[BJT Page 228] [\x 228/]     <BR>
1. 13. 2<BR>
Vajjisuttaṃ<BR>
<BR>
125. Ekaṃ samayaṃ bhagavā vajjīsu viharati hatthigāme. Atha kho uggo gahapati<BR>
hatthīgāmako yena bhagavā tenupasaṅkami. Upasaṅkamitvā bhagavantaṃ abhivādetvā<BR>
ekamantaṃ nisīdi. Ekamantaṃ nisinno kho uggo gahapati hatthīgāmako bhagavantaṃ<BR>
etadavoca: ko nu kho bhante hetu ko paccayo yenamidhekacce sattā diṭṭheva dhamme no<BR>
parinibbāyanti, ko pana bhante hetu ko paccayo yenamidhekacce sattā diṭṭheva dhamme<BR>
parinibbāyantīti. <BR>
<BR>
Santi kho gahapati, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
<BR>
Santi kho gahapati, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
[PTS Page 110] [\q 110/]      ayaṃ kho gahapati, hetu ayaṃ paccayo yenamidhekacce sattā<BR>
diṭṭheva dhamme no parinibbāyanti. <BR>
<BR>
Santi ca kho gahapati, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi ca kho gahapati, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Ayaṃ kho gahapati, hetu ayaṃ paccayo yenamidhekacce sattā diṭṭheva dhamme<BR>
parinibbāyantī ti. <BR>
<BR>
1. 13. 3<BR>
Nālandāsuttaṃ<BR>
<BR>
126. Ekaṃ samayaṃ bhagavā nālandāyaṃ viharati pāvārikambavane, atha kho upāli gahapati<BR>
yena bhagavā tenupasaṅkami. Upasaṅkamitvā bhagavantaṃ abhivādetvā ekamantaṃ nisīdi.<BR>
Ekamantaṃ nisinno kho upāli gahapati bhagavantaṃ etadavoca: ko nu kho bhante hetu ko<BR>
paccayo yenamidhekacce sattā diṭṭheva dhamme no parinibbāyanti? Ko pana bhante hetu<BR>
ko paccayo yenamidhekacce sattā diṭṭheva dhamme parinibbāyantīti. <BR>
<BR>
Santi kho gahapati, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
<BR>
Santi kho gahapati, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Ayaṃ kho gahapati, hetu ayaṃ paccayo yenamidhekacce sattā diṭṭheva dhamme no<BR>
parinibbāyanti. <BR>
<BR>
Santi ca kho gahapati, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi ca kho gahapati, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Ayaṃ kho gahapati, hetu ayaṃ paccayo yenamidhekacce sattā diṭṭheva dhamme<BR>
parinibbāyantī ti. <BR>
<BR>
1. 13. 4<BR>
Bhāradvājasuttaṃ<BR>
<BR>
127. Ekaṃ samayaṃ āyasmā piṇḍālabhāradvājo kosambiyaṃ viharati ghositārāme, atha kho<BR>
rājā udeno yenāyasmā piṇḍolabhāradvājo tenupasaṅkami, upasaṅkamitvā āyasmatā<BR>
piṇḍolabhāradvājena saddhiṃ sammodi, sammodanīyaṃ kathaṃ sārāṇīyaṃ vītisāretvā<BR>
ekamantaṃ nisīdi, ekamantaṃ nisinno kho rājā udeno āyasmantaṃ piṇḍolabhāradvājaṃ<BR>
etadavoca:<BR>
<BR>
Ko nu kho bho-1 bhāradvāja hetu ko paccayo yenime daharā bhikkhū susukāḷakesā<BR>
bhadrena yobbanena samannāgatā paṭhamena vayasā anikīḷitāvino kāmesu, yāvajīvaṃ<BR>
paripuṇṇaṃ parisuddhaṃ brahmacariyaṃ caranti, addhānañca āpādentīti?<BR>
<BR>
1. Konukho - sīmu 2. <BR>
<BR>
[BJT Page 230] [\x 230/]     <BR>
<BR>
Vuttaṃ kho etaṃ mahārāja tena bhagavatā jānatā passatā arahatā sammāsambuddhena "etha<BR>
tumhe bhikkhave mātumattisu mātucittaṃ upaṭṭhapetha, bhaginimattisu [PTS Page 111] [\q<BR>
111/]      bhaginicittaṃ upaṭṭhapetha, dhītumattisu dhītucittaṃ upaṭṭhapethā" ti. Ayaṃ kho<BR>
mahārāja hetu ayaṃ paccayo yenime daharā bhikkhu susukāḷakesā bhadrena yobbanena<BR>
samannāgatā paṭhamena vayasā anikīḷitāvino kāmesu yāvajīvaṃ paripuṇṇaṃ parisuddhaṃ<BR>
brahmacariyaṃ caranti addhānañca āpādentīti. <BR>
<BR>
Lolaṃ kho bho-1 bhāradvāja cittaṃ, appekadā mātumattisupi lobhadhammā uppajjanti<BR>
bhaginimattisupi lobhadhammā uppajjanti, ṭhītumattisupi lobhadhammā uppajjanti. Atthi<BR>
nū kho bho bhāradvāja añño ca hetu añño ca paccayo yenime daharā bhikkhu susukāḷakesā<BR>
bhadrena yobbanena samannāgatā paṭhamena vayasā anikīḷitāvino kāmesu yāvajīvaṃ<BR>
paripuṇṇaṃ parisuddhaṃ brahmacariyaṃ caranti addhānañca āpādentīti. <BR>
<BR>
Vuttaṃ kho etaṃ mahārāja tena bhagavatā jānatā passatā arahatā sammāsambuddhena "etha<BR>
tumhe bhikkhave imameva kāyaṃ uddhaṃ pādatalā adho kesamatthakā tacapariyantaṃ<BR>
pūraṃ nānappakārassa asucino paccavekkhatha. Atthī imasmiṃ kāye kesā lomā nakhā dantā<BR>
taco maṃsaṃ nahāru aṭṭhi aṭṭhimiñjā vakkaṃ hadayaṃ yakanaṃ kilomakaṃ pihakaṃ<BR>
papphāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ sedo medo assū<BR>
vasā khelo siṅghānikā lasikā muttanti. Ayampi kho mahārāja hetu ayaṃ paccayo yenime<BR>
daharā bhikkhu susukāḷakesā bhadrena yobbanena samannāgatā paṭhamena vayasā<BR>
anikīḷitāvino kāmesu yāvajīvaṃ paripuṇṇaṃ parisuddhaṃ brahmacariyaṃ caranti<BR>
addhānañca āpādentīti. <BR>
<BR>
Ye te bho bhāradvāja bhikkhu bhāvitakāyā bhāvitasīlā bhāvitacittā bhāvitapaññā tesaṃ taṃ<BR>
na dukkaraṃ-2 hoti, ye ca kho te bho bhāradvāja-3 bhikkhū abhāvitakāyā abhāvitasīlā<BR>
abhāvitacittā abhāvitapaññā tesaṃ taṃ dukkaraṃ hoti. Appekadā bho bhāradvāja asubhato<BR>
manasikarissāmāti subhato vā āgacchati, atthi nū kho bho bhāradvāja-4 [PTS Page 112] [\q<BR>
112/]      añño ca-5. Hetu añño ca paccayo yenime daharā bhikkhu susukāḷakesā bhadrena<BR>
yobbanena samannāgatā paṭhamena vayasā anikīḷitāvino kāmesu yāvajīvaṃ paripuṇṇaṃ<BR>
parisuddhaṃ brahmacariyaṃ caranti, addhānañca āpādentīti. <BR>
<BR>
Vuttaṃ kho etaṃ mahārāja tena bhagavatā jānatā passatā arahatā sammāsambuddhena 'etha<BR>
tumhe bhikkhave indiyesu guttadvārā viharatha. Cakkhunā rūpaṃ disvā mā nimittaggāhino<BR>
ahuvattha, mānubyañjanaggāhino, yatvādhikaraṇamenaṃ-6 cakkhundriyaṃ asaṃvutaṃ<BR>
viharantaṃ abhijjhā domanassā pāpakā akusalā dhammā anvāssaveyyuṃ tassa saṃvarāya<BR>
paṭipajjatha, rakkhatha cakkhundriyaṃ, cakkhundriye saṃvaraṃ āpajjatha. <BR>
<BR>
Sotena saddaṃ sutvā mā nimittaggāhino ahuvattha, mānubyañjanaggāhino,<BR>
yatvādhikaraṇamenaṃ sotendriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ tassa saṃvarāya paṭipajjatha, rakkhatha sotendriyaṃ,<BR>
sotendriye saṃvaraṃ āpajjatha. <BR>
Ghānena gandhaṃ sāyitvā mā nimittaggāhino ahuvattha, mānubyañjanaggāhino,<BR>
yatvādhikaraṇamenaṃ ghānendriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ tassa saṃvarāya paṭipajjatha, rakkhatha ghānendriyaṃ,<BR>
ghānendriye saṃvaraṃ āpajjatha. <BR>
Jivhāya rasaṃ sāyitvā mā nimittaggāhino ahuvattha, mānubyañjanaggāhino,<BR>
yatvādhikaraṇamenaṃ jivhendriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ tassa saṃvarāya paṭipajjatha, rakkhatha jivhendriyaṃ,<BR>
jivhendriye saṃvaraṃ āpajjatha. <BR>
Kāyena phoṭṭhabbaṃ phusitvā mā nimittaggāhino ahuvattha, mānubyañjanaggāhino,<BR>
yatvādhikaraṇamenaṃ kāyendriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ tassa saṃvarāya paṭipajjatha, rakkhatha kāyendriyaṃ,<BR>
kāyendriye saṃvaraṃ āpajjatha. <BR>
<BR>
1. Lolaṃ bho - sīmu1 sī2. <BR>
2. Sūkaraṃ machasaṃ<BR>
3. Ye ca kho te bhāradvāja - sīmu. <BR>
4. Ca- machasaṃ ca - syā. <BR>
5. Ca kho - machasaṃ<BR>
6. Yatvādhikaraṇametaṃ - sīmu. <BR>
<BR>
[BJT Page 232] [\x 232/]     <BR>
<BR>
Manasā dhammaṃ viññāya mā nimittaggāhino ahuvattha, mānubyañjanaggāhino,<BR>
yatvādhikaraṇamenaṃ manindriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ tassa saṃvarāya paṭipajjatha, rakkhatha manindriyaṃ,<BR>
manindriye saṃvaraṃ āpajjathā" ti. Ayampi kho mahārāja hetu ayaṃ paccayo yenime daharā<BR>
bhikkhu susukāḷakesā bhadrena yobbanena samannāgatā paṭhamena vayasā anikīḷitāvino<BR>
kāmesu yāvajīvaṃ paripuṇṇaṃ parisuddhaṃ brahmacariyaṃ caranti addhānañca āpādentīti. <BR>
<BR>
Acchariyaṃ bho bhāradvāja, abbhutaṃ bho bhāradvāja, yāva subhāsitamidaṃ-1 bho<BR>
bhāradvāja tena bhagavatā jānatā passatā arahatā sammāsambuddhena. Eso va-2. Kho bho<BR>
bhāradvāja hetu phasapaccayo yenime daharā bhikkhu susukāḷakesā bhadrena yobbanena<BR>
samannāgatā paṭhamena vayasā anikīḷitāvino kāmesu yāvajīvaṃ paripuṇṇaṃ parisuddhaṃ<BR>
brahmacariyaṃ caranti addhānañca āpādentīti. <BR>
<BR>
Ahampi kho bho-3. Bhāradvāja, yasmiṃ samaye arakkhiteneva kāyena ārakkhitāya vācāya<BR>
ārakkhitena cittena anupaṭṭhitāya satiyā asaṃvutehi indriyehi antepuraṃ pavisāmi. Ativiya<BR>
maṃ tasmiṃ samaye lobhadhammā parisahanti. Yasmiñca khvāhaṃ bho bhāradvāja samaye<BR>
rakkhitenava kāyena rakkhitāya vācāya rakkhitena cittena upaṭṭhitāya [PTS Page 113] [\q<BR>
113/]      satiyā saṃvutehi indriyehi antepuraṃ pavisāmi na maṃ tattha-4 tasmiṃ samaye<BR>
lobhadhammā parisahantī. <BR>
<BR>
Abhikkantaṃ bho bhāradvāja, abhikkantaṃ bho bhāradvāja, seyyathāpi bho bhāradvāja<BR>
nikkujjitaṃ-5 vā ukkujjeyya, paṭicchannaṃ vā vivareyya, mūḷahassa vā maggaṃ ācikkheyya,<BR>
andhakāre vā telapajjotaṃ dhāreyya cakkhumanto rūpāni dakkhintīti. Evamevaṃ-6 bhotā<BR>
bhāradvājena anekapariyāyena dhammo pakāsito, esāhaṃ bho bhāradvāja taṃ bhagavantaṃ<BR>
saraṇaṃ gacchāmi dhammañca bhikkhusaṅghañca, upāsakaṃ maṃ bhavaṃ bhāradvājo<BR>
dhāretu ajjatagge pāṇupetaṃ saraṇaṃ gatanti. <BR>
<BR>
1. Subhāsitañcidaṃ - machasaṃ<BR>
2. Esaceva - sīmu<BR>
3. Ahamapi bho - sīmu, [PTS]<BR>
4. Tathā - machasaṃ<BR>
5. Nikujjitaṃ [PTS]<BR>
6. Evametaṃ - sī 2. <BR>
<BR>
[BJT Page 232] [\x 232/]     <BR>
1. 13. 5<BR>
Soṇasuttaṃ<BR>
<BR>
128. Ekaṃ samayaṃ bhagavā rājagahe viharati vephavane kalandakanivāpe. Atha kho soṇo<BR>
gahapatiputto yena bhagavā tenupasaṅkami upasaṅkamitvā bhagavantaṃ abhivādetvā<BR>
ekamantaṃ aṭṭhāsi. Ekamantaṃ nisinno kho soṇo gahapatiputto bhagavantaṃ etadavoca: "ko<BR>
nu kho bhante hetu ko paccayo yenamidhekacce sattā diṭṭheva dhamme no parinibbāyanti?<BR>
Ko pana bhante hetu ko paccayo yena midhekacce sattā diṭṭheva dhamme parinibbāyantī"<BR>
ti. <BR>
<BR>
[BJT Page 234. [\x 234/]     ] <BR>
Santi kho soṇa, cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā,<BR>
tañca bhikkhu abhinandati abhivadati ajjhosāya tiṭṭhati, tassa taṃ abhinandato abhivadato<BR>
ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno soṇa, bhikkhu no<BR>
parinibbāyati. <BR>
<BR>
Santi kho soṇa, sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā,<BR>
tañca bhikkhu abhinandati abhivadati ajjhosāya tiṭṭhati, tassa taṃ abhinandato abhivadato<BR>
ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno soṇa, bhikkhu no<BR>
parinibbāyati. <BR>
Santi kho soṇa, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno soṇa,<BR>
bhikkhu no parinibbāyati. <BR>
Santi kho soṇa, jivhāviññeyyā rasā iṭṭhā kantā manāpā piyarūpā kāmupasaṃhitā rajanīyā,<BR>
tañca bhikkhu abhinandati abhivadati ajjhosāya tiṭṭhati, tassa taṃ abhinandato abhivadato<BR>
ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno soṇa, bhikkhu no<BR>
parinibbāyati. <BR>
Santi kho soṇa, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno soṇa,<BR>
bhikkhu no parinibbāyati. <BR>
Santi kho soṇa, manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno soṇa,<BR>
bhikkhu no parinibbāyati. <BR>
Ayaṃ kho soṇa, hetu ayaṃ paccayo yenamidhekacce sattā diṭṭheva dhamme no<BR>
parinibbāyanti. <BR>
<BR>
Santi ca kho soṇa, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi ca kho soṇa, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho soṇa, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho soṇa, jivhāviññeyyā rasā iṭṭhā kantā manāpā piyarūpā kāmupasaṃhitā rajanīyā,<BR>
tañce bhikkhu nābhinandati nābhivadati nājjhosāya tiṭṭhati, tassa taṃ anabhinandato<BR>
anabhivadato anajjhosāya tiṭṭhato na tannissitaṃ viññāṇaṃ hoti na tadupādānaṃ.<BR>
Anupādāno gahapati, bhikkhu parinibbāyati. <BR>
Santi kho soṇa, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho soṇa, manoviññeyyā dhammā iṭṭhā kantā manāpā piyarūpā kāmupasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno soṇa, bhikkhu parinibbāyati. <BR>
Ayaṃ kho soṇa, hetu ayaṃ paccayo yenamidhekacce sattā parinibbāyantī ti. <BR>
1. 13. 6<BR>
Ghositasuttaṃ<BR>
129. Ekaṃ samayaṃ āyasmā ānando kosambiyaṃ viharati ghositārāme, atha kho ghosito<BR>
gahapati yenāyasmā ānando tenupasaṅkami. Upasaṅkamitvā bhagavantaṃ abhivādetvā<BR>
ekamantaṃ aṭṭhāsi. Ekamantaṃ nisinno kho ghosito gahapati āyasmantaṃ ānandaṃ<BR>
etadavoca: "dhātunānattaṃ dhātunānattanti [PTS Page 114] [\q 114/]      bhante ānanda<BR>
vuccati, kittāvatā nu kho bhante dhātunānattaṃ vuttaṃ bhagavatā" ti. <BR>
<BR>
[BJT Page 236] [\x 236/]     <BR>
<BR>
Saṃvijjati kho gahapati cakkhudhātu, rūpā ca manāpā, cakkhuviññāṇañca, sukhavedanīyaṃ<BR>
phassaṃ paṭicca uppajjati sukhāvedanā. Saṃvijjati kho gahapati cakkhudhātu, rūpā ca<BR>
amanāpā, cakkhuviññāṇañca, dukkhavedanīyaṃ phassaṃ paṭicca uppajjati dukkhā vedanā.<BR>
Saṃvijjati kho gahapati cakkhudhātu, rūpā ca upekhāṭhāniyā-1. , Cakkhuviññāṇañca,<BR>
adukkhamasukhavedanīyaṃ phassaṃ paṭicca uppajjati adukkhamasukhā vedanā. <BR>
<BR>
Saṃvijjati kho gahapati sotadhātu, saddā ca manāpā, sotaviññāṇañca, sukhavedanīyaṃ<BR>
phassaṃ paṭicca uppajjati sukhāvedanā. Saṃvijjati kho gahapati sotadhātu, saddā ca<BR>
amanāpā, sotaviññāṇañca, dukkhavedanīyaṃ phassaṃ paṭicca uppajjati dukkhā vedanā.<BR>
Saṃvijjati kho gahapati sotadhātu, saddā ca upekhāṭhāniyā, sotaviññāṇañca,<BR>
adukkhamasukhavedanīyaṃ phassaṃ paṭicca uppajjati adukkhamasukhā vedanā. <BR>
<BR>
Saṃvijjati kho gahapati ghānadhātu, gandhā ca manāpā, ghānaviññāṇañca, sukhavedanīyaṃ<BR>
phassaṃ paṭicca uppajjati sukhāvedanā. Saṃvijjati kho gahapati ghānadhātu, saddā ca<BR>
amanāpā, ghānaviññāṇañca, dukkhavedanīyaṃ phassaṃ paṭicca uppajjati dukkhā vedanā.<BR>
Saṃvijjati kho gahapati ghānadhātu, gandhā ca upekhāṭhāniyā, ghānaviññāṇañca,<BR>
adukkhamasukhavedanīyaṃ phassaṃ paṭicca uppajjati adukkhamasukhā vedanā. <BR>
<BR>
Saṃvijjati kho gahapati jivhādhātu, rasā ca manāpā, jivhāviññāṇañca, sukhavedanīyaṃ<BR>
phassaṃ paṭicca uppajjati sukhāvedanā. Saṃvijjati kho gahapati jivhādhātu, rasā ca amanāpā,<BR>
jivhāviññāṇañca, dukkhavedanīyaṃ phassaṃ paṭicca uppajjati dukkhā vedanā. Saṃvijjati kho<BR>
gahapati jivhādhātu, rasā ca upekhāṭhāniyā, jivhāviññāṇañca, adukkhamasukhavedanīyaṃ<BR>
phassaṃ paṭicca uppajjati adukkhamasukhā vedanā. <BR>
<BR>
Saṃvijjati kho gahapati kāyadhātu, phoṭṭhabbā ca manāpā, kāyaviññāṇañca,<BR>
sukhavedanīyaṃ phassaṃ paṭicca uppajjati sukhāvedanā. Saṃvijjati kho gahapati kāyadhātu,<BR>
phoṭṭhabbā ca amanāpā, kāyaviññāṇañca, dukkhavedanīyaṃ phassaṃ paṭicca uppajjati<BR>
dukkhā vedanā. Saṃvijjati kho gahapati kāyadhātu, phoṭṭhabbā ca upekhāṭhāniyā,<BR>
kāyaviññāṇañca, adukkhamasukhavedanīyaṃ phassaṃ paṭicca uppajjati adukkhamasukhā<BR>
vedanā. <BR>
<BR>
Saṃvijjati kho gahapati manodhātu, dhammā ca manāpā, manoviññāṇañca, sukhavedanīyaṃ<BR>
phassaṃ paṭicca uppajjati sukhāvedanā. Saṃvijjati kho gahapati manodhātu, dhammā ca<BR>
amanāpā, manoviññāṇañca, dukkhavedanīyaṃ phassaṃ paṭicca uppajjati dukkhā vedanā.<BR>
Saṃvijjati kho gahapati manodhātu, dhammā ca upekhāṭhāniyā, manoviññāṇañca,<BR>
adukkhamasukhavedanīyaṃ phassaṃ paṭicca uppajjati adukkhamasukhā vedanā. Ettāvatā<BR>
kho gahapati dhātunānattaṃ vuttaṃ bhagavatāti. <BR>
<BR>
1. 13. 7<BR>
Hāliddakānisuttaṃ<BR>
<BR>
130. [PTS Page 115] [\q 115/]      ekaṃ samayaṃ āyasmā mahākaccāno avantīsu viharati<BR>
kuraraghare pavatte-2 pabbate, atha kho hāliddakāni-3 gahapati yenāyasmā mahākaccāno<BR>
tenupasaṅkami. Upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ<BR>
nisinno kho hāliddakāni gahapati āyasmantaṃ mahākaccānaṃ etadavoca: vuttamidaṃ bhante<BR>
bhagavatā "dhātunānattaṃ paṭicca uppajjati phassanānattaṃ, phassanānattaṃ paṭicca<BR>
uppajjati vedanānānatta" nti. Kathannu kho bhante dhātunānattaṃ paṭicca uppajjati<BR>
phassanānattaṃ, phassanānattaṃ paṭicca uppajjati vedanānānattanni. <BR>
<BR>
Idha gahapati, bhikkhu cakkhunā rūpaṃ disvā manāpaṃ itthetanti pajānāti. Cakkhuviññāṇaṃ<BR>
sukhavedanīyañca-4 phassaṃ paṭicca uppajjati sukhā vedanā. Cakkhunā kho paneva-5<BR>
rūpaṃ disvā amanāpaṃ itthetantī pajānāti, cakkhuviññāṇaṃ dukkhavedanīyañca phassaṃ<BR>
paṭicca uppajjati dukkhā vedanā. Cakkhunā paneva rūpaṃ disvā upekhāṭhānīyaṃ itthetantī<BR>
pajānāti. Cakkhuviññāṇaṃ adukkhamasukhavedanīyañca phassaṃ paṭicca uppajjati<BR>
adukkhamasukhā vedanā. <BR>
<BR>
1. Upekkhaṭṭhāniya - syā. Manāpā upekkhāvedaniyā - machasaṃ<BR>
2. Kulaghare sampavatto - syā, kulaghare papāte - machasaṃ<BR>
3. Hāliddikāni - machasaṃ, sī2. <BR>
4. Sukhavedanīyaṃ, sukhavedanīyaṃ phassaṃ - sīmu. <BR>
5. Panevaṃ - syā. <BR>
<BR>
[BJT Page 238] [\x 238/]      punacaparaṃ gahapati, bhikkhu sotena saddaṃ sutvā manāpaṃ<BR>
itthetanti pajānāti. Cakkhuviññāṇaṃ sukhavedanīyañca phassaṃ paṭicca uppajjati sukhā<BR>
vedanā. Soteka kho paneva. Saddaṃ sutvā amanāpaṃ itthetantī pajānāti, sotaviññāṇaṃ<BR>
dukkhavedanīyañca phassaṃ paṭicca uppajjati dukkhā vedanā. Sotena paneva saddaṃ disvā<BR>
upekhāṭhānīyaṃ itthetantī pajānāti. Sotaviññāṇaṃ adukkhamasukhavedanīyañca phassaṃ<BR>
paṭicca uppajjati adukkhamasukhā vedanā. <BR>
<BR>
Idha gahapati, bhikkhu ghānena gandhaṃ ghāyitvā manāpaṃ itthetanti pajānāti.<BR>
Ghānaviññāṇaṃ sukhavedanīyañca phassaṃ paṭicca uppajjati sukhā vedanā. Ghānena kho<BR>
paneva gandhaṃ ghāyitvā amanāpaṃ itthetantī pajānāti, ghānaviññāṇaṃ<BR>
dukkhavedanīyañca phassaṃ paṭicca uppajjati dukkhā vedanā. Ghānena paneva gandhaṃ<BR>
ghāyitvā upekhāṭhānīyaṃ itthetantī pajānāti. Ghānaviññāṇaṃ<BR>
adukkhamasukhavedanīyañca phassaṃ paṭicca uppajjati adukkhamasukhā vedanā. <BR>
Idha gahapati, bhikkhu jivhāya rasaṃ sāyitvā manāpaṃ itthetanti pajānāti. Jivhāviññāṇaṃ<BR>
sukhavedanīyañca phassaṃ paṭicca uppajjati sukhā vedanā. Jivhāya kho paneva rasaṃ<BR>
sāyitvā amanāpaṃ itthetantī pajānāti, jivhāviññāṇaṃ dukkhavedanīyañca phassaṃ paṭicca<BR>
uppajjati dukkhā vedanā. Jivhāya paneva rasaṃ sāyitvā upekhāṭhānīyaṃ itthetantī pajānāti.<BR>
Jivhāviññāṇaṃ adukkhamasukhavedanīyañca phassaṃ paṭicca uppajjati adukkhamasukhā<BR>
vedanā. <BR>
<BR>
Idha gahapati, bhikkhu kāyena phoṭṭhabbaṃ phusitvā manāpaṃ itthetanti pajānāti.<BR>
Cakkhuviññāṇaṃ sukhavedanīyañca phassaṃ paṭicca uppajjati sukhā vedanā. Kāyena kho<BR>
paneva phoṭṭhabbaṃ phusitvā amanāpaṃ itthetantī pajānāti, kāyaviññāṇaṃ<BR>
dukkhavedanīyañca phassaṃ paṭicca uppajjati dukkhā vedanā. Kāyena paneva phoṭṭhabbaṃ<BR>
phusitvā upekhāṭhānīyaṃ itthetantī pajānāti. Kāyaviññāṇaṃ adukkhamasukhavedanīyañca<BR>
phassaṃ paṭicca uppajjati adukkhamasukhā vedanā. <BR>
<BR>
Idha gahapati, bhikkhu manasā dhammaṃ viññāya manāpaṃ itthetanti pajānāti.<BR>
Manoviññāṇaṃ [PTS Page 116] [\q 116/]      sukhavedanīyañca phassaṃ paṭicca uppajjati<BR>
sukhā vedanā. Manasā kho paneva dhammaṃ viññāya amanāpaṃ itthetantī pajānāti,<BR>
manoviññāṇaṃ dukkhavedanīyañca phassaṃ paṭicca uppajjati dukkhā vedanā. Manasā<BR>
paneva dhammaṃ viññāya upekhāṭhānīyaṃ itthetantī pajānāti. Manoviññāṇaṃ<BR>
adukkhamasukhavedanīyañca phassaṃ paṭicca uppajjati adukkhamasukhā vedanā. <BR>
<BR>
Evaṃ kho gahapati dhātunānattaṃ paṭicca uppajjati phassanānattaṃ, phassanānattaṃ paṭicca<BR>
uppajjati vedanānānattanti. <BR>
<BR>
1. 13. 8<BR>
Nakulapitusuttaṃ<BR>
<BR>
131. Ekaṃ samayaṃ bhagavā bhaggesu viharati suṃsumāragire bhesakalāvane migadāye.<BR>
Atha kho nakulapitā gahapati yena bhagavā tenupasaṅkami upasaṅkamitvā bhagavantaṃ<BR>
abhivādetvā ekamantaṃ aṭṭhāsi. Ekamantaṃ nisinno kho nakulapitā gahapati bhagavantaṃ<BR>
etadavoca: ko nu kho bhante hetu ko paccayo yenamidhekacce sattā diṭṭheva dhamme no<BR>
parinibbāyanti. Ko pana bhante hetu ko paccayo yenamidhekacce sattā diṭṭheva dhamme<BR>
parinibbāyantīti. <BR>
<BR>
Santi kho gahapati, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Santi kho gahapati, manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu abhinandati abhivadati ajjhosāya tiṭṭhati, tassa taṃ abhinandato<BR>
abhivadato ajjhosāya tiṭṭhato tannissitaṃ viññāṇaṃ hoti tadupādānaṃ. Saupādāno gahapati,<BR>
bhikkhu no parinibbāyati. <BR>
Ayaṃ kho gahapati, hetu ayaṃ paccayo yenamidhekacce sattā diṭṭheva dhamme no<BR>
parinibbāyanti. <BR>
<BR>
[BJT Page 240] [\x 240/]     <BR>
<BR>
Santi ca kho gahapati, cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañca bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi ca kho gahapati, sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Santi kho gahapati, manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, tassa taṃ<BR>
anabhinandato anabhivadato anajjhosāya tiṭṭhato na tannissitaṃ viññāṇaṃ hoti na<BR>
tadupādānaṃ. Anupādāno gahapati, bhikkhu parinibbāyati. <BR>
Ayaṃ kho gahapati, hetu ayaṃ paccayo yenamidhekacce sattā diṭṭheva dhamme<BR>
parinibbāyantī ti. <BR>
<BR>
1. 13. 9<BR>
Lohiccasuttaṃ<BR>
<BR>
132. Ekaṃ samayaṃ āyasmā mahākaccāno avantīsu viharati makkarakaṭe araññakuṭikāyaṃ.<BR>
[PTS Page 117] [\q 117/]      atha kho lohiccassa brāhmaṇassa sambahulā antevāsikā<BR>
kaṭṭhahārakā mānavakā yenāyasmato mahākaccānassa araññakuṭikā tenupasaṅkamiṃsu,<BR>
upasaṅkamitvā parito parito kuṭikāya anucaṅkamanti anuvicaranti uccāsaddā mahāsaddā<BR>
kānici kānici selissakāni-1 karontā-2 ime pana muṇḍakā samaṇakā ibhākiṇhā-3<BR>
bandhupādāpaccā, imesaṃ bharatakānaṃ sakkatā garukatā mānitā pūjitā apacitāni. <BR>
Atha kho āyasmā mahākaccāno vihārā nikkhamitvā te māṇavake etadavoca: mā vo<BR>
māṇavakā-4 saddamakattha, dhammaṃ vo bhāsissāmīti. Evaṃ vutte te māṇavakā tuṇhī<BR>
ahesuṃ. Atha kho āyasmā mahākaccāno te māṇavake gāthāhi ajjhabhāsi. <BR>
Siluttamā-5 pubbatarā ahesuṃ<BR>
Te brāhmaṇā ye purāṇaṃ sarantī<BR>
Guttāni dvārāni surakkhitāni<BR>
Ahesuṃ tesaṃ abhibhuyya kodhaṃ. <BR>
-------------------------<BR>
1. Seleyyakāni - machasaṃ, syā. Selokassakāni. Aṭṭhakathā. <BR>
2. Karonti - machasaṃ<BR>
3. Kaṇhā - machasaṃ, syā<BR>
4. Mā mānavakā - machasaṃ, syā. <BR>
5. Sīluttarā - sī2. <BR>
<BR>
[BJT Page 242. [\x 242/]     ] <BR>
<BR>
Dhamme ca jhāne ca ratā ahesuṃ<BR>
Te brāhmaṇā ye purāṇaṃ saranti<BR>
Ime ca-1 vokkamma japāmaseti-2 <BR>
Gottena mattā visamaṃ caranti<BR>
Kodhābhibhūtā puthu attadaṇḍā-3 <BR>
Virajjhamānā tasathāvaresu-4 <BR>
<BR>
Aguttadvārassa bhavanti moghā<BR>
Supinova-5 laddhaṃ purisassa cittaṃ<BR>
[PTS Page 118] [\q 118/]      anāsakā thaṇḍilasāyikā ca<BR>
Pāto sitānañca tayo ca vedā. <BR>
Kharājinaṃ jaṭā paṅko mantā sīlabbataṃ tapo<BR>
Kuhakā caṅkadaṇḍā ca udakācamanāni ca<BR>
Vaṇṇā ete brāhmaṇānaṃ katakiñcikkhabhāvanā-6. <BR>
<BR>
Cittañce susamāhitaṃ vippasannamanāvilaṃ<BR>
Akhilaṃ sabbabhutesu so maggo brahmapattiyā ti. <BR>
<BR>
Atha kho te māṇavakā kupitā anattamanā yena lohicco brāhmaṇo tenupasaṅkamiṃsu.<BR>
Upasaṅkamitvā lohiccaṃ brāhmaṇaṃ etadavocuṃ: yagghe bhavaṃ jāneyya samaṇo<BR>
mahākaccāno brāhmaṇānaṃ mante ekaṃsena apavadati-7 paṭikkosatīti. <BR>
<BR>
Evaṃ vutte lohicco brāhmaṇo kupito ahosi anattamano. Atha kho lohiccassa brāhmaṇassa<BR>
etadahosi: na kho pana me taṃ patirūpaṃ yohaṃ aññadatthu māṇavakānaṃ yevasutvā<BR>
samaṇaṃ mahākaccānaṃ akkoseyyaṃ paribhāseyyaṃ-8 yannūnāhaṃ upasaṅkamitvā<BR>
puccheyyanti. <BR>
<BR>
Atha kho lohicco brāhmaṇo tehi māṇavakehi saddhiṃ yenāyasmā mahākaccāno<BR>
tonupasaṅkami upasaṅkamitvā [PTS Page 119] [\q 119/]      āyasmatā mahākaccānena<BR>
saddhiṃ sammodi. Sammodanīyaṃ kathaṃ sārāṇīyaṃ vītisāretvā ekamantaṃ nisīdi.<BR>
Ekamantaṃ nisinno kho lohicco brāhmaṇo āyasmantaṃ mahākaccānaṃ etadavoca:<BR>
<BR>
Āgamaṃsu nu khvidha bho kaccāna, amhākaṃ sambahūlā antevāsikā kaṭṭhahārakā<BR>
māṇavakāti? Āgamaṃsu khvidha te brāhmaṇa sambahulā antevāsikā kaṭṭhahārakā<BR>
māṇavakāti. Ahu pana bhoto kaccānassa tehi māṇavakehi saddhiṃ kocideva kathāsallāpoti?.<BR>
Ahu kho me brāhmaṇa tehi māṇavakehi saddhiṃ kocideva kathāsallāpoti. Yathā<BR>
kathampana bhoto kaccānassa tehi māṇavakehi saddhiṃ ahosi kathāsallāpoti? Evaṃ kho me<BR>
brāhmaṇa tehi māṇavakehi saddhiṃ ahosi kathā sallāpo. <BR>
<BR>
1. Ime ca - syā. <BR>
2. Jahāmbhaseti - syā<BR>
3. Suputhuttadaṇḍā - syā<BR>
4. Sataṇahā taṇhesu - machasaṃ<BR>
5. Supinena - sīmu sī-2. <BR>
6. Katākiñcikkhabhāvanā - machasaṃ<BR>
7. Asaṃvadati - syā<BR>
8. Akkoseyyaṃ virujejhayyaṃ paribhāseyyaṃ - syā. <BR>
<BR>
[BJT Page 244] [\x 244/]     <BR>
<BR>
Siluttamā pubbatarā ahesuṃ<BR>
Te brāhmaṇā, ye purāṇaṃ sarantī<BR>
Guttāni dvārāni surakkhitāni<BR>
Ahesuṃ tesaṃ abhibhuyya kodhaṃ. <BR>
<BR>
Dhamme ca jhāne ca ratā ahesuṃ<BR>
Te brāhmaṇā ye purāṇaṃ saranti<BR>
Ime ca vokkamma japāmaseti<BR>
Gottena mattā visamaṃ caranti<BR>
Kodhābhibhūtā puthu attadaṇḍā<BR>
Virajjhamānā tasathāvaresu<BR>
<BR>
Aguttadvārassa bhavanti moghā<BR>
Supinova laddhaṃ purisassa cittaṃ<BR>
Anāsakā thaṇḍilasāyikā ca<BR>
Pāto sitānañca tayo ca vedā. <BR>
Kharājinaṃ jaṭā paṅko mantā sīlabbataṃ tapo<BR>
Kuhakā caṅkadaṇḍā ca udakācamanāni ca<BR>
Vaṇṇā ete brāhmaṇānaṃ katakiñcikkhabhāvanā. <BR>
<BR>
Cittañce susamāhitaṃ vippasannamanāvilaṃ<BR>
Akhilaṃ sabbabhutesu so maggo brahmapattiyā ti. <BR>
<BR>
Evaṃ kho me brāhmaṇa tehi māṇavakehi saddhiṃ ahosi kathā sallāpoti:<BR>
Aguttadvāroti bhavaṃ kaccāno āha, kittāvatā nu kho bho kaccāna-1, aguttadvāro hotīti? Idha<BR>
brāhmaṇa ekacco cakkhunā rūpaṃ disvā piyarūpe rūpe adhimuccati, appiyarūpe rūpe<BR>
vyāpajjati, anupaṭṭhitakāyasati ca-2 viharati parittacetaso, tañca cetovimuttiṃ [PTS Page 120]<BR>
[\q 120/]      paññāvimuttiṃ yathābhūtaṃ nappajānāti yatthassa-3 te uppannā pāpakā<BR>
akusalā dhammā aparisesā na nirujjhanti. <BR>
<BR>
Sotena saddaṃ sutvā piyarūpe sadde adhimuccati, appiyarūpe sadde vyāpajjati<BR>
anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ yathābhūtaṃ<BR>
nappajānāti yatthassa te uppannā pāpakā akusalā dhammā aparisesā na nirujjhanti. <BR>
Ghānena gandhaṃ gāyitvā piyarūpe gandhe adhimuccati, appiyarūpe gandhe vyāpajjati<BR>
anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ yathābhūtaṃ<BR>
nappajānāti yatthassa te uppannā pāpakā akusalā dhammā aparisesā na nirujjhanti. <BR>
Jivhāya rasaṃ sāyitvā piyarūpe rase adhimuccati, appiyarūpe rase vyāpajjati<BR>
anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ yathābhūtaṃ<BR>
nappajānāti yatthassa te uppannā pāpakā akusalā dhammā aparisesā na nirujjhanti. <BR>
Kāyena phoṭṭhabbaṃ phusitvā piyarūpe phoṭṭhabbe adhimuccati, appiyarūpe phoṭṭhabbe<BR>
vyāpajjati anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ<BR>
yathābhūtaṃ nappajānāti yatthassa te uppannā pāpakā akusalā dhammā aparisesā na<BR>
nirujjhanti. <BR>
Manasā dhammaṃ viññāya piyarūpe dhamme adhimuccati, appiyarūpe dhamme vyāpajjati<BR>
anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ yathābhūtaṃ<BR>
nappajānāti yatthassa te uppannā pāpakā akusalā dhammā aparisesā na nirujjhanti. Evaṃ<BR>
kho brāhmaṇa, aguttadvāro hotīti. . 1. Nū kho kaccāna - sīmu sī2. <BR>
2. Anupaṭṭhitāyasatiyā - syā. Kāyasatiyā - sīmu<BR>
3. Sathāssa - syā. <BR>
Idha brāhmaṇa bhikkhu cakkhunā rūpaṃ disvā piyarūpe rūpe nādhimuccati, appiyarūpe<BR>
rūpe na vyāpajjati, uppaṭṭhitakāyasati ca viharati appamāṇacetaso, tañca cetovimuttiṃ<BR>
paññāvimuttaṃ yathābhūtaṃ pajānāti yatthassa te uppannā pāpakā akusalā dhammā<BR>
aparisesā nirujjhanti. <BR>
<BR>
Sotena saddaṃ sutvā piyarūpe sadde nādhimuccati, appiyarūpe sadde na vyāpajjati<BR>
uppaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti. <BR>
Ghānena gandhaṃ gāyitvā piyarūpe gandhe nādhimuccati, appiyarūpe gandhe na vyāpajjati<BR>
uppaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti. <BR>
Jivhāya rasaṃ sāyitvā piyarūpe rase nādhimuccati, appiyarūpe rase na vyāpajjati<BR>
uppaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti. <BR>
Kāyena phoṭṭhabbaṃ phusitvā piyarūpe phoṭṭhabbe nādhimuccati, appiyarūpe phoṭṭhabbe<BR>
na vyāpajjati uppapaṭṭhitakāyasati ca viharati appamāṇacetaso, tañca cetovimuttiṃ<BR>
paññāvimuttiṃ yathābhūtaṃ pajānāti yatthassa te uppannā pāpakā akusalā dhammā<BR>
aparisesā nirujjhanti. <BR>
Manasā dhammaṃ viññāya piyarūpe dhamme nādhimuccati, appiyarūpe dhamme na<BR>
vyāpajjati uppaṭṭhitakāyasati ca viharati appamāṇacetaso, tañca cetovimuttiṃ<BR>
paññāvimuttiṃ yathābhūtaṃ pajānāti yatthassa te uppannā pāpakā akusalā dhammā<BR>
aparisesā nirujjhanti. Evaṃ kho brāhmaṇa, guttadvāro hotīti. <BR>
<BR>
Acchariyaṃ bho kaccāna, abbhutaṃ bho kaccāna, [PTS Page 121] [\q 121/]      yāvañcidaṃ<BR>
bhotā kaccānena guttadvārova samāno guttadvāroti akkhāto. Abhikkantaṃ bho kaccāna,<BR>
abhikkantaṃ bho kaccāna, seyyathāpi bho kaccāna, nikkujjitaṃ vā ukkujjeyya, paṭicchannaṃ<BR>
vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya<BR>
cakkhumanto rūpāni dakkhintīti: evameva bhotā kaccānena anekapariyāyena dhammo<BR>
pakāsito. <BR>
<BR>
[BJT Page 246] [\x 246/]     <BR>
<BR>
Esāhaṃ bho kaccāna, taṃ bhagavantaṃ saraṇaṃ gacchāmi dhammañca bhikkhusaṅghañca,<BR>
upāsakaṃ maṃ bhavaṃ kaccāno dhāretu ajjatagge pāṇupetaṃ saraṇaṃ gataṃ. Yathā ca<BR>
bhavaṃ kaccāno makkarakaṭe upāsakakulāni upasaṅkamati, evameva lohiccakulaṃ<BR>
upasaṅkamatu. Tattha ye māṇavakā vā māṇavikā vā bhagavantaṃ kaccānaṃ abhivādessanti<BR>
paccupaṭṭhissanti āsanaṃ vā udakaṃ vā dassanti tesaṃ taṃ bhavissati dīgharattaṃ hitāya<BR>
sukhāyāti. <BR>
<BR>
1. 13. 10<BR>
Verahaccānisuttaṃ<BR>
<BR>
133. Ekaṃ samayaṃ āyasmā udāyi kāmaṇḍāyaṃ viharati todeyyassa brāhmaṇassa<BR>
ambavane. Atha kho verahaccānigottāya brāhmaṇiyā antevāsī māṇavako yenāyasmā udāyi.<BR>
Tenupasaṅkami. Upasaṅkamitvā āyasmatā udāyinā saddhiṃ sammodi, sammodanīyaṃ<BR>
kathaṃ sārāṇīyaṃ vītisāretvā ekamantaṃ nisīdi. Ekamantaṃ nisinnaṃ kho taṃ māṇavakaṃ<BR>
āyasmā udāyī dhammiyā kathāya sandessesi samādapesi samuttejesi sampahaṃsesi. <BR>
<BR>
Atha kho so māṇavako āyasmatā udāyinā dhammiyā kathāya sandassito samādapito<BR>
samuttejito sampahaṃsito uṭṭhāyāsanā yena verahaccānigottā brāhmaṇī tenupasaṅkami.<BR>
Upasaṅkamitvā verahaccānigottaṃ brāhmaṇīṃ etadavoca; yagghe bhoti jāneyyāsi-2 samaṇo<BR>
udāyī dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ [PTS Page 122]<BR>
[\q 122/]      sātthaṃ savyañjanaṃ kevalaparipuṇṇaṃ parisuddhaṃ brahmacariyaṃ<BR>
pakāsetīti. <BR>
<BR>
Tena hi tvaṃ māṇavaka, mama vacanena samaṇaṃ udāyiṃ nimantehi svātanāya bhattenāti.<BR>
Evaṃ bhotīti kho so māṇavako verahaccānigottāya brāhmaṇiyā paṭissutvā yenāyasmā udāyi<BR>
tenupasaṅkami, upasaṅkamitvā āyasmantaṃ udāyiṃ etadavoca: adhivāsetu kira bhavaṃ<BR>
udāyī amhākaṃ ācariyabhariyāya verahaccānigottāya brāhmaṇiyā svātanāya bhattanti.<BR>
Adhivāsesi kho āyasmā udāyī tuṇhibhāvena. <BR>
<BR>
1. Makkarakate- machasaṃ<BR>
2. Jāneyya - sīmu, syā [PTS] sī 2. <BR>
<BR>
[BJT Page 248] [\x 248/]     <BR>
Atha kho āyasmā udāyī tassā rattiyā accayena pubbaṇhasamayaṃ nivāsetvā<BR>
pattacīvaramādāya yena verahaccānigottāya brāhmaṇiyā nivesanaṃ tenupasaṅkami,<BR>
upasaṅkamitvā paññatte āsane nisīdi. Atha kho verahaccānigottā brāhmaṇī āyasmantaṃ<BR>
udāyiṃ paṇitena khādanīyena bhojanīyena sahatthā santappesi sampavāresi. Atha kho<BR>
verahaccānigottā brāhmaṇī āyasmantaṃ udāyiṃ bhuntāviṃ onītapattapāṇiṃ pādukā ārohitvā<BR>
ucce āsane nisīditvā sīsaṃ oguṇṭhitā-1 āyasmantaṃ udāyiṃ etadavoca: bhaṇa samaṇa,<BR>
dhammanti. Bhavissati bhagini samayoti vatvā uṭṭhāyāsanā pakkami. 2<BR>
<BR>
Dutiyampi kho so māṇavako yenāyasmā udāyī tenupasaṅkami, upasaṅkamitvā āyasmatā<BR>
udāyinā saddhiṃ sammodi. Sammodanīyaṃ kathaṃ sārāṇīyaṃ vītisāretvā ekamantaṃ nisīdi. <BR>
<BR>
Ekamantaṃ nisinnaṃ kho taṃ māṇavakaṃ āyasmā udāyī dhammiyā kathāya sandassesi,<BR>
samādapesi, samuttejesi, sampahaṃsesi. Dutiyampi kho so māṇavako āyasmatā udāyinā<BR>
dhammiyā kathāya sandassito samādapito samuttejito sampahaṃsito uṭṭhāyāsanā yena<BR>
verahaccānigottā brāhmaṇi tenupasaṅkami. Upasaṅkamitvā verahaccānigottaṃ brāhmaṇiṃ<BR>
etadavoca: yagghe hoti jāneyyāsi, samaṇo udāyī dhammaṃ deseti ādikalayāṇaṃ<BR>
majjhekalyāṇaṃ [PTS Page 123] [\q 123/]      pariyosānakalyāṇaṃ sātthaṃ savyañjanaṃ<BR>
kevalaparipuṇṇaṃ parisuddhaṃ brahmacariyaṃ pakāsetīti. Evamevaṃ pana tvaṃ māṇavaka<BR>
samaṇassa udāyissa vaṇṇaṃ bhāsasi, samaṇo panudāyī-3 bhaṇa samaṇa dhammanti vutto<BR>
samāno bhavissati bhagini samayoti vatvā uṭṭhāyāsanā vihāraṃ pakkantoti. <BR>
<BR>
Tathā hi pana tvaṃ hoti pādukā ārohitvā ucce āsane nisīditvā sīsaṃ oguṇṭhitā etadavoca:<BR>
bhaṇa samaṇa dhammanti, dhammagaruno hi te bhavanto dhammagāravāti. Tena hi tvaṃ<BR>
māṇavaka, mama vacanena samaṇaṃ udāyiṃ nimantehi svātanāya bhattenāti. Evaṃ bhotīti<BR>
kho so māṇavako verahaccānigottāya brāhmaṇiyā paṭissutvā yenāyasmā udāyī<BR>
tenupasaṅkami, upasaṅkamitvā āyasmantaṃ udāyiṃ etadavoca:<BR>
<BR>
Adhivāsesi kira bhavaṃ udāyī amhākaṃ ācariyabhariyāya verahaccāni gottāya brāhmaṇiyā<BR>
svātanāya bhattanti. Adhivāsesi kho āyasmā udāyī tuṇhībhāvena. Atha kho āyasmā udāyī<BR>
tassā rattiyā accayena pubbaṇhasamayaṃ nivāsetvā pattacīvaramādāya yena<BR>
verahaccānigottāya brāhmaṇiyā nivesanaṃ tenupasaṅkami, upasaṅkamitvā paññatte āsane<BR>
nisīdi. Atha kho verahaccānigottā brāhmaṇī āyasmantaṃ udāyiṃ paṇītena khādanīyena<BR>
bhojanīyena sahatthā santappesi, sampavāresi, atha kho verahaccānigottā brāhmaṇi<BR>
āyasmantaṃ udāyiṃ bhuttāviṃ onītapattapāṇiṃ pādukā oruhitvā nīce āsane nisīditvā sīsaṃ<BR>
vivaritvā āyasmantaṃ udāyiṃ etadavoca: <BR>
1. Oguṇaṭhitvā - syā. <BR>
<BR>
2. Pakkāmi - syā<BR>
3. Udāyiṃ - syā. <BR>
<BR>
[BJT Page 250] [\x 250/]      kisminnu kho bhante, sati arahanto sukhadukkhaṃ paññāpentī?<BR>
Kismiṃ asati arahanto sukhadukkhaṃ na paññāpentīti?<BR>
<BR>
Cakkhusmiṃ kho bhagini sati arahanto sukhadukkhaṃ paññāpenti, cakkhusmiṃ asati<BR>
arahanto sukhadukkhaṃ [PTS Page 124] [\q 124/]      na paññāpenti. <BR>
Sotasmiṃ kho bhagini sati arahanto sukhadukkhaṃ paññāpenti, sotasmiṃ asati arahanto<BR>
sukhadukkhaṃ na paññāpenti. <BR>
Ghānasmiṃ kho bhagini sati arahato sukhadukkhaṃ paññāpenti, kho bhagini sati arahanto<BR>
sukhadukkhaṃ paññāpenti, ghānasmiṃ asati arahato sukhadukkhaṃ na paññāpenti.<BR>
Jivhāsmiṃ asati arahanto sukhadukkhaṃ na paññāpenti. <BR>
Kāyasmiṃ kho bhagini sati arahanto sukhadukkhaṃ paññāpenti, kāyasmiṃ asati arahanto<BR>
sukhadukkhaṃ na paññāpenti. <BR>
Manasmiṃ kho bhagini sati arahanto sukhadukkhaṃ paññāpenti, manasmiṃ asati arahanto<BR>
sukhadukkhaṃ na paññāpentīti. <BR>
<BR>
Evaṃ vutte verahaccānigottā brāhmaṇi āyasmantaṃ udāyiṃ etadavoca: abhikkantaṃ bhante,<BR>
abhikkantaṃ bhante seyyathāpi bhante nikkujjitaṃ vā ukkujjeyya, paṭicchannaṃ vā<BR>
vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya<BR>
cakkhumanto rūpāni dakkhintīti. Evamevaṃ ayyena udāyinā anekapariyāyena dhammo<BR>
pakāsito, esāhaṃ ayya udāyi-1 taṃ bhagavantaṃ-2 saraṇaṃ gacchāmi dhammañca<BR>
bhikkhusaṅghañca, upāsikaṃ maṃ ayyo udāyi dhāretu ajjatagge pāṇupetaṃ saraṇaṃ gatanti. <BR>
<BR>
Gahapativaggo terasamo. <BR>
<BR>
Tatruddānaṃ:<BR>
<BR>
Vesālī vajji nālandā bhāradvāja soṇa ghositā<BR>
Hāliddako nakulapitā lohicco verahaccānīti. <BR>
<BR>
1. Bhante, udāyi - syā<BR>
2. Bhavantaṃ - syā. <BR>
<BR>
[BJT Page 252] [\x 252/]     <BR>
14. Devadahavaggo<BR>
1. 14. 1<BR>
Devadahasuttaṃ<BR>
<BR>
134. Ekaṃ samayaṃ bhagavā sakkesu viharati devadahaṃ nāma sakyānaṃ nigamo. Tatra kho<BR>
bhagavā bhikkhū āmantesi: nāhaṃ bhikkhave sabbesaññeva bhikkhūnaṃ chasu<BR>
phassāyatanesu [PTS Page 125] [\q 125/]      appamādena karaṇīyanti vadāmi. Na ca<BR>
panāhaṃ bhikkhave sabbesaññeva bhikkhūnaṃ chasu phassāyatanesu nāppamādena<BR>
karaṇīyanti vadāmi. <BR>
<BR>
Ye te bhikkhave bhikkhū arahanto khīṇāsavā vusitavanno katakaraṇīyā ohitabhārā<BR>
anuppattasadatthā parikkhiṇabhavasaññojanā sammadaññā vimuttā, tesāhaṃ bhikkhave<BR>
bhikkhūnaṃ chasu phassāyatanesu nāppamādena karaṇīyanti vadāmi. Taṃ kissa hetu, kataṃ<BR>
tesaṃ appamādena, abhabbā te pamajjituṃ. <BR>
<BR>
Ye ca kho tehi bhikkhave bhikkhū sekhā appattamānasā anuttaraṃ yogakkhemaṃ<BR>
patthayamānā viharanti, tesāhaṃ bhikkhave bhikkhūnaṃ chasu phassāyatanesu appamādena<BR>
karaṇīyanti vadāmi. Taṃ kissa hetuṃ, <BR>
<BR>
Santi bhikkhave cakkhuviññeyyā rūpā manoramāpi amanoramāpi, tyāssa phussa phussa<BR>
cittaṃ na pariyādāya tiṭṭhanti. Cetaso apariyādānā āraddhaṃ hoti viriyaṃ asallīnaṃ,<BR>
upaṭṭhitā sati apammuṭṭhā, -1 passaddho kāyo asāraddho, samāhitaṃ cittaṃ ekaggaṃ, imaṃ<BR>
khvāhaṃ bhikkhave appamādaphalaṃ sampassamāno tesaṃ bhikkhūnaṃ chasu<BR>
phassāyatanesu appamādena karaṇīyanti vadāmi. <BR>
<BR>
Santi bhikkhave sotaviññeyyā saddā manoramāpi amanoramāpi, tyāssa phussa phussa cittaṃ<BR>
na pariyādāya tiṭṭhanti. Cetaso apariyādānā āraddhaṃ hoti viriyaṃ asallīnaṃ, upaṭṭhitā sati<BR>
apammuṭṭhā, passaddho kāyo asāraddho, samāhitaṃ cittaṃ ekaggaṃ, imaṃ khvāhaṃ<BR>
bhikkhave appamādaphalaṃ sampassamāno tesaṃ bhikkhūnaṃ chasu phassāyatanesu<BR>
appamādena karaṇīyanti vadāmi. <BR>
Santi bhikkhave ghānaviññeyyā gandhā manoramāpi amanoramāpi, tyāssa phussa phussa<BR>
cittaṃ na pariyādāya tiṭṭhanti. Cetaso apariyādānā āraddhaṃ hoti viriyaṃ asallīnaṃ,<BR>
upaṭṭhitā sati apammuṭṭhā, passaddho kāyo asāraddho, samāhitaṃ cittaṃ ekaggaṃ, imaṃ<BR>
khvāhaṃ bhikkhave appamādaphalaṃ sampassamāno tesaṃ bhikkhūnaṃ chasu<BR>
phassāyatanesu appamādena karaṇīyanti vadāmi. <BR>
Santi bhikkhave jivhāviññeyyā rasā manoramāpi amanoramāpi, tyāssa phussa phussa cittaṃ<BR>
na pariyādāya tiṭṭhanti. Cetaso apariyādānā āraddhaṃ hoti viriyaṃ asallīnaṃ, upaṭṭhitā sati<BR>
apammuṭṭhā, passaddho kāyo asāraddho, samāhitaṃ cittaṃ ekaggaṃ, imaṃ khvāhaṃ<BR>
bhikkhave appamādaphalaṃ sampassamāno tesaṃ bhikkhūnaṃ chasu phassāyatanesu<BR>
appamādena karaṇīyanti vadāmi. <BR>
Santi bhikkhave kāyaviññeyyā phoṭṭhabbā manoramāpi amanoramāpi, tyāssa phussa<BR>
phussa cittaṃ na pariyādāya tiṭṭhanti. Cetaso apariyādānā āraddhaṃ hoti viriyaṃ asallīnaṃ,<BR>
upaṭṭhitā sati apammuṭṭhā, passaddho kāyo asāraddho, samāhitaṃ cittaṃ ekaggaṃ, imaṃ<BR>
khvāhaṃ bhikkhave appamādaphalaṃ sampassamāno tesaṃ bhikkhūnaṃ chasu<BR>
phassāyatanesu appamādena karaṇīyanti vadāmi. <BR>
Santi bhikkhave manoviññeyyā dhammā manoramāpi amanoramāpi, tyāssa phussa phussa<BR>
cittaṃ na pariyādāya tiṭṭhanti. Cetaso apariyādānā āraddhaṃ hoti viriyaṃ asallīnaṃ,<BR>
upaṭṭhitā sati apammuṭṭhā, -1 passaddho kāyo asāraddho, samāhitaṃ cittaṃ ekaggaṃ, imaṃ<BR>
khvāhaṃ bhikkhave appamādaphalaṃ sampassamāno tesaṃ bhikkhūnaṃ chasu<BR>
phassāyatanesu appamādena karaṇīyanti vadāmi. <BR>
<BR>
1. Appamuṭṭha - sī 2, syā. Asammuṭṭhā - machasaṃ. <BR>
<BR>
[BJT Page 254] [\x 254/]     <BR>
1. 14. 2<BR>
Khaṇasuttaṃ<BR>
<BR>
135. [PTS Page 126] [\q 126/]      lābhā vo bhikkhave, suladdhaṃ vo bhikkhave, khaṇo vo<BR>
paṭiladdho brahmacariyāvāsāya. Diṭṭhā mayā bhikkhave cha phassāyatanikā nāma nirayā.<BR>
Tattha yaṃ kiñci cakkhunā rūpaṃ passati aniṭṭharūpaṃ yeva passati no iṭṭharūpaṃ<BR>
akantarūpaññeva passati no kantarūpaṃ amanāparūpaññeva passati no manāparūpaṃ. <BR>
<BR>
Yaṃ kiñci sotena saddaṃ suṇāti aniṭṭharūpaṃ yeva passati no iṭṭharūpaṃ akantarūpaññeva<BR>
passati no kantarūpaṃ amanāparūpaññeva passati no manāparūpaṃ. Yaṃ kiñci ghānena<BR>
gandhaṃ ghāyati aniṭṭharūpaṃ yeva passati no iṭṭharūpaṃ akantarūpaññeva passati no<BR>
kantarūpaṃ amanāparūpaññeva passati no manāparūpaṃ. Yaṃ kiñci jivhāya rasaṃ sāyati<BR>
aniṭṭharūpaṃ yeva passati no iṭṭharūpaṃ akantarūpaññeva passati no kantarūpaṃ<BR>
amanāparūpaññeva passati no manāparūpaṃ. Yaṃ kiñci kāyena phoṭṭhabbaṃ phusati<BR>
aniṭṭharūpaṃ yeva passati no iṭṭharūpaṃ akantarūpaññeva passati no kantarūpaṃ<BR>
amanāparūpaññeva passati no manāparūpaṃ. Yaṃ kiñci manasā dhammaṃ vijānāti<BR>
aniṭṭharūpaṃ yeva vijānāti no iṭṭharūpaṃ akantarūpaññeva vijānāti no kantarūpaṃ<BR>
amanāparūpaññeva vijānāti no manāparūpaṃ. <BR>
Lābhā vo bhikkhave, suladdhaṃ vo bhikkhave, khaṇo vo paṭiladdho brahmacariyavāsāya.<BR>
Diṭṭhā mayā bhikkhave cha phassāyatanikā nāma saggā. Tattha yaṃ kiñci cakkhunā rūpaṃ<BR>
passati iṭṭharūpaṃ yeva passati no aniṭṭharūpaṃ, kantarūpaññeva passati no akantarūpaṃ,<BR>
manāparūpaññeva passati no amanāparūpaṃ. <BR>
<BR>
Yaṃ kiñci sotena saddaṃ suṇāti iṭṭharūpaṃ yeva passati no aniṭṭharūpaṃ, kantarūpaññeva<BR>
passati no akantarūpaṃ, manāparūpaññeva passati no amanāparūpaṃ. Yaṃ kiñci ghānena<BR>
gandhaṃ ghāyati iṭṭharūpaṃ yeva passati no aniṭṭharūpaṃ, kantarūpaññeva passati no<BR>
akantarūpaṃ, manāparūpaññeva passati no amanāparūpaṃ. Yaṃ kiñci jivhāya rasaṃ sāyati<BR>
iṭṭharūpaṃ yeva passati no aniṭṭharūpaṃ, kantarūpaññeva passati no akantarūpaṃ,<BR>
manāparūpaññeva passati no amanāparūpaṃ. Yaṃ kiñci kāyena phoṭṭhabbaṃ phusati<BR>
iṭṭharūpaṃ yeva passati no aniṭṭharūpaṃ, kantarūpaññeva passati no akantarūpaṃ,<BR>
manāparūpaññeva passati no amanāparūpaṃ. Yaṃ kiñci manasā dhammaṃ vijānāti<BR>
iṭṭharūpaññeva vijānāti no aniṭṭharūpaṃ, kantarūpaññeva passati no akantarūpaṃ,<BR>
manāparūpaññeva passati no amanāparūpaṃ. Lābhā vo bhikkhave, suladdhaṃ vo bhikkhave,<BR>
khaṇo vo paṭiladdho brahmacariyavāsāyāti. <BR>
<BR>
1. 14. 3<BR>
Sagayhasuttaṃ<BR>
136. Rūpārāmā bhikkhave devamanussā rūparatā rūpasammuditā-1<BR>
rūpavipariṇāmavirāganirodhā dukkhā bhikkhave devamanussā viharanti. <BR>
<BR>
Saddārāmā bhikkhave devamanussā saddāratā saddasammuditā<BR>
saddāvipariṇāmavirāganirodhā dukkhā bhikkhave devamanussā viharanti. <BR>
Gandhārāmā bhikkhave devamanussā gandhāratā gandhasammuditā<BR>
gandhāvipariṇāmavirāganirodhā dukkhā bhikkhave devamanussā viharanti. <BR>
Rasārāmā bhikkhave devamanussā rasāratā rasasammuditā rasāvipariṇāmavirāganirodhā<BR>
dukkhā bhikkhave devamanussā viharanti. <BR>
Phoṭṭhabbārāmā bhikkhave devamanussā phoṭṭhabbāratā phoṭṭhabbasammuditā<BR>
phoṭṭhabbāvipariṇāmavirāganirodhā dukkhā bhikkhave devamanussā viharanti. <BR>
Dhammārāmā bhikkhave [PTS Page 127] [\q 127/]      devamanussā dhammāratā<BR>
dhammasammuditā dhammavipariṇāmavirāganirodhā dukkhā bhikkhave devamanussā<BR>
viharanti. <BR>
<BR>
1. Rūpasamuditā - sīmu syā, sī 1. 2. <BR>
<BR>
[BJT Page 256] [\x 256/]     <BR>
<BR>
Tathāgato ca kho bhikkhave arahaṃ sammāsambuddho rūpānaṃ samudayañca atthagamañca<BR>
assādañca ādīnavañca nissaraṇañca yathābhūtaṃ viditvā na rūparāmo na rūparato na<BR>
rūpasammudito, rūpavipariṇāmavirāganirodhā sukho-1 bhikkhave tathāgato viharati. <BR>
Saddānaṃ samudayañca atthagamañca assādañca ādīnavañca nissaraṇañca yathābhūtaṃ<BR>
viditvā na saddārāmo na saddārato na saddasammudito, saddāvipariṇāmavirāganirodhā<BR>
sukho bhikkhave tathāgato viharati. <BR>
Gandhānaṃ samudayañca atthagamañca assādañca ādīnavañca nissaraṇañca yathābhūtaṃ<BR>
viditvā na gandharāmo na gandharato na gandhasammudito,<BR>
gandhavipariṇāmavirāganirodhā sukho bhikkhave tathāgato viharati. <BR>
Rasānaṃ samudayañca atthagamañca assādañca ādīnavañca nissaraṇañca yathābhūtaṃ<BR>
viditvā na rasārāmo na rasarato na rasasammudito, rasavipariṇāmavirāganirodhā sukho<BR>
bhikkhave tathāgato viharati. <BR>
Phoṭṭhabbānaṃ samudayañca atthagamañca assādañca ādīnavañca nissaraṇañca<BR>
yathābhūtaṃ viditvā na phoṭṭhabbārāmo na phoṭṭhabbarato na phoṭṭhabbasammudito,<BR>
phoṭṭhabbavipariṇāmavirāganirodhā sukho bhikkhave tathāgato viharati. <BR>
Dhammānaṃ samudayañca atthagamañca assādañca ādīnavañca nissaraṇañca yathābhūtaṃ<BR>
viditvā na dhammārāmo na dhammarato na dhammasammudito,<BR>
dhammavipariṇāmavirāganirodhā sukho bhikkhave tathāgato viharatīti. Idaṃ vatvā sugato<BR>
athāparaṃ etadavoca satthā:<BR>
Rūpā saddā rasā gandhā phassā dhammā ca kevalā<BR>
Iṭṭhā kantā manāpā ca yāvatatthīti vuccati. <BR>
<BR>
Sadevakassa lokassa ete vo sukhasammatā<BR>
Yattha ceto nirujjhanti taṃ tesaṃ dukkhasammataṃ<BR>
<BR>
Sukhanti-2 diṭṭhamariyehi sakkāyassuparodhanaṃ-3 <BR>
Paccanīkamidaṃ hoti sabbalokena passataṃ-4. <BR>
<BR>
Yaṃ pare sukhato āhu tadariyā āhu dukkhato<BR>
Yaṃ pare dukkhato āhu tadariyā sukhato vidū. <BR>
<BR>
Passa dhammaṃ durājānaṃ sammūḷehattha aviddasū<BR>
Nivutānaṃ tamo hoti andhakāro apassataṃ, <BR>
<BR>
[PTS Page 128] [\q 128/]      satañca vivaṭaṃ hoti āloko passatāmiva<BR>
Santike na vijānanti magā-5 dhammassa akovidā. <BR>
<BR>
Bhavarāgaparetehi bhavasotānusārihi-6 <BR>
Māradheyyānupannehi nāyaṃ dhammo susammudho. <BR>
<BR>
Ko nu aññatra mariyehi padaṃ sambuddhamarahati. <BR>
Yampadaṃ sammadaññāya parinibbanti anāsavāti. <BR>
<BR>
1. Sukhaṃ - sīmu<BR>
2. Sukhaṃ - machasaṃ, sukhañca - syā<BR>
3. Sakkāyassanirodhanaṃ - machasaṃ<BR>
4. Dassanaṃ - sī, 1, 2<BR>
5. Maggā - syā<BR>
6. Bhavarāgānusārihi - sī 1, 2. <BR>
<BR>
[BJT Page 258] [\x 258/]     <BR>
<BR>
1. 14. 4<BR>
Gayhasuttaṃ<BR>
<BR>
137. Rūpārāmā bhikkhave devamanussā rūparatā rūpasammuditā<BR>
rūpavipariṇāmavirāganirodhā dukkhā bhikkhave devamanussā viharanti. <BR>
Saddārāmā bhikkhave devamanussā saddāratā saddasammuditā<BR>
saddavipariṇāmavirāganirodhā dukkhā bhikkhave devamanussā viharanti. <BR>
Gandhārāmā bhikkhave devamanussā gandhāratā gandhasammuditā<BR>
gandhavipariṇāmavirāganirodhā dukkhā bhikkhave devamanussā viharanti. <BR>
Rasārāmā bhikkhave devamanussā rasāratā rasasammuditā rasavipariṇāmavirāganirodhā<BR>
dukkhā bhikkhave devamanussā viharanti. <BR>
Phoṭṭhabbārāmā bhikkhave devamanussā phoṭṭhabbāratā phoṭṭhabbasammuditā<BR>
phoṭṭhabbavipariṇāmavirāganirodhā dukkhā bhikkhave devamanussā viharanti. <BR>
Dhammārāmā bhikkhave devamanussā dhammāratā dhammasammuditā<BR>
dhammavipariṇāmavirāganirodhā dukkhā bhikkhave devamanussā viharanti. <BR>
<BR>
Tathāgato bhikkhave arahaṃ sammāsambuddho rūpānaṃ samudayañca atthagamañca<BR>
assādañca ādīnavañca nissaraṇañca yathābhūtaṃ viditvā na rūpārāmo na rūparato na<BR>
rūpasammudito, rūpavipariṇāmavirāganirodhā sukho-1 bhikkhave tathāgato viharati.<BR>
Saddānaṃ samudayañca atthagamañca assādañca ādīnavañca nissaraṇañca yathābhūtaṃ<BR>
viditvā na saddārāmo na saddārato na saddasammudito, saddavipariṇāmavirāganirodhā<BR>
sukho bhikkhave tathāgato viharati. <BR>
Gandhānaṃ samudayañca atthagamañca assādañca ādīnavañca nissaraṇañca yathābhūtaṃ<BR>
viditvā na gandhārāmo na gandharato na gandhasammudito,<BR>
gandhavipariṇāmavirāganirodhā sukho bhikkhave tathāgato viharati. <BR>
Rasānaṃ samudayañca atthagamañca assādañca ādīnavañca nissaraṇañca yathābhūtaṃ<BR>
viditvā na rasārāmo na rasarato na rasasammudito, rasavipariṇāmavirāganirodhā sukho<BR>
bhikkhave tathāgato viharati. <BR>
Phoṭṭhabbānaṃ samudayañca atthagamañca assādañca ādīnavañca nissaraṇañca<BR>
yathābhūtaṃ viditvā na phoṭṭhabbārāmo na phoṭṭhabbarato na phoṭṭhabbasammudito,<BR>
phoṭṭhabbavipariṇāmavirāganirodhā sukho bhikkhave tathāgato viharati. <BR>
Dhammānaṃ samudayañca atthagamañca assādañca ādīnavañca nissaraṇañca yathābhūtaṃ<BR>
viditvā na dhammārāmo na dhammarato na dhammasammudito,<BR>
dhammavipariṇāmavirāganirodhā sukho bhikkhave tathāgato viharatīti. <BR>
<BR>
1. 14. 5<BR>
Palāsasuttaṃ<BR>
<BR>
138. Yaṃ bhikkhave na tumhākaṃ, taṃ pajahatha. Taṃ vo pahīnaṃ hitāya sukhāya bhavissati.<BR>
Kiñca bhikkhave na tumhākaṃ?<BR>
<BR>
Cakkhuṃ bhikkhave na tumhākaṃ, taṃ pajahatha. Taṃ vo pahīnaṃ hitāya sukhāya<BR>
bhavissati. <BR>
Sotaṃ na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
Ghānaṃ na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
Jivhā na [PTS Page 129] [\q 129/]      tumhākaṃ, taṃ pajahatha. Sā vo pahīnaṃ hitāya<BR>
sukhāya bhavissati. <BR>
Kāyo na tumhākaṃ, taṃ pajahatha. Taṃ vo pahīnaṃ hitāya sukhāya bhavissati. <BR>
Mano na tumhākaṃ, taṃ pajahatha. So vo pahīnaṃ hitāya sukhāya bhavissati. <BR>
<BR>
Seyyathāpi bhikkhave yaṃ imasmiṃ jetavane tiṇakaṭṭhasākhapalāsaṃ, taṃ jano hareyya vā<BR>
ḍaheyya vā yathāpaccayaṃ vā kareyya. Api nu tumhākaṃ evamassa, amhe jano harati vā<BR>
ḍahati vā yathāpaccaṃ vā karotīti. No hetaṃ bhante. Taṃ kissa hetu? Na hi no etaṃ bhante<BR>
attā vā attaniyaṃ vāti. Evameva kho bhikkhave cakkhu na tumhākaṃ, taṃ pajahatha. Taṃ vo<BR>
pahīnaṃ hitāya sukhāya bhavissati. Sotaṃ na tumhākaṃ, taṃ pajahatha. Taṃ vo pahīnaṃ<BR>
hitāya sukhāya bhavissati. Ghānaṃ na tumhākaṃ, taṃ pajahatha. Taṃ vo pahīnaṃ hitāya<BR>
sukhāya bhavissati. Jivhā na tumhākaṃ, taṃ pajahatha. Taṃ vo pahīnaṃ hitāya sukhāya<BR>
bhavissati. Kāyo na tumhākaṃ, taṃ pajahatha. Taṃ vo pahīnaṃ hitāya sukhāya bhavissati.<BR>
Mano na tumhākaṃ, taṃ pajahatha, so vo pahīno hitāya sukhāya bhavissatīti. <BR>
<BR>
[BJT Page 260] [\x 260/]     <BR>
1. 14. 6<BR>
Dutiyapalāsasuttaṃ<BR>
<BR>
139. Yaṃ bhikkhave na tumhākaṃ, taṃ pajahatha. Taṃ vo pahīnaṃ hitāya sukhāya bhavissati.<BR>
Kiñca bhikkhave na tumhākaṃ?<BR>
<BR>
Rūpā bhikkhave na tumhākaṃ, te pajahatha. Te vo pahīnā hitāya sukhāya bhavissati. <BR>
Saddā na tumhākaṃ, te pajahatha. Te vo pahīnā hitāya sukhāya bhavissati. <BR>
Gandhā na tumhākaṃ, te pajahatha. Te vo pahīnā hitāya sukhāya bhavissati. <BR>
Rasā na tumhākaṃ, te pajahatha. Te vo pahīnā hitāya sukhāya bhavissati. <BR>
Phoṭṭhabbā na tumhākaṃ, te pajahatha. Te vo pahīnā hitāya sukhāya bhavissati. <BR>
Dhammā na tumhākaṃ, te pajahatha. Te vo pahīnā hitāya sukhāya bhavissati. <BR>
<BR>
Seyyathāpi bhikkhave yaṃ imasmiṃ jetavane tiṇakaṭṭhasākhapalāsaṃ, taṃ jano hareyya vā<BR>
ḍaheyya vā yathāpaccayaṃ vā kareyya. Api nu tumhākaṃ evamassa: amhe jano harati vā<BR>
ḍahati vā yathāpaccaṃ vā karotīti. No hetaṃ bhante. Taṃ kissa hetu? Na hi no etaṃ bhante<BR>
attā vā attanīyaṃ vāti. Evameva kho bhikkhave rūpā na tumhākaṃ, te pajahatha. Te vo<BR>
pahīnā hitāya sukhāya bhavissanti. Saddā na tumhākaṃ, te pajahatha. Te vo pahīnā hitāya<BR>
sukhāya bhavissati. Gandhā na tumhākaṃ, te pajahatha. Te vo pahīnā hitāya sukhāya<BR>
bhavissati. Rasā na tumhākaṃ, te pajahatha. Te vo pahīnā hitāya sukhāya bhavissati.<BR>
Phoṭṭhabbā na tumhākaṃ, te pajahatha. Te vo pahīnā hitāya sukhāya bhavissati. Dhammā<BR>
na tumhākaṃ, te pajahatha, te vo pahīnā hitāya sukhāya bhavissantīti. <BR>
<BR>
1. 14. 7<BR>
Ajjhattaaniccasuttaṃ<BR>
<BR>
140. Cakkhuṃ bhikkhave aniccaṃ, yopi hetu yopi paccayo cakkhussa uppādāya sopi anicco.<BR>
Aniccasambhūtaṃ bhikkhave cakkhuṃ kuto niccaṃ bhavissati. <BR>
[PTS Page 130] [\q 130/]      sotaṃ aniccaṃ, yopi hetu yopi paccayo sotassa uppādāya sopi<BR>
anicco. Aniccasambhūtaṃ bhikkhave sotaṃ kuto niccaṃ bhavissati. <BR>
Ghānaṃ aniccaṃ, yopi hetu yopi paccayo ghānassa uppādāya sopi anicco. Aniccasambhūtaṃ<BR>
bhikkhave ghānaṃ kuto niccaṃ bhavissati. <BR>
Jivhā aniccā, yopi hetu yopi paccayo jivhāya uppādāya sopi anicco. Aniccasambhūtā<BR>
bhikkhave jivhā kuto niccā bhavissati. <BR>
Kāyo anicco, yopi hetu yopi paccayo kāyassa uppādāya sopi anicco. Aniccasambhūto<BR>
bhikkhave kāyo kuto nicco bhavissati. <BR>
Mano anicco, yopi-1 hetu yopi paccayo manassa uppādāya sopi anicco. Aniccasambhūto<BR>
bhikkhave mano kuto nicco bhavissati. <BR>
<BR>
Evaṃ bhikkhu sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ bhikkhu sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati, yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ bhikkhu sutavā ariyasāvako ghāṇasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ bhikkhu sutavā ariyasāvako jivhāsmimpi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ bhikkhu sutavā ariyasāvako kāyasmimpi nibbindati, phoṭṭhabbesupi nibbindati,<BR>
kāyaviññāṇepi nibbindati, kāyasamphassepi nibbindati, yampidaṃ kāyasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. Evaṃ bhikkhu<BR>
sutavā ariyasāvako manasmimpi nibbindati, dhammesupi nibbindati, manoviññāṇepi<BR>
nibbindati, manosamphassepi nibbindati, yampidaṃ manosamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. Nibbindaṃ<BR>
virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti, vusitaṃ<BR>
brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
1. Yopi bhikkhave - ma<BR>
2. Bhavissatīti - syā. <BR>
<BR>
[BJT Page 262] [\x 262/]     <BR>
1. 14. 8<BR>
Ajjhattadukkhasuttaṃ<BR>
<BR>
141. Cakkhuṃ bhikkhave dukkhaṃ, yopi hetu yopi paccayo cakkhussa uppādāya sopi<BR>
dukkho. Dukkhasambhūtaṃ bhikkhave cakkhuṃ kuto sukhaṃ bhavissati. <BR>
Sotaṃ dukkhaṃ, yopi hetu yopi paccayo sotassa uppādāya sopi dukkho. Dukkhasambhūtaṃ<BR>
bhikkhave sotaṃ kuto sukhaṃ bhavissati. <BR>
Ghānaṃ dukkhaṃ, yopi hetu yopi paccayo ghānassa uppādāya sopi dukkho.<BR>
Dukkhasambhūtaṃ bhikkhave ghānaṃ kuto sukhaṃ bhavissati. <BR>
Jivhā dukkhā, yopi hetu yopi paccayo jivhāya uppādāya sopi dukkho. Dukkhasambhūtā<BR>
bhikkhave jivhā kuto sukhā bhavissati. <BR>
Kāyo dukkho, yopi hetu yopi paccayo kāyassa uppādāya sopi dukkho. Dukkhasambhūto<BR>
bhikkhave kāyo kuto sukhā bhavissati. <BR>
Mano dukkho, yopi hetu yopi paccayo manassa uppādāya sopi dukkho. Dukkhasambhūto<BR>
bhikkhave mano kuto nicco bhavissati. <BR>
<BR>
Evaṃ passaṃ bhikkhu sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati, yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako ghāṇasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako jivhāsmimpi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti.<BR>
Evaṃ passaṃ bhikkhu sutavā ariyasāvako manasmimpi nibbindati, dhammesupi nibbindati,<BR>
manoviññāṇepi nibbindati, manosamphassepi nibbindati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 14. 9<BR>
Ajjhattaanattasuttaṃ<BR>
142. Cakkhuṃ bhikkhave anattā yopi hetu yopi paccayo cakkhussa uppādāya sopi anattā.<BR>
Anattasambhūtaṃ bhikkhave cakkhuṃ kuto attā bhavissati. <BR>
Sotaṃ anattā, yopi hetu yopi paccayo sotassa uppādāya sopi anattā. Anattasambhūtaṃ<BR>
bhikkhave sotaṃ kuto attā bhavissati. <BR>
Ghānaṃ anattā, yopi hetu yopi paccayo ghānassa uppādāya sopi anattā. Anattasambhūtaṃ<BR>
bhikkhave ghānaṃ kuto attā bhavissati. <BR>
Jivhā anattā, yopi hetu yopi paccayo jivhāya uppādāya sopi anattā. Anattasambhūtā<BR>
bhikkhave jivhā kuto attā bhavissati?. <BR>
Kāyo anattā, yopi hetu yopi paccayo kāyassa uppādāya sopi anattā. Anattasambhūto<BR>
bhikkhave kāyo kuto attā bhavissati. <BR>
Mano anattā, yopi hetu yopi paccayo manassa [PTS Page 131] [\q 131/]      uppādāya sopi<BR>
anattā. Anattasambhūto bhikkhave mano kuto attā bhavissati. <BR>
<BR>
Evaṃ passaṃ bhikkhu sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati, yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako ghāṇasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako jivhāsmimpi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti.<BR>
Evaṃ passaṃ bhikkhu sutavā ariyasāvako manasmimpi nibbindati, dhammesupi nibbindati,<BR>
manoviññāṇepi nibbindati, manosamphassepi nibbindati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 14. 10<BR>
Bāhiraaniccasuttaṃ<BR>
143. Rūpā bhikkhave aniccā, yopi hetu yopi paccayo rūpānaṃ uppādāya sopi anicco.<BR>
Aniccasambhūtā bhikkhave rūpā kuto niccā bhavissanti. <BR>
Saddā aniccā, yopi hetu yopi paccayo saddānaṃ uppādāya sopi anicco. Aniccasambhūtā<BR>
bhikkhave saddā kuto niccā bhavissanti. <BR>
Gandhā aniccā, yopi hetu yopi paccayo gandhānaṃ uppādāya sopi anicco. Aniccasambhūtā<BR>
bhikkhave gandhā kuto niccā bhavissanti. <BR>
Rasā aniccā, yopi hetu yopi paccayo rasānaṃ uppādāya sopi anicco. Aniccasambhūtā<BR>
bhikkhave rasā kuto niccā bhavissanti. <BR>
Phoṭṭhabbā aniccā, yopi hetu yopi paccayo phoṭṭhabbānaṃ uppādāya sopi anicco.<BR>
Aniccasambhūto bhikkhave phoṭṭhabbā kuto nicco bhavissanti. <BR>
Dhammā aniccā, yopi hetu yopi paccayo dhammānaṃ uppādāya sopi anicco.<BR>
Aniccasambhūtā bhikkhave dhammā kuto niccā bhavissanti. <BR>
<BR>
[BJT Page 264] [\x 264/]     <BR>
<BR>
Evaṃ passaṃ bhikkhu sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati, yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako ghāṇasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako jivhāsmimpi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti.<BR>
Evaṃ passaṃ bhikkhu sutavā ariyasāvako manasmimpi nibbindati, dhammesupi nibbindati,<BR>
manoviññāṇepi nibbindati, manosamphassepi nibbindati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 14. 11<BR>
Bāhiradukkhasuttaṃ<BR>
<BR>
144. Rūpā bhikkhave dukkhā, yopi hetu yopi paccayo rūpānaṃ uppādāya sopi dukkho.<BR>
Dukkhasambhūtā bhikkhave rūpā kuto sukhā bhavissanti. <BR>
Saddā dukkhā, yopi hetu yopi paccayo saddānaṃ uppādāya sopi dukkho. Dukkhasambhūtā<BR>
bhikkhave saddā kuto sukhā bhavissanti. <BR>
Gandhā dukkhā, yopi hetu yopi paccayo gandhānaṃ uppādāya sopi dukkho.<BR>
Dukkhasambhūtā bhikkhave gandhā kuto sukhā bhavissanti. <BR>
Rasā dukkhā, yopi hetu yopi paccayo rasānaṃ uppādāya sopi dukkho. Dukkhasambhūtā<BR>
bhikkhave rasā kuto sukhā bhavissanti. <BR>
Phoṭṭhabbā dukkhā, yopi hetu yopi paccayo phoṭṭhabbānaṃ uppādāya sopi dukkho.<BR>
Dukkhasambhūtā bhikkhave phoṭṭhabbā kuto sukhā bhavissanti. <BR>
Dhammā dukkhā, yopi hetu yopi paccayo dhammānaṃ uppādāya sopi dukkho.<BR>
Dukkhasambhūtā bhikkhave dhammā kuto sukhā bhavissanti. <BR>
<BR>
Evaṃ passaṃ bhikkhu sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati, yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako ghāṇasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako jivhāsmimpi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako manasmimpi nibbindati, dhammesupi nibbindati,<BR>
manoviññāṇepi nibbindati, manosamphassepi nibbindati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 14. 12<BR>
Bāhiraanattasuttaṃ<BR>
<BR>
145. Rūpā bhikkhave anattā, yopi hetu yopi paccayo rūpānaṃ uppādāya sopi anattā.<BR>
Anattasambhūtā bhikkhave rūpā kuto attā bhavissanti. <BR>
Saddā anattā, yopi hetu yopi paccayo saddānaṃ uppādāya sopi anattā. Anattasambhūtā<BR>
bhikkhave saddā kuto attā bhavissanti. <BR>
Gandhā anattā, yopi hetu yopi paccayo gandhānaṃ uppādāya sopi anattā. Anattasambhūtā<BR>
bhikkhave gandhā kuto attā bhavissanti. <BR>
Rasā anattā, yopi hetu yopi paccayo rasānaṃ uppādāya sopi anattā. Anattasambhūtā<BR>
bhikkhave rasā kuto attā bhavissanti. <BR>
Phoṭṭhabbā anattā, yopi hetu yopi paccayo phoṭṭhabbānaṃ uppādāya sopi anattā.<BR>
Anattasambhūtā bhikkhave phoṭṭhabbā kuto attā bhavissanti. <BR>
Dhammā anattā, yopi hetu yopi paccayo dhammānaṃ uppādāya sopi anattā.<BR>
Anattasambhūtā bhikkhave dhammā kuto attā bhavissanti. <BR>
<BR>
[PTS Page 132] [\q 132/]      evaṃ passaṃ bhikkhu sutavā ariyasāvako cakkhusmimpi<BR>
nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati,<BR>
yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tasmimpi nibbindati. Nibbindaṃ virajjati, virāgā vimuccati,<BR>
vimuttasmiṃ vimuttamiti ñāṇaṃ hoti, khīṇā jāti, vusitaṃ brahmacariyaṃ kataṃ karaṇīyaṃ,<BR>
nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati, yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako ghāṇasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako jivhāsmimpi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti.<BR>
Evaṃ passaṃ bhikkhu sutavā ariyasāvako manasmimpi nibbindati, dhammesupi nibbindati,<BR>
manoviññāṇepi nibbindati, manosamphassepi nibbindati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
<BR>
Devadahavaggo cuddasamo<BR>
<BR>
Tatruddānaṃ:<BR>
Devadaha khaṇo-1 sagayha gayha-2 dve honti palāsīnā-3 <BR>
Hetunā'pi tayo vuttā te kho ajjhatta bāhirā4ti. <BR>
<BR>
------------------------<BR>
1. Devadaho khaṇe. Machasaṃ. <BR>
2. Pāggayha. Aggayha syā. <BR>
3. Dve na tumhākameva ca. Machasaṃ<BR>
4. Duve ajjhattabāhirā machasaṃ, syā. <BR>
<BR>
[BJT Page 266] [\x 266/]     <BR>
15. Navapurāṇavaggo<BR>
1. 15. 1<BR>
Kammasuttaṃ<BR>
<BR>
146. Navapurāṇāni bhikkhave, kammāni desissāmi, kammanirodhañca,<BR>
kammanirodhagāminiñca paṭipadaṃ. Taṃ suṇātha, sādhukaṃ manasikarotha, bhāsissāmīti. <BR>
<BR>
Katamañca bhikkhave purāṇaṃ kammaṃ: -1. <BR>
Cakkhuṃ bhikkhave purāṇaṃ kammaṃ abhisaṅkhataṃ abhisañcetayitaṃ vedanīyaṃ<BR>
daṭṭhabbaṃ. <BR>
Sotaṃ purāṇaṃ kammaṃ abhisaṅkhataṃ abhisañcetayitaṃ vedanīyaṃ daṭṭhabbaṃ. <BR>
Ghānaṃ purāṇaṃ kammaṃ abhisaṅkhataṃ abhisañcetayitaṃ vedanīyaṃ daṭṭhabbaṃ. <BR>
Jivhā purāṇaṃ kammaṃ abhisaṅkhatā abhisañcetayitaṃ vedanīyaṃ daṭṭhabbā. <BR>
Kāyo purāṇaṃ kammaṃ abhisaṅkhato abhisañcetayitaṃ vedanīyaṃ daṭṭhabbo. <BR>
Mano purāṇaṃ kammaṃ abhisaṅkhato abhisañcetayitaṃ vedanīyaṃ daṭṭhabbo. <BR>
Idaṃ vuccati bhikkhave, purāṇaṃ kammaṃ. <BR>
<BR>
Katamañca bhikkhave navaṃ kammaṃ:<BR>
Yaṃ kho bhikkhave etarahi kammaṃ karoti kāyena vācāya manasā. Idaṃ vuccati bhikkhave<BR>
navaṃ kammaṃ. <BR>
<BR>
Katamo ca bhikkhave kammanirodho: yo kho bhikkhave<BR>
kāyakammavacīkammamanokammassa-1 nirodhā [PTS Page 138] [\q 138/]      vimuttiṃ<BR>
phusati. Ayaṃ vuccati bhikkhave, kammanirodho. <BR>
<BR>
Katamā ca bhikkhave kammanirodhagāminī paṭipadā: ayameva ariyo aṭṭhaṅgiko maggo.<BR>
Seyyathīdaṃ: sammādiṭṭhi sammāsaṅkappo sammāvācā sammākammānto sammāājīvo<BR>
sammāvāyāmo sammāsati sammāsamādhi. Ayaṃ vuccati bhikkhave kammanirodhagāminī<BR>
paṭipadā. <BR>
<BR>
Iti kho bhikkhave desitaṃ vo mayā purāṇaṃ kammaṃ desitaṃ navaṃ kammaṃ, desito<BR>
kammanirodho, desitā kammanirodhagāminī paṭipadā. Yaṃ vo bhikkhave, satthārā<BR>
karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā. -2<BR>
Etāni bhikkhave rukkhamūlāni, etāni suññāgārāni, jhāyatha bhikkhave, mā pamādattha, mā<BR>
pacchā vippaṭisārino ahuvattha, ayaṃ vo amhākaṃ anusāsanīti. <BR>
<BR>
3. Kāyakammaṃ vācākammaṃ manokammaṃ sīmu, sī 2. <BR>
4. Kataṃ kho mayā - syā. <BR>
<BR>
[BJT Page 268] [\x 268/]     <BR>
<BR>
1. 15. 2<BR>
Sappāyasuttaṃ<BR>
<BR>
Nibbānasappāyaṃ vo bhikkhave paṭipadaṃ desissāmi. Taṃ suṇātha, sādhukaṃ manasi<BR>
karotha, bhāsissāmīti. Katamā ca sā bhikkhave nibbānasappāyā paṭipadā:<BR>
<BR>
Idha bhikkhave bhikkhu cakkhuṃ aniccanti passati, rūpā aniccāti passati, cakkhuviññāṇaṃ<BR>
aniccanti passati, cakkhusamphasso aniccoti passati, yampidaṃ cakkhusamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccanti passati. <BR>
<BR>
Sotaṃ aniccanti passati, saddā aniccāti passati, sotaviññāṇaṃ aniccanti passati,<BR>
sotasamphasso aniccoti passati, yampidaṃ sotasamphassapaccayā uppajjati vedayitaṃ sukhaṃ<BR>
vā dukkhaṃ vā adukkhamasukhaṃ vā tampi aniccanti passati. <BR>
Jivhā aniccāti passati, rasā aniccāti passati, jivhāviññāṇaṃ aniccanti passati, jivhāsamphasso<BR>
aniccoti [PTS Page 134] [\q 134/]      passati, yampidaṃ jivhāsamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi aniccanti passati. <BR>
<BR>
Kāyo aniccoti passati, phoṭṭhabbā aniccāti passati, kāyaviññāṇaṃ aniccanti passati,<BR>
kāyasamphasso aniccoti passati, yampidaṃ kāyasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi aniccanti passati. <BR>
Mano aniccoti passati, dhammā aniccāti passati, manoviññāṇaṃ aniccanti passati,<BR>
manosamphasso aniccoti passati, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi aniccanti passati. <BR>
<BR>
Ayaṃ kho sā bhikkhave nibbānasappāyā paṭipadāti. <BR>
<BR>
1. 15. 3<BR>
Dutiyasappāyasuttaṃ<BR>
<BR>
148. Nibbānasappāyaṃ vo bhikkhave paṭipadaṃ desissāmi. Taṃ suṇātha sādhukaṃ manasi<BR>
karotha, bhāsissāmīti. Katamā ca sā bhikkhave nibbānasappāyā paṭipadā:<BR>
<BR>
Idha bhikkhave bhikkhu cakkhuṃ dukkhanti passati, rūpā dukkhanti passati,<BR>
cakkhuviññāṇaṃ dukkhanti passati, cakkhusamphasso dukkhoti passati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi dukkhanti passati. <BR>
<BR>
Idha bhikkhave sotaṃ dukkhanti passati, saddā dukkhanti passati, sotaviññāṇaṃ dukkhanti<BR>
passati, sotasamphasso dukkhoti passati, yampidaṃ sotasamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi dukkhanti passati. <BR>
Idha bhikkhave ghānaṃ dukkhanti passati, gandhā dukkhanti passati, ghānaviññāṇaṃ<BR>
dukkhanti passati, ghānasamphasso dukkhoti passati, yampidaṃ ghānasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā jivhā dukkhāti passati,<BR>
rasā dukkhāti passati, jivhāviññāṇaṃ dukkhanti passati, jivhāsamphasso dukkhoti passati,<BR>
yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi dukkhanti passati. <BR>
<BR>
Kāyo dukkhoti passati, phoṭṭhabbā dukkhāti passati, kāyaviññāṇaṃ dukkhanti passati,<BR>
kāyasamphasso dukkhoti passati, yampidaṃ kāyasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi dukkhanti passati. <BR>
Mano dukkhoti passati, dhammā dukkhāti passati, manoviññāṇaṃ dukkhanti passati,<BR>
manosamphasso dukkhoti passati, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi dukkhanti passati. <BR>
<BR>
Ayaṃ kho sā bhikkhave nibbānasappāyā paṭipadāti. <BR>
<BR>
[BJT Page 270] [\x 270/]     <BR>
1. 15. 4<BR>
Tatiyasappāyasuttaṃ<BR>
<BR>
149. Nibbānasappāyaṃ vo bhikkhave paṭipadaṃ desissāmi. Taṃ suṇātha, sādhukaṃ manasi<BR>
karotha, bhāsissāmīti. Katamā ca sā bhikkhave nibbānasappāyā paṭipadā:<BR>
<BR>
Idha bhikkhave bhikkhu cakkhuṃ anattāti passati, rūpā anattāti passati, cakkhuviññāṇaṃ<BR>
anattāti passati, cakkhusamphasso anattāti passati, yampidaṃ cakkhusamphassapaccayā [PTS<BR>
Page 135] [\q 135/]      uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattāti passati. <BR>
<BR>
Sotaṃ anattāti passati, saddā anattāti passati, sotaviññāṇaṃ anattāti passati, sotasamphasso<BR>
anattāti passati, yampidaṃ sotasamphassapaccayā uppajjati vedayitaṃ sukhaṃ vā dukkhaṃ<BR>
vā adukkhamasukhaṃ vā tampi anattāti passati. <BR>
Jivhā anattāti passati, rasā anattāti passati, jivhāviññāṇaṃ anattāti passati, jivhāsamphasso<BR>
anattāti passati, yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ<BR>
vā adukkhamasukhaṃ vā tampi anattāti passati. <BR>
<BR>
Kāyo anattāti passati, phoṭṭhabbā anattāti passati, kāyaviññāṇaṃ anattāti passati,<BR>
kāyasamphasso anattāti passati, yampidaṃ kāyasamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi anattāti passati. <BR>
Mano anattāti passati, dhammā anattāti passati, manoviññāṇaṃ anattāti passati,<BR>
manosamphasso anattāti passati, yampidaṃ manosamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā tampi anattāti passati. <BR>
<BR>
Ayaṃ kho sā bhikkhave nibbānasappāyā paṭipadāti. <BR>
<BR>
1. 15. 5<BR>
Catutthasappāyasuttaṃ<BR>
<BR>
150. Nibbānasappāyaṃ vo bhikkhave, paṭipadaṃ desissāmi. Taṃ suṇātha, sādhukaṃ manasi<BR>
karotha, bhāsissāmīti. Katamā ca sā bhikkhave nibbānasappāyā paṭipadā:<BR>
<BR>
Taṃ kimmaññatha bhikkhave, "cakkhuṃ niccaṃ vā aniccaṃ vā" ti?. Aniccaṃ bhante.<BR>
Yampanāniccaṃ dukkhaṃ vā taṃ sukhaṃ vāti. ? Dukkhaṃ bhante, yampanāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ "etaṃ mama eso'hamasmi eso me attā"<BR>
ti. No hetaṃ bhante. <BR>
Rūpā "niccā vā aniccā vā" ti. ? Aniccā bhante. Yampanāniccaṃ dukkhaṃ vā taṃ sukhaṃ vāti.<BR>
? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante.<BR>
Cakkhuviññāṇaṃ "niccaṃ vā aniccaṃ vā" ti. ? Aniccaṃ bhante. Yampanāniccaṃ dukkhaṃ vā<BR>
taṃ sukhaṃ vāti. ? Dukkhaṃ bhante, yaṃ panāniccaṃ dukkhaṃ vipariṇāmadhammaṃ<BR>
kallannu taṃ samanupassituṃ "etaṃ mama eso'hamasmi eso me attā" ti. No hetaṃ bhante.<BR>
Cakkhusamphasso"nicco vā anicco vā" ti. ?Anicco bhante. Yampanāniccaṃ dukkhaṃ vā taṃ<BR>
sukhaṃ vāti. ? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama eso'hamasmi eso me attā" ti. No hetaṃ bhante. Yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi niccaṃ vā aniccaṃ vāti. ? Aniccaṃ bhante. Yampanāniccaṃ dukkhaṃ vā taṃ sukhaṃ<BR>
vāti. ? Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
[BJT Page 272] [\x 272/]     <BR>
<BR>
"Sotaṃ niccaṃ vā aniccaṃ vā" ti. ? Aniccaṃ bhante. Yampanāniccaṃ dukkhaṃ vā taṃ sukhaṃ<BR>
vāti. ? Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Saddā "niccā vā aniccā vā" ti. ? Aniccā bhante. Yampanāniccaṃ dukkhaṃ vā taṃ sukhaṃ vāti.<BR>
? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Sotaviññāṇaṃ<BR>
"niccaṃ vā aniccaṃ vā" ti. ? Aniccaṃ bhante. Yampanāniccaṃ dukkhaṃ vā taṃ sukhaṃ vāti. ?<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante.<BR>
Sotasamphasso"nicco vā anicco vā" ti. ?Anicco bhante. Yampanāniccaṃ dukkhaṃ vā taṃ<BR>
sukhaṃ vāti. ? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama eso'hamasmi eso me attā" ti. No hetaṃ bhante. Yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi niccaṃ vā aniccaṃ vāti. ? Aniccaṃ bhante. Yampanāniccaṃ dukkhaṃ vā taṃ sukhaṃ<BR>
vāti. ? Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
"Ghānaṃ niccaṃ vā aniccaṃ vā" ti. ? Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti. ? Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Gandhā "niccā vā aniccā vā" ti. ? Aniccā bhante. Yampanāniccaṃ dukkhaṃ vā taṃ sukhaṃ<BR>
vāti. ? Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Ghāṇaviññāṇaṃ<BR>
"niccaṃ vā aniccaṃ vā" ti. ? Aniccaṃ bhante. Yampanāniccaṃ dukkhaṃ vā taṃ sukhaṃ vāti. ?<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante.<BR>
Ghāṇasamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. ? Dukkhaṃ bhante, yampanāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama eso'hamasmi eso me attā" ti. No hetaṃ bhante. Yampidaṃ<BR>
ghāṇasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi niccaṃ vā aniccaṃ vāti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
"Jivhā niccaṃ vā aniccaṃ vā" ti. ? Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti. ? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Rasā "niccā vā aniccā vā" ti. ? Aniccā bhante. Yampanāniccaṃ dukkhaṃ vā taṃ sukhaṃ vāti.<BR>
? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Jivhāviññāṇaṃ<BR>
"niccaṃ vā aniccaṃ vā" ti. ? Aniccaṃ bhante. Yampanāniccaṃ dukkhaṃ vā taṃ sukhaṃ vāti. ?<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante.<BR>
Jivhāsamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. ? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama eso'hamasmi eso me attā" ti. No hetaṃ bhante. Yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi niccaṃ vā aniccaṃ vāti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
"Kāyaṃ niccaṃ vā aniccaṃ vā" ti. ? Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti. ? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Phoṭṭhabbā "niccā vā aniccā vā" ti. ? Aniccā bhante. Yampanāniccaṃ dukkhaṃ vā taṃ sukhaṃ<BR>
vāti. ? Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Kāyaviññāṇaṃ<BR>
"niccaṃ vā aniccaṃ vā" ti. ? Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Kāyasamphasso<BR>
"nicco vā anicco vā" ti. Anicco bhante. Yampanāniccaṃ dukkhaṃ vā taṃ sukhaṃ vāti. ?<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi niccaṃ vā aniccaṃ vāti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
"Mano nicco vā anicco vā" ti. ? Anicco bhante. Yaṃ panāniccaṃ dukkhaṃ vā taṃ sukhaṃ vāti.<BR>
? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Dhammā "niccā vā aniccā vā" ti. ? Aniccā bhante. Yampanāniccaṃ dukkhaṃ vā taṃ sukhaṃ<BR>
vāti. ? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. Manoviññāṇaṃ<BR>
"niccaṃ vā aniccaṃ vā" ti. ?Aniccaṃ bhante. Yampanāniccaṃ dukkhaṃ vā taṃ sukhaṃ vāti. ?<BR>
Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante.<BR>
Manosamphasso"nicco vā anicco vā" ti. Anicco bhante. Yampanāniccaṃ dukkhaṃ vā taṃ<BR>
sukhaṃ vāti. ? Dukkhaṃ bhante, yaṃ panāniccaṃ dukkhaṃ vipariṇāmadhammaṃ kallannu<BR>
taṃ samanupassituṃ "etaṃ mama eso'hamasmi eso me attā" ti. No hetaṃ bhante. Yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi niccaṃ vā aniccaṃ vāti. Aniccaṃ bhante. Yampanāniccaṃ dukkhaṃ vā taṃ sukhaṃ vāti.<BR>
Dukkhaṃ bhante, yampanāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ "etaṃ mama eso'hamasmi eso me attā" ti. No hetaṃ bhante. <BR>
Evaṃ passaṃ bhikkhu sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati, yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako ghāṇasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako jivhāsmimpi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti. <BR>
Evaṃ passaṃ bhikkhu sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānātīti.<BR>
Evaṃ passaṃ bhikkhu sutavā ariyasāvako manasmimpi nibbindati, dhammesupi nibbindati,<BR>
manoviññāṇepi nibbindati, manosamphassepi nibbindati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. [PTS Page 136] [\q 136/]      nibbindaṃ virajjati, virāgā vimuccati,<BR>
vimuttasmiṃ vimuttamiti ñāṇaṃ hoti, khīṇā jāti, vusitaṃ brahmacariyaṃ kataṃ karaṇīyaṃ,<BR>
nāparaṃ itthattāyāti pajānāti. -1. Ayaṃ kho sā bhikkhave nibbānasappāyapaṭipadāti. <BR>
<BR>
1. Pajānātīti - sīmu. <BR>
<BR>
1. 15. 6<BR>
Antevāsikasuttaṃ<BR>
<BR>
151. Anantevāsikamidaṃ bhikkhave brahmacariyaṃ vussati anācariyakaṃ, sāntevāsiko-2<BR>
bhikkhave bhikkhu sācariyako dukkhaṃ na phāsu viharati. Anantevāsiko bhikkhave bhikkhu<BR>
anācariyako sukhaṃ phāsuṃ viharati. <BR>
<BR>
Kathañca bhikkhave bhikkhu sāntevāsiko sācariyako dukkhaṃ na phāsu viharati: idha<BR>
bhikkhave bhikkhuno cakkhunā rūpaṃ disvā uppajjanti pāpakā akusalā dhammā<BR>
sarasaṅkappā saññojaniyā, tyāssa anto vasanti, antassa vasanti pāpakā akusalā dhammāti,<BR>
tasmā sāntevāsikoti vuccati, te naṃ samudācaranti, samudācaranti naṃ pāpakā akusalā<BR>
dhammāti, tasmā sācariyakoti vuccati. <BR>
<BR>
Punacaparaṃ bhikkhave bhikkhuno sotena saddaṃ sutvā uppajjanti pāpakā akusalā dhammā<BR>
sarasaṅkappā saññojaniyā, tyāssa anto vasanti, antassa vasanti pāpakā akusalā dhammāti,<BR>
tasmā sāntevāsikoti vuccati, te naṃ samudācaranti, samudācaranti naṃ pāpakā akusalā<BR>
dhammāti, tasmā sācariyakoti vuccati. <BR>
Punacaparaṃ bhikkhave bhikkhuno ghānena gandhaṃ ghāyitvā uppajjanti pāpakā akusalā<BR>
dhammā sarasaṅkappā saññojaniyā, tyāssa anto vasanti, antassa vasanti pāpakā akusalā<BR>
dhammāti, tasmā sāntevāsikoti vuccati, te naṃ samudācaranti, samudācaranti naṃ pāpakā<BR>
akusalā dhammāti, tasmā sācariyakoti vuccati. <BR>
Punacaparaṃ bhikkhave bhikkhuno jivhāya rasaṃ sāyitvā uppajjanti pāpakā akusalā<BR>
dhammā sarasaṅkappā saññojaniyā, tyāssa anto vasanti, antassa vasanti pāpakā akusalā<BR>
dhammāti, tasmā sāntevāsikoti vuccati, te naṃ samudācaranti, samudācaranti naṃ pāpakā<BR>
akusalā dhammāti, tasmā sācariyakoti vuccati. <BR>
Punacaparaṃ bhikkhave bhikkhuno kāyena phoṭṭhabbaṃ phusitvā uppajjanti pāpakā akusalā<BR>
dhammā sarasaṅkappā saññojaniyā, tyāssa anto vasanti, antassa vasanti pāpakā akusalā<BR>
dhammāti, tasmā sāntevāsikoti vuccati, te naṃ samudācaranti, samudācaranti naṃ pāpakā<BR>
akusalā dhammāti, tasmā sācariyakoti vuccati. <BR>
<BR>
[BJT Page 274] [\x 274/]     <BR>
<BR>
Punacaparaṃ bhikkhave bhikkhuno manasā dhammaṃ viññāya uppajjanti pāpakā akusalā<BR>
dhammā sarasaṅkappā saññojaniyā, tyāssa anto vasanti, antassa vasanti pāpakā akusalā<BR>
dhammāti, tasmā sāntevāsikoti vuccati, te naṃ samudācaranti, samudācaranti naṃ pāpakā<BR>
akusalā dhammāti, tasmā sācariyakoti vuccati. Evaṃ kho bhikkhave, bhikkhu sāntevāsiko<BR>
sācariko dukkhaṃ na phāsu viharati. <BR>
<BR>
Kathaṃ ca bhikkhave, bhikkhu anantevāsiko anācariyako sukhaṃ phāsu viharati: idha<BR>
bhikkhave, bhikkhuno cakkhunā rūpaṃ disvā nūpajjanti pāpakā akusalā dhammā<BR>
sarasaṅkappā saññojaniyā, tyāssa na anto vasanti, nāssa anto vasanti pāpakā akusalā<BR>
dhammāti tasmā anantevāsikoti vuccati. Te na naṃ-1 samudācaranti. Na samudācaranti naṃ<BR>
pāpakā akusalā dhammāti, tasmā anācariyakoti vuccati. <BR>
<BR>
1. Netaṃ - syā, te naṃ na - machasaṃ. Na<BR>
<BR>
<BR>
Punacaparaṃ bhikkhave, bhikkhuno sotena saddaṃ sutvā nūpajjanti pāpakā akusalā dhammā<BR>
sarasaṅkappā saññojaniyā, tyāssa na anto vasanti, nāssa anto vasanti pāpakā akusalā<BR>
dhammāti tasmā anantevāsikoti vuccati. Te na naṃ samudācaranti. Na samudācaranti naṃ<BR>
pāpakā akusalā dhammāti, tasmā anācariyakoti vuccati. <BR>
Punacaparaṃ bhikkhave, bhikkhuno ghānena gandhaṃ ghāyitvā nūpajjanti pāpakā akusalā<BR>
dhammā sarasaṅkappā saññojaniyā, tyāssa na anto vasanti, nāssa anto vasanti pāpakā<BR>
akusalā dhammāti tasmā anantevāsikoti vuccati. Te na naṃ samudācaranti. Na<BR>
samudācaranti naṃ pāpakā akusalā dhammāti, tasmā anācariyakoti vuccati. <BR>
Punacaparaṃ bhikkhave, bhikkhuno jivhāya rasaṃ sāyitvā nūpajjanti pāpakā akusalā<BR>
dhammā sarasaṅkappā saññojaniyā, tyāssa na anto vasanti, nāssa anto vasanti pāpakā<BR>
akusalā dhammāti tasmā anantevāsikoti vuccati. Te na naṃ samudācaranti. Na<BR>
samudācaranti naṃ pāpakā akusalā dhammāti, tasmā anācariyakoti vuccati. <BR>
Punacaparaṃ bhikkhave, bhikkhuno kāyena phoṭṭhabbaṃ phusitvā nūpajjanti pāpakā<BR>
akusalā dhammā sarasaṅkappā saññojaniyā, tyāssa na anto vasanti, nāssa anto vasanti<BR>
pāpakā akusalā dhammāti tasmā anantevāsikoti vuccati. Te na naṃ samudācaranti. Na<BR>
samudācaranti naṃ pāpakā akusalā dhammāti, tasmā anācariyakoti vuccati. <BR>
Punacaparaṃ bhikkhave, bhikkhuno manasā dhammaṃ viññāya nūpajjanti pāpakā akusalā<BR>
dhammā sarasaṅkappā saññojaniyā, tyāssa na anto [PTS Page 274] [\q 274/]      vasanti,<BR>
nāssa anto vasanti pāpakā akusalā dhammāti tasmā anantevāsikoti vuccati. Te na naṃ<BR>
samudācaranti. Na samudācaranti naṃ pāpakā akusalā dhammāti, tasmā anācariyakoti<BR>
vuccati. <BR>
Evaṃ kho bhikkhave, bhikkhu anantevāsiko anācariyako sukhaṃ phāsu viharati.<BR>
Anantevāsikamidaṃ bhikkhave, brahmacariyaṃ vussati anācariyakaṃ. [PTS Page 138] [\q<BR>
138/]      sāntevāsiko bhikkhave, bhikkhu sācariyako dukkhaṃ na phāsu viharati.<BR>
Anantevāsiko bhikkhave, bhikkhu anācariyako sukhaṃ phāsu viharatīti. <BR>
<BR>
1. 15. 7<BR>
Kimatthiyasuttaṃ<BR>
<BR>
152. Sace vo bhikkhave, aññatitthiyā paribbājakā evaṃ puccheyyuṃ: "kimatthiyaṃ āvuso<BR>
samaṇe gotame brahmacariyaṃ vussatī" ti? Evaṃ puṭṭhā tumhe bhikkhave, tesaṃ<BR>
aññatitthiyānaṃ paribbājakānaṃ evaṃ vyākareyyātha: dukkhassa kho āvuso pariññāya<BR>
bhagavati brahmacariyaṃ vussatīti. Sace pana vo bhikkhave, aññatitthiyā paribbājakā evaṃ<BR>
puccheyyuṃ: katamaṃ pana taṃ āvuso dukkhaṃ yassa pariññāya samaṇe gotame<BR>
brahmacariyaṃ vussatīti? Evaṃ puṭṭhā tumhe bhikkhave, tesaṃ aññatitthiyānaṃ<BR>
paribbājakānaṃ evaṃ vyākareyyātha:<BR>
<BR>
[BJT Page 276] [\x 276/]     <BR>
<BR>
Cakkhuṃ kho āvuso dukkhaṃ, tassa pariññāya bhagavati brahmacariyaṃ vussati. Rūpā<BR>
dukkhā, tesaṃ pariññāya bhagavati brahmacariyaṃ vussati. Cakkhuviññāṇaṃ dukkhaṃ, tassa<BR>
pariññāya bhagavati brahmacariyaṃ vussati. Cakkhusamphasso dukkho, tassa pariññāya<BR>
bhagavati brahmacariyaṃ vussati. Yampidaṃ cakkhusamphassapaccayā uppajjati vedayitaṃ<BR>
sukhaṃ vā dukkhaṃ vā adukkhamasukhaṃ vā, tampi dukkhaṃ tassa pariññāya bhagavati<BR>
brahmacariyaṃ vussati. <BR>
<BR>
Sotaṃ dukkhaṃ, tassa pariññāya bhagavati brahmacariyaṃ vussati. Saddā dukkhā tesaṃ<BR>
pariññāya bhagavati brahmacariyaṃ vussati. Sotaviññāṇaṃ dukkhaṃ, tassa pariññāya<BR>
bhagavati brahmacariyaṃ vussati. Sotasamphasso dukkho, tassa pariññāya bhagavati<BR>
brahmacariyaṃ vussati. Yampidaṃ sotasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā, tampi dukkhaṃ tassa pariññāya bhagavati<BR>
brahmacariyaṃ vussati. <BR>
Ghānaṃ dukkhaṃ, tassa pariññāya bhagavati brahmacariyaṃ vussati. Gandhā dukkhā tesaṃ<BR>
pariññāya bhagavati brahmacariyaṃ vussati. Ghānaviññāṇaṃ dukkhaṃ, tassa pariññāya<BR>
bhagavati brahmacariyaṃ vussati. Sotasamphasso dukkho, tassa pariññāya bhagavati<BR>
brahmacariyaṃ vussati. Yampidaṃ ghānasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā, tampi dukkhaṃ tassa pariññāya bhagavati<BR>
brahmacariyaṃ vussati. <BR>
Jivhā dukkhā, tassa pariññāya bhagavati brahmacariyaṃ vussati. Rasā dukkhā tesaṃ<BR>
pariññāya bhagavati brahmacariyaṃ vussati. Jivhāviññāṇaṃ dukkhaṃ, tassa pariññāya<BR>
bhagavati brahmacariyaṃ vussati jivhāsamphasso dukkho, tassa pariññāya bhagavati<BR>
brahmacariyaṃ vussati. Yampidaṃ jivhāsamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā, tampi dukkhaṃ tassa pariññāya bhagavati<BR>
brahmacariyaṃ vussati. <BR>
Kāyo dukkho, tassa pariññāya bhagavati brahmacariyaṃ vussati. Phoṭṭhabbā dukkhā tesaṃ<BR>
pariññāya bhagavati brahmacariyaṃ vussati. Kāyaviññāṇaṃ dukkhaṃ, tassa pariññāya<BR>
bhagavati brahmacariyaṃ vussati. Kāyasamphasso dukkho, tassa pariññāya bhagavati<BR>
brahmacariyaṃ vussati. Yampidaṃ kāyasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā, tampi dukkhaṃ tassa pariññāya bhagavati<BR>
brahmacariyaṃ vussati. <BR>
Mano dukkho, tassa pariññāya bhagavati brahmacariyaṃ vussati. Dhammā dukkhā tesaṃ<BR>
pariññāya bhagavati brahmacariyaṃ vussati. Manoviññāṇaṃ dukkhaṃ, tassa pariññāya<BR>
bhagavati brahmacariyaṃ vussati. Manosamphasso dukkho, tassa pariññāya bhagavati<BR>
brahmacariyaṃ vussati. Yampidaṃ manosamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā, tampi dukkhaṃ tassa pariññāya bhagavati<BR>
brahmacariyaṃ vussati. <BR>
Idaṃ kho āvuso dukkhaṃ yassa pariññāya bhagavati brahmacariyaṃ vussatīti. Evaṃ puṭṭho<BR>
tumhe bhikkhave, tesaṃ aññatitthiyānaṃ paribbājakānaṃ evaṃ vyākareyyathāti. <BR>
<BR>
1. 15. 8<BR>
Atthinukhopariyāyasuttaṃ<BR>
<BR>
153. Sāvatthiyaṃ:<BR>
<BR>
Atthi nū kho bhikkhave, pariyāyo yaṃ pariyāyaṃ āgamma bhikkhu aññatreva saddhāya<BR>
aññatra-1 ruciyā aññatra anussavā aññatra ākāraparivitakkā aññatra diṭṭhinijjhānakkhantiyā<BR>
[PTS Page 139] [\q 139/]      aññaṃ vyākareyya: "khīṇā jāti, vusitaṃ brahmacariyaṃ, kataṃ<BR>
karaṇīyaṃ nāparaṃ itthattāyāti pajānāmī" ti?<BR>
<BR>
Bhagavamamūlakā no bhante, dhammā bhagavannettikā bhagavamapaṭisaraṇā. Sādhu vata<BR>
bhante, bhagavantaṃ yeva paṭibhātu etassa bhāsitassa attho, bhagavato sutvā bhikkhū<BR>
dhārassantīti. Tena hi bhikkhave suṇātha, sādhukaṃ manasikarotha, bhāsissāmīti. Evaṃ<BR>
bhanteti kho te bhikkhū bhagavato paccassosuṃ bhagavā etadavoca:<BR>
<BR>
Atthi bhikkhave, pariyāyo yaṃ pariyāyaṃ āgamma bhikkhu aññatreva saddhāya aññatra<BR>
ruciyā aññatra anussavā aññatra ākāraparivitakkā aññatra diṭṭhinijjhānakkhantiyā aññaṃ<BR>
vyākareyya: "khīṇā jāti, vusitaṃ brahmacariyaṃ, kataṃ karaṇīyaṃ nāparaṃ itthattāyāti<BR>
pajānāmī" ti? Katamo ca bhikkhave, pariyāyo yaṃ pariyāyaṃ āgamma bhikkhū aññatreva<BR>
saddhāya aññatra ruciyā aññatra anussavā aññatra ākāraparivitakkā aññatra<BR>
diṭṭhinijjhānakkhantiyā aññaṃ vyākaroti: "khīṇā jāti, vusitaṃ brahmacariyaṃ, kataṃ<BR>
karaṇīyaṃ nāparaṃ itthattāyāti pajānāmī" ti? <BR>
1. Aññattha - sī 2<BR>
<BR>
[BJT Page 278] [\x 278/]     <BR>
<BR>
Idha bhikkhave, bhikkhu cakkhunā rūpaṃ disvā santaṃ vā ajjhattaṃ rāgadosamohaṃ atthi me<BR>
ajjhattaṃ rāgadosamohoti pajānāti, asantaṃ vā ajjhattaṃ rāgadosamohaṃ natthi me ajjhattaṃ<BR>
rāgadosamohoti pajānāti: yantaṃ bhikkhave, bhikkhu cakkhunā rūpaṃ disvā santaṃ vā<BR>
ajjhattaṃ rāgadosamohaṃ atthi me ajjhattaṃ rāgadosamohoti pajānāti, asattaṃ vā ajjhattaṃ<BR>
rāgadosamohaṃ natthi me ajjhattaṃ rāgadosamohoti pajānāti; api nu me bhikkhave, dhammā<BR>
saddhāya vā veditabbā ruciyā vā veditabbā, anussavena vā veditabbā, ākāraparivitakke vā<BR>
veditabbā, diṭṭhinijjhānakkhantiyā vā veditabbā? Nohetaṃ bhante, nanu me bhikkhave,<BR>
dhammā paññāya disvā veditabbāti? Evamhante. <BR>
<BR>
Ayaṃ-1 kho bhikkhave, pariyāyo yaṃ pariyāyaṃ āgamma bhikkhu aññatreva saddhāya<BR>
aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā<BR>
aññaṃ vyākareyya: "khīṇā jāti, vusitaṃ brahmacariyaṃ, kataṃ karaṇīyaṃ nāparaṃ<BR>
itthattāyāti pajānāmī" ti?<BR>
<BR>
Punacaparaṃ bhikkhave, bhikkhu sotena saddaṃ sutvā santaṃ vā ajjhattaṃ rāgadosamohaṃ<BR>
atthi me ajjhattaṃ rāgadosamohoti pajānāti, asantaṃ vā ajjhattaṃ rāgadosamohaṃ natthi me<BR>
ajjhattaṃ rāgadosamohoti pajānāti: yantaṃ bhikkhave, bhikkhu sotena saddaṃ sutvā santaṃ<BR>
vā ajjhattaṃ rāgadosamohaṃ atthi me ajjhattaṃ rāgadosamohoti pajānāti, asantaṃ vā ajjhattaṃ<BR>
rāgadosamohaṃ natthi me ajjhattaṃ rāgadosamohoti pajānāti; api nū me bhikkhave, dhammā<BR>
saddhāya vā veditabbā ruciyā vā veditabbā, anussavena vā veditabbā, ākāraparivitakke vā<BR>
veditabbā, diṭṭhinijjhānakkhantiyā vā veditabbā? Nohetaṃ bhante, nanu me bhikkhave,<BR>
dhammā paññāya disvā veditabbāti? Evamhante. <BR>
Ayaṃ kho bhikkhave, pariyāyo yaṃ pariyāyaṃ āgamma bhikkhu aññatreva saddhāya aññatra<BR>
ruciyā aññatra anussavā aññatra ākāraparivitakkā aññatra diṭṭhinijjhānakkhantiyā aññaṃ<BR>
vyākareyya: "khīṇā jāti, vusitaṃ brahmacariyaṃ, kataṃ karaṇīyaṃ nāparaṃ itthattāyāti<BR>
pajānāmī" ti?<BR>
Punacaparaṃ bhikkhave, bhikkhu ghānena gandhaṃ ghāyitvā santaṃ vā ajjhattaṃ<BR>
rāgadosamohaṃ atthi me ajjhattaṃ rāgadosamohoti pajānāti, asantaṃ vā ajjhattaṃ<BR>
rāgadosamohaṃ natthi me ajjhattaṃ rāgadosamohoti pajānāti: yantaṃ bhikkhave, bhikkhu<BR>
ghānena gandhaṃ ghāyitvā santaṃ vā ajjhattaṃ rāgadosamohaṃ atthi me ajjhattaṃ<BR>
rāgadosamohoti pajānāti, asantaṃ vā ajjhattaṃ rāgadosamohaṃ natthi me ajjhattaṃ<BR>
rāgadosamohoti pajānāti; api nū me bhikkhave, dhammā saddhāya vā veditabbā ruciyā vā<BR>
veditabbā, anussavena vā veditabbā, ākāraparivitakke vā veditabbā, diṭṭhinijjhānakkhantiyā<BR>
vā veditabbā? Nohetaṃ bhante, nanu me bhikkhave, dhammā paññāya disvā veditabbāti?<BR>
Evamhante. <BR>
Ayaṃ kho bhikkhave, pariyāyo yaṃ pariyāyaṃ āgamma bhikkhu aññatreva saddhāya aññatra<BR>
ruciyā aññatra anussavā aññatra ākāraparivitakkā aññatra diṭṭhinijjhānakkhantiyā aññaṃ<BR>
vyākareyya: "khīṇā jāti, vusitaṃ brahmacariyaṃ, kataṃ karaṇīyaṃ nāparaṃ itthattāyāti<BR>
pajānāmī" ti?<BR>
Punacaparaṃ bhikkhave, bhikkhu jivhāya rasaṃ sāyitvā santaṃ vā ajjhattaṃ rāgadosamohaṃ<BR>
atthi me ajjhattaṃ rāgadosamohoti pajānāti, asantaṃ vā ajjhattaṃ rāgadosamohaṃ natthi me<BR>
ajjhattaṃ rāgadosamohoti pajānāti: yantaṃ bhikkhave, bhikkhu jivhāya rasaṃ sāyitvā santaṃ<BR>
vā ajjhattaṃ rāgadosamohaṃ atthi me ajjhattaṃ rāgadosamohoti pajānāti, asantaṃ vā ajjhattaṃ<BR>
rāgadosamohaṃ natthi me ajjhattaṃ rāgadosamohoti pajānāti; api nū me bhikkhave, dhammā<BR>
saddhāya vā veditabbā ruciyā vā veditabbā, anussavena vā veditabbā, ākāraparivitakke vā<BR>
veditabbā, diṭṭhinijjhānakkhantiyā vā veditabbā? Nohetaṃ bhante, nanu me bhikkhave,<BR>
dhammā paññāya disvā veditabbāti? Evamhante. <BR>
Ayaṃ kho bhikkhave, pariyāyo yaṃ pariyāyaṃ āgamma bhikkhu aññatreva saddhāya aññatra<BR>
ruciyā aññatra anussavā aññatra ākāraparivitakkā aññatra diṭṭhinijjhānakkhantiyā aññaṃ<BR>
vyākareyya: "khīṇā jāti, vusitaṃ brahmacariyaṃ, kataṃ karaṇīyaṃ nāparaṃ itthattāyāti<BR>
pajānāmī" ti?<BR>
Punacaparaṃ bhikkhave, bhikkhu kāyena phoṭṭhabbaṃ phusitvā santaṃ vā ajjhattaṃ<BR>
rāgadosamohaṃ atthi me ajjhattaṃ rāgadosamohoti pajānāti, asantaṃ vā ajjhattaṃ<BR>
rāgadosamohaṃ natthi me ajjhattaṃ rāgadosamohoti pajānāti: yantaṃ bhikkhave, bhikkhu<BR>
kāyena phoṭṭhabbaṃ phusitvā santaṃ vā ajjhattaṃ rāgadosamohaṃ atthi me ajjhattaṃ<BR>
rāgadosamohoti pajānāti, asantaṃ vā ajjhattaṃ rāgadosamohaṃ natthi me ajjhattaṃ<BR>
rāgadosamohoti pajānāti; api nū me bhikkhave, dhammā saddhāya vā veditabbā ruciyā vā<BR>
veditabbā, anussavena vā veditabbā, ākāraparivitakke vā veditabbā, diṭṭhinijjhānakkhantiyā<BR>
vā veditabbā? Nohetaṃ bhante, nanu me bhikkhave, dhammā paññāya disvā veditabbāti?<BR>
Evamhante. <BR>
Ayaṃ kho bhikkhave, pariyāyo yaṃ pariyāyaṃ āgamma bhikkhu aññatreva saddhāya aññatra<BR>
ruciyā aññatra anussavā aññatra ākāraparivitakkā aññatra diṭṭhinijjhānakkhantiyā aññaṃ<BR>
vyākareyya: "khīṇā jāti, vusitaṃ brahmacariyaṃ, kataṃ karaṇīyaṃ nāparaṃ itthattāyāti<BR>
pajānāmī" ti?<BR>
[PTS Page 140] [\q 140/]      punacaparaṃ bhikkhave, bhikkhu manasā dhammaṃ viññāya<BR>
santaṃ vā ajjhattaṃ rāgadosamohaṃ atthi me ajjhattaṃ rāgadosamohoti pajānāti, asantaṃ vā<BR>
ajjhattaṃ rāgadosamohaṃ natthi me ajjhattaṃ rāgadosamohoti pajānāti: yantaṃ bhikkhave,<BR>
bhikkhu manasā dhammaṃ viññāya santaṃ vā ajjhattaṃ rāgadosamohaṃ atthi me ajjhattaṃ<BR>
rāgadosamohoti pajānāti, asantaṃ vā ajjhattaṃ rāgadosamohaṃ natthi me ajjhattaṃ<BR>
rāgadosamohoti pajānāti; api nu me-2 bhikkhave, dhammā saddhāya vā veditabbā ruciyā vā<BR>
veditabbā, anussavena vā veditabbā, ākāraparivitakke vā veditabbā, diṭṭhinijjhānakkhantiyā<BR>
vā veditabbā? Nohetaṃ bhante, nanu me bhikkhave, dhammā paññāya disvā veditabbāti?<BR>
Evamhante. <BR>
<BR>
Ayampi kho bhikkhave, pariyāyo yaṃ pariyāyaṃ āgamma bhikkhu aññatreva saddhāya<BR>
aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā<BR>
aññaṃ vyākaroti: "khīṇā jāti, vusitaṃ brahmacariyaṃ, kataṃ karaṇīyaṃ nāparaṃ itthattāyāti<BR>
pajānāmī" ti?<BR>
<BR>
1. Ayampi - sīmu, syā. <BR>
2. Apinume - machasaṃ<BR>
1. 15. 9<BR>
Indriyasampannasuttaṃ<BR>
154. Sāvatthiyaṃ:<BR>
<BR>
Atha kho aññataro bhikkhu yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca:<BR>
indriyasampanno indriyasampannoti bhante, vuccati, kittāvatā nu kho bhante,<BR>
indriyasampanno hotīti?<BR>
<BR>
[BJT Page 280] [\x 280/]     <BR>
<BR>
Cakkhundriye ce bhikkhu udayabbayānupassī-1 viharanto cakkhundriye nibbindati,<BR>
nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti. Khīṇā jāti,<BR>
vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāti. <BR>
Sotindriye ce bhikkhu udayabbayānupassī viharanto sotindriye nibbindati, nibbindaṃ<BR>
virajjati, virāgā vimuccati, vimuttasmiṃ vimuttamiti ñāṇaṃ hoti. Khīṇā jāti, vusitaṃ<BR>
brahmacariyaṃ, kataṃ karaṇīyaṃ, nāparaṃ itthattāyāti pajānāti. <BR>
Ghānindriye ce bhikkhu udayabbayānupassī viharanto ghānindriye nibbindati, nibbindaṃ<BR>
virajjati, virāgā vimuccati, vimuttasmiṃ vimuttamiti ñāṇaṃ hoti. Khīṇā jāti, vusitaṃ<BR>
brahmacariyaṃ, kataṃ karaṇīyaṃ, nāparaṃ itthattāyāti pajānāti. <BR>
Jivhindriye ce bhikkhu udayabbayānupassī viharanto jivhindriye nibbindati, nibbindaṃ<BR>
virajjati, virāgā vimuccati, vimuttasmiṃ vimuttamiti ñāṇaṃ hoti. Khīṇā jāti, vusitaṃ<BR>
brahmacariyaṃ, kataṃ karaṇīyaṃ, nāparaṃ itthattāyāti pajānāti. <BR>
Kāyindriye ce bhikkhu udayabbayānupassī viharanto kāyandriye nibbindati, nibbindaṃ<BR>
virajjati, virāgā vimuccati, vimuttasmiṃ vimuttamiti ñāṇaṃ hoti. Khīṇā jāti, vusitaṃ<BR>
brahmacariyaṃ, kataṃ karaṇīyaṃ, nāparaṃ itthattāyāti pajānāti. <BR>
Manindriye ce bhikkhu udayabbayānupassī viharanto manindriye nibbindati, nibbindaṃ<BR>
virajjati, virāgā vimuccati, vimuttasmiṃ vimuttamiti ñāṇaṃ hoti. Khīṇā jāti, vusitaṃ<BR>
brahmacariyaṃ, kataṃ karaṇīyaṃ, nāparaṃ itthattāyāti pajānāti. Ettāvatā kho bhikkhu<BR>
indriyasampanno hotīti. <BR>
<BR>
1. 15. 10<BR>
Dhammakathikasuttaṃ<BR>
155. Sāvatthiyaṃ:<BR>
<BR>
[PTS Page 141] [\q 141/]      atha kho aññataro bhikkhu yena bhagavā tenupasaṅkami.<BR>
Upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho so<BR>
bhikkhu bhagavantaṃ etadavoca: dhammakathiko dhammakathikoti bhante vuccati,<BR>
kittāvatā nu kho bhante, dhammakathiko hotīti?<BR>
<BR>
Cakkhussa ce bhikkhu nibbidāya virāgāya nirodhāya dhammaṃ deseti, dhammakathiko<BR>
bhikkhūti alaṃ vacanāya; cakkhussa ce bhikkhu nibbidāya virāgāya nirodhāya paṭipanno<BR>
hoti, dhammānudhammapaṭipanno bhikkhūti alaṃ vacanāya; cakkhussa ce bhikkhu nibbidā<BR>
virāgā nirodhā anupādā vimutto hoti, diṭṭhadhammanibbānappatto bhikkhūti alaṃ<BR>
vacanāya; <BR>
Sotassa ce bhikkhu nibbidāya virāgāya nirodhāya dhammaṃ deseti, dhammakathiko<BR>
bhikkhūti alaṃ vacanāya; sotassa ce bhikkhu nibbidāya virāgāya nirodhāya paṭipanno hoti,<BR>
dhammānudhammapaṭipanno bhikkhūti alaṃ vacanāya; sotassa ce bhikkhu nibbidā virāgā<BR>
nirodhā anupādā vimutto hoti, diṭṭhadhammanibbānappatto bhikkhūti alaṃ vacanāya;<BR>
ghānassa ce bhikkhu nibbidāya virāgāya nirodhāya dhammaṃ deseti, dhammakathiko<BR>
bhikkhūti alaṃ vacanāya; ghānassa ce bhikkhu nibbidāya virāgāya nirodhāya paṭipanno hoti,<BR>
dhammānudhammapaṭipanno bhikkhūti alaṃ vacanāya; ghānassa ce bhikkhu nibbidā virāgā<BR>
nirodhā anupādā vimutto hoti, diṭṭhadhammanibbānappatto bhikkhūti alaṃ vacanāya;<BR>
jivhāya ce bhikkhu nibbidāya virāgāya nirodhāya dhammaṃ deseti, dhammakathiko<BR>
bhikkhūti alaṃ vacanāya; jivhāya ce bhikkhu nibbidāya virāgāya nirodhāya paṭipanno hoti,<BR>
dhammānudhammapaṭipanno bhikkhūti alaṃ vacanāya; jivhassa ce bhikkhu nibbidā virāgā<BR>
nirodhā anupādā vimutto hoti, diṭṭhadhammanibbānappatto bhikkhūti alaṃ vacanāya;<BR>
kāyassa ce bhikkhu nibbidāya virāgāya nirodhāya dhammaṃ deseti, dhammakathiko<BR>
bhikkhūti alaṃ vacanāya; kāyassa ce bhikkhu nibbidāya virāgāya nirodhāya paṭipanno hoti,<BR>
dhammānudhammapaṭipanno bhikkhūti alaṃ vacanāya; kāyassa ce bhikkhu nibbidā virāgā<BR>
nirodhā anupādā vimutto hoti, diṭṭhadhammanibbānappatto bhikkhūti alaṃ vacanāya;<BR>
manassa ce bhikkhu nibbidāya virāgāya nirodhāya dhammaṃ deseti, dhammakathiko<BR>
bhikkhūti alaṃ vacanāya; manassa ce bhikkhu nibbidāya virāgāya nirodhāya paṭipanno hoti,<BR>
dhammānudhammapaṭipanno bhikkhūti alaṃ vacanāya; manassa ce bhikkhu nibbidā virāgā<BR>
nirodhā anupādā vimutto hoti, diṭṭhadhammanibbānappatto bhikkhūti alaṃ vacanāyāti. <BR>
Navapurāṇavaggo pañcadasamo. <BR>
<BR>
Tatruddānaṃ:<BR>
Kammaṃ cattāri sappāyā anantevāsikimatthiyā<BR>
Atthi nu kho pariyāyo indriyakathikena cāti<BR>
<BR>
Tatra vagguddāna:<BR>
Yogakkhemañca lokañca gahapati devadahena ca<BR>
Navapurāṇena paññāsaṃ tatiyaṃ tena vuccatīti. <BR>
<BR>
Tatiyo paṇṇāsako. <BR>
<BR>
--------------------------<BR>
1. Udayavyayānupassi - machasaṃ sīmu. <BR>
<BR>
[BJT Page 282] [\x 282/]     <BR>
<BR>
16. Nandikkhayavaggo<BR>
1. 16. 1<BR>
Ajjhattanandikkhayaaniccasuttaṃ<BR>
<BR>
156. Sāvatthiyaṃ:<BR>
[PTS Page 142] [\q 142/]      aniccaṃ yeva bhikkhave bhikkhu cakkhuṃ aniccanti passati.<BR>
Sāssa-1 hoti sammādiṭṭhi, sammā passaṃ nibbindati, nandikkhayā rāgakkhayo rāgakkhayā<BR>
nandikkhayo nandirāgakkhayā cittaṃ 'suvimuttanti' vuccati. <BR>
Aniccaṃ yeva bhikkhave, bhikkhu sotaṃ aniccanti passati. Sāssa hoti sammādiṭṭhi, sammā<BR>
passaṃ nibbindati, nandikkhayā rāgakkhayo rāgakkhayā nandikkhayo nandirāgakkhayā<BR>
cittaṃ 'suvimuttanti' vuccati. <BR>
Aniccaṃ yeva bhikkhave bhikkhu ghānaṃ aniccanti passati. Sāssa hoti sammādiṭṭhi, sammā<BR>
passaṃ nibbindati, nandikkhayā rāgakkhayo rāgakkhayā nandikkhayo nandirāgakkhayā<BR>
cittaṃ 'suvimuttanti' vuccati. <BR>
Aniccaṃ yeva bhikkhave bhikkhu jivhaṃ aniccanti passati. Sāssa hoti sammādiṭṭhi, sammā<BR>
passaṃ nibbindati, nandikkhayā rāgakkhayo rāgakkhayā nandikkhayo nandirāgakkhayā<BR>
cittaṃ 'suvimuttanti' vuccati. <BR>
Aniccaṃ yeva bhikkhave bhikkhu kāyaṃ aniccanti passati. Sāssa hoti sammādiṭṭhi, sammā<BR>
passaṃ nibbindati, nandikkhayā rāgakkhayo rāgakkhayā nandikkhayo nandirāgakkhayā<BR>
cittaṃ 'suvimuttanti' vuccati. <BR>
Aniccaṃ yeva bhikkhave bhikkhu manaṃ aniccanti passati. Sāssa hoti sammādiṭṭhi, sammā<BR>
passaṃ nibbindati, nandikkhayā rāgakkhayo rāgakkhayā nandikkhayo nandirāgakkhayā<BR>
cittaṃ 'suvimuttanti' vuccati. <BR>
1. 16. 2<BR>
Bahiddhānandikkhayaaniccasuttaṃ<BR>
Anicceyeva bhikkhave bhikkhu rūpe aniccāti passati. Sāssa hoti sammādiṭṭhi, sammā passaṃ<BR>
nibbindati, nandikkhayā rāgakkhayo rāgakkhayā nandikkhayo nandirāgakkhayā cittaṃ<BR>
suvimuttanti vuccati. <BR>
Anicceyeva bhikkhave bhikkhu sadde aniccāti passati. Sāssa hoti sammādiṭṭhi, sammā<BR>
passaṃ nibbindati, nandikkhayā rāgakkhayo rāgakkhayā nandikkhayo nandirāgakkhayā<BR>
cittaṃ suvimuttanti vuccati. <BR>
Anicceyeva bhikkhave bhikkhu gandhe aniccāti passati. Sāssa hoti sammādiṭṭhi, sammā<BR>
passaṃ nibbindati, nandikkhayā rāgakkhayo rāgakkhayā nandikkhayo nandirāgakkhayā<BR>
cittaṃ suvimuttanti vuccati. <BR>
Anicceyeva bhikkhave bhikkhu rase aniccāti passati. Sāssa hoti sammādiṭṭhi, sammā passaṃ<BR>
nibbindati, nandikkhayā rāgakkhayo rāgakkhayā nandikkhayo nandirāgakkhayā cittaṃ<BR>
suvimuttanti vuccati. <BR>
Anicceyeva bhikkhave bhikkhu phoṭṭhabbe aniccāti passati. Sāssa hoti sammādiṭṭhi, sammā<BR>
passaṃ nibbindati, nandikkhayā rāgakkhayo rāgakkhayā nandikkhayo nandirāgakkhayā<BR>
cittaṃ suvimuttanti vuccati. <BR>
Anicceyeva bhikkhave bhikkhu dhamme aniccāti passati. Sāssa hoti sammādiṭṭhi, sammā<BR>
passaṃ nibbindati, nandikkhayā rāgakkhayo rāgakkhayā nandikkhayo nandirāgakkhayā<BR>
cittaṃ suvimuttanti vuccati. <BR>
<BR>
1. Sāyaṃ - machasaṃ [PTS]<BR>
<BR>
1. 16. 3<BR>
Ajjhattanandikkhayayonisosuttaṃ<BR>
<BR>
158. Cakkhuṃ bhikkhave yoniso manasikarotha, cakkhuaniccatañca yathābhūtaṃ<BR>
samanupassatha, cakkhuṃ bhikkhave bhikkhu yoniso manasikaronto cakkhuaniccatañca<BR>
yathābhūtaṃ samanupassanto cakkhusmimpi nibbindati, nandikkhayā rāgakkhayo,<BR>
rāgakkhayā nandikkhayo nandirāgakkhayā cittaṃ suvimuttanti vuccati. <BR>
<BR>
[BJT Page 284] [\x 284/]     <BR>
<BR>
[PTS Page 143] [\q 143/]      sotaṃ bhikkhave yoniso manasikarotha, sotāniccatañca<BR>
yathābhūtaṃ samanupassatha, sotaṃ bhikkhave bhikkhu yoniso manasikaronto<BR>
sotāniccatañca yathābhūtaṃ samanupassanto sotasmimpi nibbindati, nandikkhayā<BR>
rāgakkhayo, rāgakkhayā nandikkhayo nandirāgakkhayā cittaṃ suvimuttanti vuccati. <BR>
Ghānaṃ bhikkhave yoniso manasikarotha, ghānāniccatañca yathābhūtaṃ samanupassatha,<BR>
ghānaṃ bhikkhave bhikkhu yoniso manasikaronto ghānāniccatañca yathābhūtaṃ<BR>
samanupassanto ghānasmimpi nibbindati, nandikkhayā rāgakkhayo, rāgakkhayā<BR>
nandikkhayo nandirāgakkhayā cittaṃ suvimuttanti vuccati. <BR>
Jivhaṃ bhikkhave yoniso manasikarotha, jivhāniccatañca yathābhūtaṃ samanupassatha,<BR>
jivhaṃ bhikkhave bhikkhu yoniso manasikaronto jivhāniccatañca yathābhūtaṃ<BR>
samanupassanto jivhāyapi nibbindati, nandikkhayā rāgakkhayo, rāgakkhayā nandikkhayo<BR>
nandirāgakkhayā cittaṃ suvimuttanti vuccati. <BR>
<BR>
Kāyaṃ bhikkhave yoniso manasikarotha, kāyāniccatañca yathābhūtaṃ samanupassatha,<BR>
kāyaṃ bhikkhave bhikkhu yoniso manasikaronto kāyāniccatañca yathābhūtaṃ<BR>
samanupassanto kāyasmimpi nibbindati, nandikkhayā rāgakkhayo, rāgakkhayā nandikkhayo<BR>
nandirāgakkhayā cittaṃ suvimuttanti vuccati. <BR>
Manaṃ bhikkhave yoniso manasikarotha, manāniccatañca yathābhūtaṃ samanupassatha,<BR>
manaṃ bhikkhave bhikkhu yoniso manasikaronto manāniccatañca yathābhūtaṃ<BR>
samanupassanto manasmimpi nibbindati, nandikkhayā rāgakkhayo, rāgakkhayā<BR>
nandikkhayo nandirāgakkhayā cittaṃ suvimuttanti vuccatīti. <BR>
<BR>
1. 16. 4<BR>
Bahiddhā nandikkhayayonisosuttaṃ<BR>
159. Sāvatthiyaṃ:<BR>
<BR>
Rūpe bhikkhave yoniso manasikarotha, rūpāniccatañca yathābhūtaṃ samanupassatha, rūpe<BR>
bhikkhave bhikkhu yoniso manasikaronto rūpāniccatañca yathābhūtaṃ samanupassanto<BR>
rūpesu nibbindati, nandikkhayā rāgakkhayo, rāgakkhayā nandikkhayo nandirāgakkhayā<BR>
cittaṃ suvimuttanti vuccati. <BR>
<BR>
Sadde bhikkhave yoniso manasikarotha, saddāniccatañca yathābhūtaṃ samanupassatha,<BR>
sadde bhikkhave bhikkhu yoniso manasikaronto saddāniccatañca yathābhūtaṃ<BR>
samanupassanto saddesu nibbindati, nandikkhayā rāgakkhayo, rāgakkhayā nandikkhayo<BR>
nandirāgakkhayā cittaṃ suvimuttanti vuccati. <BR>
Gandhe bhikkhave yoniso manasikarotha, gandhāniccatañca yathābhūtaṃ samanupassatha,<BR>
gandhe bhikkhave bhikkhu yoniso manasikaronto gandhāniccatañca yathābhūtaṃ<BR>
samanupassanto gandhesu nibbindati, nandikkhayā rāgakkhayo, rāgakkhayā nandikkhayo<BR>
nandirāgakkhayā cittaṃ suvimuttanti vuccati. <BR>
Rase bhikkhave yoniso manasikarotha, rasāniccatañca yathābhūtaṃ samanupassatha, rase<BR>
bhikkhave bhikkhu yoniso manasikaronto rasāniccatañca yathābhūtaṃ samanupassanto<BR>
rasesu nibbindati, nandikkhayā rāgakkhayo, rāgakkhayā nandikkhayo nandirāgakkhayā<BR>
cittaṃ suvimuttanti vuccati. <BR>
Phoṭṭhabbe bhikkhave yoniso manasikarotha, phoṭṭhabbāniccatañca yathābhūtaṃ<BR>
samanupassatha, phoṭṭhabbe bhikkhave bhikkhu yoniso manasikaronto<BR>
phoṭṭhabbāniccatañca yathābhūtaṃ samanupassanto phoṭṭhabbesu nibbindati, nandikkhayā<BR>
rāgakkhayo, rāgakkhayā nandikkhayo nandirāgakkhayā cittaṃ suvimuttanti vuccatīti. <BR>
Dhamme bhikkhave yoniso manasikarotha, dhammāniccatañca yathābhūtaṃ<BR>
samanupassatha, dhamme bhikkhave bhikkhu yoniso manasikaronto dhammāniccatañca<BR>
yathābhūtaṃ samanupassanto dhammesu nibbindati, nandikkhayā rāgakkhayo, rāgakkhayā<BR>
nandikkhayo nandirāgakkhayā cittaṃ suvimuttanti vuccatīti. <BR>
<BR>
1. 16. 5<BR>
Samādhisuttaṃ<BR>
<BR>
160. Ekaṃ samayaṃ bhagavā rājagahe viharati jīvakambavane. Tatra kho bhagavā bhikkhū<BR>
āmantesi 'bhikkhavo'ti; bhadanteti te bhikkhū bhagavato paccassosuṃ, bhagavā etadavoca:<BR>
samādhiṃ bhikkhave bhāvetha, samāhitassa bhikkhave [PTS Page 144] [\q 144/]     <BR>
bhikkhuno yathābhūtaṃ okkhāyati. -1 Kiñca yathābhūtaṃ okkhāyati:<BR>
<BR>
1. Okkāyāti - sayyā. <BR>
<BR>
[BJT Page 286] [\x 286/]     <BR>
<BR>
Cakkhuṃ aniccanti yathābhūtaṃ okkhāyati, rūpā aniccāti yathābhūtaṃ okkhāyati,<BR>
cakkhuviññāṇaṃ aniccanti yathābhūtaṃ okkhāyati, cakkhusamphasso aniccoti yathābhūtaṃ<BR>
okkhāyati, yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccanti yathābhūtaṃ okkhāyati. <BR>
Sotaṃ aniccanti yathābhūtaṃ okkhāyati, saddā aniccāti yathābhūtaṃ okkhāyati, sotaviññāṇaṃ<BR>
aniccanti yathābhūtaṃ okkhāyati, sotasamphasso aniccoti yathābhūtaṃ okkhāyati, yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccanti yathābhūtaṃ okkhāyati. <BR>
Ghānaṃ aniccanti yathābhūtaṃ okkhāyati, gandhā aniccāti yathābhūtaṃ okkhāyati,<BR>
ghānaviññāṇaṃ aniccanti yathābhūtaṃ okkhāyati, ghānasamphasso aniccoti yathābhūtaṃ<BR>
okkhāyati, yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccanti yathābhūtaṃ okkhāyati. <BR>
Jivhā aniccanti yathābhūtaṃ okkhāyati, rasā aniccāti yathābhūtaṃ okkhāyati, jivhāviññāṇaṃ<BR>
aniccanti yathābhūtaṃ okkhāyati, jivhāsamphasso aniccoti yathābhūtaṃ okkhāyati, yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccanti yathābhūtaṃ okkhāyati. <BR>
Kāyo aniccoti yathābhūtaṃ okkhāyati, phoṭṭhabbā aniccāti yathābhūtaṃ okkhāyati,<BR>
kāyaviññāṇaṃ aniccanti yathābhūtaṃ okkhāyati, kāyasamphasso aniccoti yathābhūtaṃ<BR>
okkhāyati, yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccanti yathābhūtaṃ okkhāyati. <BR>
Mano aniccoti yathābhūtaṃ okkhāyati, dhammā aniccāti yathābhūtaṃ okkhāyati,<BR>
manoviññāṇaṃ aniccanti yathābhūtaṃ okkhāyati, manosamphasso aniccoti yathābhūtaṃ<BR>
okkhāyati, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccanti yathābhūtaṃ okkhāyati. Samādhiṃ bhikkhave<BR>
bhāvetha, samāhitassa bhikkhave bhikkhuno yathābhūtaṃ okkhāyatīti. <BR>
<BR>
1. 16. 6<BR>
Paṭisallānasuttaṃ<BR>
<BR>
161. Ekaṃ samayaṃ bhagavā rājagahe viharati jīvakambavane. Tatra kho bhagavā bhikkhū<BR>
āmantesi 'bhikkhavo'ti; bhadanteti te bhikkhū bhagavato paccassosuṃ, bhagavā etadavoca:<BR>
paṭisallāne bhikkhave yogamāpajjatha, patisallīnassa bhikkhave bhikkhuno yathābhūtaṃ<BR>
okkhāyati. -1 Kiñca yathābhūtaṃ okkhāyati:<BR>
<BR>
Cakkhuṃ aniccanti yathābhūtaṃ okkhāyati, rūpā aniccāti yathābhūtaṃ okkhāyati,<BR>
cakkhuviññāṇaṃ aniccanti yathābhūtaṃ okkhāyati, cakkhusamphasso aniccoti yathābhūtaṃ<BR>
okkhāyati, yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccanti yathābhūtaṃ okkhāyati. <BR>
<BR>
Sotaṃ aniccanti yathābhūtaṃ okkhāyati, saddā aniccāti yathābhūtaṃ okkhāyati, sotaviññāṇaṃ<BR>
aniccanti yathābhūtaṃ okkhāyati, sotasamphasso aniccoti yathābhūtaṃ okkhāyati, yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccanti yathābhūtaṃ okkhāyati. <BR>
Ghānaṃ aniccanti yathābhūtaṃ okkhāyati, gandhā aniccāti yathābhūtaṃ okkhāyati,<BR>
ghānaviññāṇaṃ aniccanti yathābhūtaṃ okkhāyati, ghānasamphasso aniccoti yathābhūtaṃ<BR>
okkhāyati, yampidaṃ ghānasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccanti yathābhūtaṃ okkhāyati. <BR>
Jivhā aniccanti yathābhūtaṃ okkhāyati, rasā aniccāti yathābhūtaṃ okkhāyati, jivhāviññāṇaṃ<BR>
aniccanti yathābhūtaṃ okkhāyati, jivhāsamphasso aniccoti yathābhūtaṃ okkhāyati, yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccanti yathābhūtaṃ okkhāyati. <BR>
Kāyo aniccoti yathābhūtaṃ okkhāyati, phoṭṭhabbā aniccāti yathābhūtaṃ okkhāyati,<BR>
kāyaviññāṇaṃ aniccanti yathābhūtaṃ okkhāyati, kāyasamphasso aniccoti yathābhūtaṃ<BR>
okkhāyati, yampidaṃ kāyasamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi aniccanti yathābhūtaṃ okkhāyati. <BR>
Mano aniccoti yathābhūtaṃ okkhāyati, dhammā aniccāti yathābhūtaṃ okkhāyati,<BR>
manoviññāṇaṃ aniccanti yathābhūtaṃ okkhāyati, manosamphasso aniccoti yathābhūtaṃ<BR>
okkhāyati, yampidaṃ manosamphassapaccayā uppajjati vedayitaṃ sukhaṃ vā dukkhaṃ [PTS<BR>
Page 145] [\q 145/]      vā adukkhamasukhaṃ vā tampi aniccanti yathābhūtaṃ okkhāyati.<BR>
Samādhiṃ bhikkhave bhāvetha, samāhitassa bhikkhave bhikkhuno yathābhūtaṃ okkhāyati,<BR>
paṭisallāne bhikkhave yogamāpajjatha, paṭisallīnassa bhikkhave bhikkhuno yathābhūtaṃ<BR>
okkhāyatīti<BR>
<BR>
1. 16. 7<BR>
Koṭṭhitaaniccasuttaṃ<BR>
162. Atha kho āyasmā mahākoṭṭhito yena bhagavā tenupasaṅkami, upasaṅkamitvā<BR>
bhagavantaṃ abhivādetvā ekamantaṃ nisīdi, ekamantaṃ nisinno kho āyasmā mahākoṭṭhito<BR>
bhagavantaṃ etadavoca: sādhu me bhante, bhagavā saṅkhittena dhammaṃ desetu yamahaṃ<BR>
bhagavato dhammaṃ sutvā eko vūpakaṭṭho appamatto ātāpi pahitatto vihareyyanti. <BR>
<BR>
1. Pakkhāyati - sī 1. Paccakkhāyati - sī 2. <BR>
<BR>
[BJT Page 288] [\x 288/]     <BR>
<BR>
Yaṃ kho koṭṭhita aniccaṃ, tatra te chando pahātabbo; kiñca koṭṭhita aniccaṃ, cakkhuṃ kho<BR>
koṭṭhita aniccaṃ, tatra te chando pahātabbo. Rūpā aniccā, tatra te chando pahātabbo.<BR>
Cakkhuviññāṇaṃ aniccaṃ tatra te chando pahātabbo. Cakkhusamphasso anicco, tatra te<BR>
chando pahātabbo. Yampidaṃ cakkhusamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi aniccaṃ, tatra te chando pahātabbo. <BR>
Sotaṃ kho koṭṭhita aniccaṃ, tatra te chando pahātabbo. Saddā aniccā, tatra te chando<BR>
pahātabbo. Sotaviññāṇaṃ aniccaṃ tatra te chando pahātabbo. Sotasamphasso anicco, tatra te<BR>
chando pahātabbo. Yampidaṃ sotasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi aniccaṃ, tatra te chando pahātabbo. <BR>
Ghānaṃ kho koṭṭhita aniccaṃ, tatra te chando pahātabbo. Gandhā aniccā, tatra te chando<BR>
pahātabbo. Ghānaviññāṇaṃ aniccaṃ tatra te chando pahātabbo. Ghāna samphasso anicco,<BR>
tatra te chando pahātabbo. Yampidaṃ ghānasamphassapaccayā uppajjati vedayitaṃ sukhaṃ<BR>
vā dukkhaṃ vā adukkhamasukhaṃ vā tampi aniccaṃ, tatra te chando pahātabbo. <BR>
Jivhā kho koṭṭhita aniccā, tatra te chando pahātabbo. Rasā aniccā, tatra te chando<BR>
pahātabbo. Jivhāviññāṇaṃ aniccaṃ tatra te chando pahātabbo. Jivhāsamphasso anicco, tatra<BR>
te chando pahātabbo. Yampidaṃ jivhāsamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi aniccaṃ, tatra te chando pahātabbo. <BR>
Kāyo kho koṭṭhita anicco, tatra te chando pahātabbo. Phoṭṭhabbā aniccā, tatra te chando<BR>
pahātabbo. Kāyaviññāṇaṃ aniccaṃ tatra te chando pahātabbo. Kāyasamphasso anicco, tatra<BR>
te chando pahātabbo. Yampidaṃ kāyasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi aniccaṃ, tatra te chando pahātabbo. <BR>
Mano kho koṭṭhita anicco, tatra te chando pahātabbo. Dhammā aniccā, tatra te chando<BR>
pahātabbo. Manoviññāṇaṃ aniccaṃ tatra te chando pahātabbo. Manosamphasso anicco, tatra<BR>
te chando pahātabbo. Yampidaṃ [PTS Page 147] [\q 147/]      manosamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ, tatra te<BR>
chando pahātabbo. <BR>
Yaṃ kho koṭṭhita, aniccaṃ, tatra te chando pahātabboti. <BR>
<BR>
1. 16. 8. <BR>
Koṭṭhita dukkha suttaṃ<BR>
163. [PTS Page 146] [\q 146/]      sāvatthiyaṃ:<BR>
<BR>
[PTS Page 146] [\q 146/]      ekamantaṃ nisinno kho āyasmā mahākoṭṭhito bhagavantaṃ<BR>
etadavoca: sādhu me bhante bhagavā saṅkhittena dhammaṃ desetu. Yamahaṃ bhagavato<BR>
dhammaṃ sutvā eko vūpakaṭṭho appamatto ātāpi pahitatto vihareyyanti. <BR>
Yaṃ kho koṭṭhita dukkhaṃ, tatra te chando pahātabbo; kiñca koṭṭhita, dukkhaṃ, cakkhuṃ<BR>
kho koṭṭhita dukkhaṃ, tatra te chando pahātabbo. Rūpā dukkhā, tatra te chando pahātabbo.<BR>
Cakkhuviññāṇaṃ dukkhaṃ tatra te chando pahātabbo. Cakkhusamphasso dukkho, tatra te<BR>
chando pahātabbo. Yampidaṃ cakkhusamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi dukkhaṃ, tatra te chando pahātabbo. <BR>
<BR>
[BJT Page 290] [\x 290/]     <BR>
<BR>
Sotaṃ kho koṭṭhita dukkhaṃ, tatra te chando pahātabbo. Saddā dukkhā, tatra te chando<BR>
pahātabbo. Sotaviññāṇaṃ dukkhaṃ tatra te chando pahātabbo. Sotasamphasso dukkho, tatra<BR>
te chando pahātabbo. Yampidaṃ sotasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi dukkhaṃ, tatra te chando pahātabbo. <BR>
Ghānaṃ kho koṭṭhita dukkhaṃ, tatra te chando pahātabbo. Gandhā dukkhā, tatra te chando<BR>
pahātabbo. Ghānaviññāṇaṃ dukkhaṃ tatra te chando pahātabbo. Ghānasamphasso dukkho,<BR>
tatra te chando pahātabbo. Yampidaṃ ghānasamphassapaccayā uppajjati vedayitaṃ sukhaṃ<BR>
vā dukkhaṃ vā adukkhamasukhaṃ vā tampi dukkhaṃ, tatra te chando pahātabbo. <BR>
Jivhā kho koṭṭhita dukkhā, tatra te chando pahātabbo. Rasā dukkhā, tatra te chando<BR>
pahātabbo. Jivhāviññāṇaṃ dukkhaṃ tatra te chando pahātabbo. Jivhāsamphasso dukkho,<BR>
tatra te chando pahātabbo. Yampidaṃ jivhāsamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi dukkhaṃ, tatra te chando pahātabbo. <BR>
Kāyo kho koṭṭhita dukkho, tatra te chando pahātabbo. Phoṭṭhabba dukkhā, tatra te chando<BR>
pahātabbo. Kāyaviññāṇaṃ dukkhaṃ tatra te chando pahātabbo. Kāyasamphasso dukkho,<BR>
tatra te chando pahātabbo. Yampidaṃ kāyasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi dukkhaṃ, tatra te chando pahātabbo. <BR>
Mano kho koṭṭhita dukkho, tatra te chando pahātabbo. Dhammā dukkhā, tatra te chando<BR>
pahātabbo. Manoviññāṇaṃ dukkhaṃ tatra te chando pahātabbo. Manosamphasso dukkho,<BR>
tatra te chando pahātabbo. Yampidaṃ manosamphassapaccayā uppajjati vedayitaṃ sukhaṃ<BR>
vā dukkhaṃ vā adukkhamasukhaṃ vā tampi dukkhaṃ, tatra te chando pahātabbo. <BR>
Yaṃ kho koṭṭhita, dukkhaṃ, tatra te chando pahātabboti. <BR>
<BR>
1. 16. 9. <BR>
Koṭṭhita anattasuttaṃ<BR>
164. Sāvatthiyaṃ:<BR>
<BR>
Ekamantaṃ nisinno kho āyasmā mahākoṭṭhito bhagavantaṃ etadavoca: sādhu me bhante<BR>
bhagavā saṅkhittena dhammaṃ desetu yamahaṃ bhagavato dhammaṃ sutvā eko vūpakaṭṭho<BR>
appamatto ātāpi pahitatto vihareyyanti. <BR>
Yo kho koṭṭhita anattā, tatra te chando pahātabbo, ko ca koṭṭhita anattā, cakkhuṃ kho<BR>
koṭṭhita anattā, tatra te chando pahātabbo. Rūpā anattā, tatra te chando pahātabbo.<BR>
Cakkhuviññāṇaṃ anattā tatra te chando pahātabbo. Cakkhusamphasso anattā, tatra te<BR>
chando pahātabbo. Yampidaṃ cakkhusamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi anattā, tatra te chando pahātabbo. <BR>
<BR>
Sotaṃ kho koṭṭhita anattā, tatra te chando pahātabbo. Saddā anattā, tatra te chando<BR>
pahātabbo. Sotaviññāṇaṃ anattā tatra te chando pahātabbo. Sotasamphasso anattā, tatra te<BR>
chando pahātabbo. Yampidaṃ sotasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi anattā, tatra te chando pahātabbo. <BR>
Ghānaṃ kho koṭṭhita anattā, tatra te chando pahātabbo. Gandhā anattā, tatra te chando<BR>
pahātabbo. Ghānaviññāṇaṃ anattā tatra te chando pahātabbo. Ghānasamphasso anattā, tatra<BR>
te chando pahātabbo. Yampidaṃ ghānasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi anattā, tatra te chando pahātabbo. <BR>
Jivhā kho koṭṭhita anattā, tatra te chando pahātabbo. Rasā anattā, tatra te chando pahātabbo.<BR>
Jivhāviññāṇaṃ anattā tatra te chando pahātabbo. Jivhāsamphasso anattā, tatra te chando<BR>
pahātabbo. Yampidaṃ jivhāsamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi anattā, tatra te chando pahātabbo. <BR>
Kāyo kho koṭṭhita anattā, tatra te chando pahātabbo. Phoṭṭhabbā anattā, tatra te chando<BR>
pahātabbo. Kāyaviññāṇaṃ anattā, tatra te chando pahātabbo. Kāyasamphasso anattā, tatra<BR>
te chando pahātabbo. Yampidaṃ kāyasamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi anattā, tatra te chando pahātabbo. <BR>
Mano kho koṭṭhita anattā, tatra te chando pahātabbo. Dhammā anattā, tatra te chando<BR>
pahātabbo. Manoviññāṇaṃ anattā, tatra te chando pahātabbo. Manosamphasso anattā, tatra<BR>
te chando pahātabbo. Yampidaṃ manosamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi anattā, tatra te chando pahātabbo. <BR>
Yo kho koṭṭhita, anattā, tatra te chando pahātabboti. <BR>
<BR>
1. 16. 10<BR>
Micchādiṭṭhippahānasuttaṃ<BR>
<BR>
165. Atha kho aññataro bhikkhu yena bhagavā tenupasaṅkami. Upasaṅkamitvā ekamantaṃ<BR>
nisīdi. Ekamantaṃ nisinno kho so bhikkhū bhagavantaṃ etadavoca: kathannu kho bhante<BR>
jānato kathaṃ passato micchādiṭṭhi pahīyatīti?<BR>
<BR>
[BJT Page 292] [\x 292/]      cakkhuṃ kho bhikkhū aniccato jānato passato micchādiṭṭhi<BR>
pahīyati. Rūpe aniccato jānato passato micchādiṭṭhi pahīyati. Cakkhuviññāṇaṃ aniccato<BR>
jānato passato micchādiṭṭhi pahīyati, cakkhusamphassaṃ aniccato jānato passato<BR>
micchādiṭṭhi pahīyati, yampidaṃ cakkhusamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi aniccato jānato passato micchādiṭṭhi pahīyati. <BR>
<BR>
Sotaṃ aniccato jānato passato micchādiṭṭhi pahīyati. Sadde aniccato jānato passato<BR>
micchādiṭṭhi pahīyati. Sotaviññāṇaṃ aniccato jānato passato micchādiṭṭhi pahīyati,<BR>
sotasamphassaṃ aniccato jānato passato micchādiṭṭhi pahīyati, yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccato jānato passato micchādiṭṭhi pahīyati. <BR>
Ghānaṃ aniccato jānato passato micchādiṭṭhi pahīyati. Gandhe aniccato jānato passato<BR>
micchādiṭṭhi pahīyati. Ghānaviññāṇaṃ aniccato jānato passato micchādiṭṭhi pahīyati,<BR>
ghānasamphassaṃ aniccato jānato passato micchādiṭṭhi pahīyati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccato jānato passato micchādiṭṭhi pahīyati. <BR>
Jivhaṃ aniccato jānato passato micchādiṭṭhi pahīyati. Rase aniccato jānato passato<BR>
micchādiṭṭhi pahīyati. Jivhāviññāṇaṃ aniccato jānato passato micchādiṭṭhi pahīyati,<BR>
jivhāsamphassaṃ aniccato jānato passato micchādiṭṭhi pahīyati, yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccato jānato passato micchādiṭṭhi pahīyati. <BR>
Kāyaṃ aniccato jānato passato micchādiṭṭhi pahīyati. Phoṭṭhabbe aniccato jānato passato<BR>
micchādiṭṭhi pahīyati. Kāyaviññāṇaṃ aniccato jānato passato micchādiṭṭhi pahīyati,<BR>
kāyasamphassaṃ aniccato jānato passato micchādiṭṭhi pahīyati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccato jānato passato micchādiṭṭhi pahīyati. <BR>
Manaṃ aniccato jānato passato micchādiṭṭhi pahīyati. Dhamme aniccato jānato passato<BR>
micchādiṭṭhi pahīyati. Manoviññāṇaṃ aniccato jānato passato micchādiṭṭhi pahīyati,<BR>
manosamphassaṃ aniccato jānato passato micchādiṭṭhi pahīyati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccato jānato passato micchādiṭṭhi pahīyati. <BR>
Evaṃ kho bhikkhu jānato evaṃ passato micchādiṭṭhi pahīyatīti. <BR>
<BR>
1. 16. 11<BR>
Sakkāyadiṭṭhippahānasuttaṃ<BR>
166. Sāvatthiyaṃ:<BR>
<BR>
Ekamantaṃ nisinno kho so bhikkhu bhagavantaṃ etadavoca: kathannu kho bhante jānato<BR>
kathaṃ passato sakkāyadiṭṭhi pahīyatīti?<BR>
<BR>
Cakkhuṃ kho bhikkhū dukkhato jānato passato sakkāyadiṭṭhi pahīyati. Rūpe dukkhato<BR>
jānato passato sakkāyadiṭṭhi pahīyati. Cakkhuviññāṇaṃ dukkhato jānato passato<BR>
sakkāyadiṭṭhi pahīyati, cakkhusamphassaṃ dukkhato jānato passato sakkāyadiṭṭhi<BR>
pahīyati, yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā<BR>
adukkhamasukhaṃ vā tampi dukkhato jānato passato sakkāyadiṭṭhi pahīyati. <BR>
<BR>
Sotaṃ dukkhato jānato passato sakkāyadiṭṭhi pahīyati. Sadde dukkhato jānato passato<BR>
sakkāyadiṭṭhi pahīyati. Sotaviññāṇaṃ dukkhato jānato passato sakkāyadiṭṭhi pahīyati,<BR>
sotasamphassaṃ dukkhato jānato passato sakkāyadiṭṭhi pahīyati, yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi dukkhato jānato passato sakkāyadiṭṭhi pahīyati. <BR>
Ghānaṃ dukkhato jānato passato sakkāyadiṭṭhi pahīyati. Gandhe dukkhato jānato passato<BR>
sakkāyadiṭṭhi pahīyati. Ghānaviññāṇaṃ dukkhato jānato passato sakkāyadiṭṭhi pahīyati,<BR>
ghānasamphassaṃ dukkhato jānato passato sakkāyadiṭṭhi pahīyati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi dukkhato jānato passato sakkāyadiṭṭhi pahīyati. <BR>
Jivhaṃ dukkhato jānato passato sakkāyadiṭṭhi pahīyati. Rase dukkhato jānato passato<BR>
sakkāyadiṭṭhi pahīyati. Jivhāviññāṇaṃ dukkhato jānato passato sakkāyadiṭṭhi pahīyati,<BR>
jivhāsamphassaṃ dukkhato jānato passato sakkāyadiṭṭhi pahīyati, yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi dukkhato jānato passato sakkāyadiṭṭhi pahīyati. <BR>
Kāyaṃ dukkhato jānato passato sakkāyadiṭṭhi pahīyati. Phoṭṭhabbe dukkhato jānato<BR>
passato sakkāyadiṭṭhi pahīyati. Kāyaviññāṇaṃ dukkhato jānato passato sakkāyadiṭṭhi<BR>
pahīyati, kāyasamphassaṃ dukkhato jānato passato sakkāyadiṭṭhi pahīyati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi dukkhato jānato passato sakkāyadiṭṭhi pahīyati. <BR>
Manaṃ dukkhato jānato passato sakkāyadiṭṭhi pahīyati. Dhamme dukkhato jānato passato<BR>
sakkāyadiṭṭhi pahīyati. Manoviññāṇaṃ dukkhato jānato passato sakkāyadiṭṭhi pahīyati,<BR>
manosamphassaṃ dukkhato jānato passato sakkāyadiṭṭhi pahīyati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi dukkhato jānato passato sakkāyadiṭṭhi pahīyati. <BR>
Evaṃ kho bhikkhu jānato evaṃ passato sakkāyadiṭṭhi pahīyatīti. <BR>
<BR>
[BJT Page 294] [\x 294/]     <BR>
1. 16. 12<BR>
Attānudiṭṭhippahānasuttaṃ<BR>
167. [PTS Page 166] [\q 166/]      sāvatthiyaṃ:<BR>
<BR>
Ekamantaṃ nisinno kho so bhikkhu bhagavantaṃ etadavoca: kathannu kho bhante jānato<BR>
kathaṃ passato sakkāyadiṭṭhi pahīyatīti?<BR>
<BR>
Cakkhuṃ kho bhikkhu anattato jānato passato attānudiṭṭhi pahīyati. Rūpe anattato jānato<BR>
passato attānudiṭṭhi pahīyati. Cakkhuviññāṇaṃ anattato jānato passato attānudiṭṭhi<BR>
pahīyati, cakkhusamphassaṃ anattato jānato passato attānudiṭṭhi pahīyati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattato jānato passato attānudiṭṭhi pahīyati. <BR>
<BR>
Sotaṃ anattato jānato passato attānudiṭṭhi pahīyati. Sadde anattato jānato passato<BR>
attānudiṭṭhi pahīyati. Sotaviññāṇaṃ anattato jānato passato attānudiṭṭhi pahīyati,<BR>
sotasamphassaṃ anattato jānato passato attānudiṭṭhi pahīyati, yampidaṃ<BR>
sotasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattato jānato passato attānudiṭṭhi pahīyati. <BR>
Ghānaṃ anattato jānato passato attānudiṭṭhi pahīyati. Gandhe anattato jānato passato<BR>
attānudiṭṭhi pahīyati. Ghānaviññāṇaṃ anattato jānato passato attānudiṭṭhi pahīyati,<BR>
ghānasamphassaṃ dukkhato jānato passato attānudiṭṭhi pahīyati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattato jānato passato attānudiṭṭhi pahīyati. <BR>
Jivhaṃ anattato jānato passato attānudiṭṭhi pahīyati. Rase anattato jānato passato<BR>
attānudiṭṭhi pahīyati. Jivhāviññāṇaṃ anattato jānato passato attānudiṭṭhi pahīyati,<BR>
jivhāsamphassaṃ anattato jānato passato attānudiṭṭhi pahīyati, yampidaṃ<BR>
jivhāsamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattato jānato passato attānudiṭṭhi pahīyati. <BR>
Kāyaṃ anattato jānato passato attānudiṭṭhi pahīyati. Phoṭṭhabbe anattato jānato passato<BR>
attānudiṭṭhi pahīyati. Kāyaviññāṇaṃ anattato jānato passato attānudiṭṭhi pahīyati,<BR>
kāyasamphassaṃ anattato jānato passato attānudiṭṭhi pahīyati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattato jānato passato attānudiṭṭhi pahīyati. <BR>
Manaṃ anattato jānato passato attānudiṭṭhi pahīyati. Dhamme anattato jānato passato<BR>
attānudiṭṭhi pahīyati. Manoviññāṇaṃ anattato jānato passato attānudiṭṭhi pahīyati,<BR>
manosamphassaṃ anattato jānato passato attānudiṭṭhi pahīyati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi anattato jānato passato attānudiṭṭhi pahīyati. <BR>
Evaṃ kho bhikkhu jānato evaṃ passato attānudiṭṭhi pahīyatīti. <BR>
<BR>
Nandikkhaya vaggo soḷasamo. <BR>
<BR>
Tatruddānaṃ:<BR>
<BR>
Nandikkhayena cattāro - jīvakambavane duve<BR>
Koṭṭhitena tayo vuttā - micchāsakkāya attatoti. <BR>
<BR>
[BJT Page 296] [\x 296/]     <BR>
17. Saṭṭhipeyyālo<BR>
<BR>
1. 17. 1<BR>
Aniccachandasuttaṃ<BR>
168. Sāvatthiyaṃ:<BR>
<BR>
Yaṃ bhikkhave aniccaṃ, tatra vo chando pahātabbo. Kiñca bhikkhave aniccaṃ: [PTS Page<BR>
149] [\q 149/]      cakkhuṃ bhikkhave aniccaṃ, tatra vo-1 chando pahātabbo. <BR>
Sotaṃ aniccaṃ, tatra vo chando pahātabbo. Ghānaṃ aniccaṃ tatra vo chando pahātabbo, jivhā<BR>
aniccā tatra vo chando pahātabbo, kāyo anicco tatra vo chando pahātabbo, mano anicco tatra<BR>
vo chando pahātabbo. Yaṃ bhikkhave aniccaṃ, tatra vo chando pahātabboti. <BR>
<BR>
1. 17. 2<BR>
Aniccarāgasuttaṃ<BR>
169. Yaṃ bhikkhave aniccaṃ, tatra vo rāgo pahātabbo. Kiñca bhikkhave aniccaṃ: cakkhuṃ<BR>
bhikkhave aniccaṃ, tatra vo rāgo pahātabbo. <BR>
Sotaṃ aniccaṃ, tatra vo rāgo pahātabbo. Ghānaṃ aniccaṃ, tatra vo rāgo pahātabbo, jivhā<BR>
aniccā, tatra vo rāgo pahātabbo, kāyo anicco, tatra vo rāgo pahātabbo, mano anicco, tatra vo<BR>
rāgo pahātabbo. Yaṃ bhikkhave aniccaṃ, tatra vo rāgo pahātabboti. <BR>
<BR>
1. 17. 3<BR>
Anicca chandarāgasuttaṃ<BR>
<BR>
170. Yaṃ bhikkhave aniccaṃ, tatra vo chandarāgo pahātabbo. Kiñca bhikkhave aniccaṃ:<BR>
cakkhuṃ bhikkhave aniccaṃ, tatra vo chandarāgo pahātabbo. <BR>
Sotaṃ aniccaṃ, tatra vo chandarāgo pahātabbo. Ghānaṃ aniccaṃ, tatra vo chandarāgo<BR>
pahātabbo, jivhā aniccā, tatra vo chandarāgo pahātabbo, kāyo anicco, tatra vo chandarāgo<BR>
pahātabbo, mano anicco, tatra vo chandarāgo pahātabbo. Yaṃ bhikkhave aniccaṃ, tatra vo<BR>
chandarāgo pahātabboti. <BR>
<BR>
1. 17. 4<BR>
Dukkhachandasuttaṃ<BR>
171. Yaṃ bhikkhave dukkhaṃ, tatra vo chando pahātabbo. Kiñca bhikkhave dukkhaṃ:<BR>
cakkhuṃ bhikkhave dukkhaṃ, tatra vo chando pahātabbo. <BR>
Sotaṃ dukkhaṃ, tatra vo chando pahātabbo. Ghānaṃ dukkhaṃ, tatra vo chando pahātabbo,<BR>
jivhā dukkhā, tatra vo chando pahātabbo, kāyo dukkho, tatra vo chando pahātabbo, mano<BR>
dukkho, tatra vo chando pahātabbo. Yaṃ bhikkhave dukkhaṃ, tatra vo chando pahātabboti. <BR>
<BR>
1. 17. 5<BR>
Dukkharāgasuttaṃ<BR>
172. Yaṃ bhikkhave dukkhaṃ, tatra vo rāgo pahātabbo. Kiñca bhikkhave dukkhaṃ: cakkhuṃ<BR>
bhikkhave dukkhaṃ, tatra vo rāgo pahātabbo. <BR>
Sotaṃ dukkhaṃ, tatra vo rāgo pahātabbo. Ghānaṃ dukkhaṃ, tatra vo rāgo pahātabbo, jivhā<BR>
dukkhā, tatra vo rāgo pahātabbo, kāyo, dukkho tatra vo rāgo pahātabbo, mano dukkho,<BR>
tatra vo rāgo pahātabbo. Yaṃ bhikkhave dukkhaṃ, tatra vo rāgo pahātabboti. <BR>
<BR>
1. 17. 6<BR>
Dukkha chandarāgasuttaṃ<BR>
<BR>
173. Yaṃ bhikkhave dukkhaṃ, tatra vo chandarāgo pahātabbo. Kiñca bhikkhave dukkhaṃ:<BR>
cakkhuṃ bhikkhave dukkhaṃ, tatra vo chandarāgo pahātabbo. <BR>
Sotaṃ dukkhaṃ, tatra vo chandarāgo pahātabbo. Ghānaṃ dukkhaṃ, tatra vo chandarāgo<BR>
pahātabbo, jivhā dukkhā, tatra vo chandarāgo pahātabbo, kāyo dukkho, tatra vo chandarāgo<BR>
pahātabbo, mano dukkho, tatra vo chandarāgo pahātabbo. [PTS Page 150] [\q 150/]      yaṃ<BR>
bhikkhave dukkhaṃ, tatra vo chandarāgo pahātabboti. <BR>
<BR>
1. Te-sī<BR>
<BR>
[BJT Page 298] [\x 298/]     <BR>
1. 17. 7<BR>
Anattachandasuttaṃ<BR>
174. Sāvatthiyaṃ:<BR>
Yo bhikkhave anattā, tatra vo chando pahātabbo. Ko ca bhikkhave anattā: cakkhuṃ<BR>
bhikkhave anattā, tatra vo chando pahātabbo. <BR>
Sotaṃ anattā, tatra vo chando pahātabbo. Ghānaṃ anattā, tatra vo chando pahātabbo, jivhā<BR>
anattā, tatra vo chando pahātabbo, kāyo anattā, tatra vo chando pahātabbo, mano anattā,<BR>
tatra vo chando pahātabbo. Yaṃ bhikkhave anattā, tatra vo chando pahātabboti. <BR>
<BR>
1. 17. 8<BR>
Anantarāgasuttaṃ<BR>
175. Yo bhikkhave anattā, tatra vo rāgo pahātabbo. Ko ca bhikkhave anattā: cakkhuṃ<BR>
bhikkhave anattā, tatra vo rāgo pahātabbo. <BR>
Sotaṃ anattā, tatra vo rāgo pahātabbo. Ghānaṃ anattā, tatra vo rāgo pahātabbo, jivhā anattā,<BR>
tatra vo rāgo pahātabbo, kāyo anattā, tatra vo rāgo pahātabbo, mano anattā, tatra vo rāgo<BR>
pahātabbo. Yaṃ bhikkhave anattā, tatra vo rāgo pahātabboti. <BR>
<BR>
1. 17. 9<BR>
Anatta chandarāgasuttaṃ<BR>
176. Yo bhikkhave anattā, tatra vo chandarāgo pahātabbo. Ko ca bhikkhave anattā: cakkhuṃ<BR>
bhikkhave anattā, tatra vo chandarāgo pahātabbo. <BR>
Sotaṃ anattā, tatra vo chandarāgo pahātabbo. Ghānaṃ anattā, tatra vo chandarāgo<BR>
pahātabbo, jivhā anattā, tatra vo chandarāgo pahātabbo, kāyo anattā, tatra vo chandarāgo<BR>
pahātabbo, mano anattā, tatra vo chandarāgo pahātabbo. Yaṃ bhikkhave anattā, tatra vo<BR>
chandarāgo pahātabboti. <BR>
<BR>
1. 17. 10<BR>
Bāhirāniccachandasuttaṃ<BR>
177. Sāvatthiyaṃ:<BR>
Yaṃ bhikkhave aniccaṃ, tatra vo chando pahātabbo. Kiñca bhikkhave aniccaṃ: cakkhuṃ<BR>
bhikkhave aniccaṃ, tatra vo chando pahātabbo. <BR>
Sotaṃ aniccaṃ, tatra vo chando pahātabbo. Ghānaṃ aniccaṃ, tatra vo chando pahātabbo, jivhā<BR>
aniccā, tatra vo chando pahātabbo, kāyo anicco, tatra vo chando pahātabbo, mano anicco,<BR>
tatra vo chando pahātabbo. Yaṃ bhikkhave aniccaṃ, tatra vo chando pahātabboti. <BR>
<BR>
1. 17. 11<BR>
Bāhirāniccarāgasuttaṃ<BR>
178. Yaṃ bhikkhave aniccaṃ, tatra vo rāgo pahātabbo. Kiñca bhikkhave aniccaṃ: cakkhuṃ<BR>
bhikkhave aniccaṃ, tatra vo rāgo pahātabbo. <BR>
Sotaṃ aniccaṃ, tatra vo rāgo pahātabbo. Ghānaṃ aniccaṃ tatra vo rāgo pahātabbo, jivhā<BR>
aniccā, tatra vo rāgo pahātabbo, kāyo anicco, tatra vo rāgo pahātabbo, mano anicco, tatra vo<BR>
rāgo pahātabbo. Yaṃ bhikkhave aniccaṃ, tatra vo rāgo pahātabboti. <BR>
<BR>
1. 17. 12<BR>
Bāhirānicca chandarāgasuttaṃ<BR>
179. Yaṃ bhikkhave aniccaṃ, tatra vo chandarāgo pahātabbo. Kiñca bhikkhave aniccaṃ:<BR>
cakkhuṃ bhikkhave aniccaṃ, tatra vo chandarāgo pahātabbo. <BR>
Sotaṃ aniccaṃ, tatra vo chandarāgo pahātabbo. Ghānaṃ aniccaṃ, tatra vo chandarāgo<BR>
pahātabbo, jivhā aniccā, tatra vo chandarāgo pahātabbo, kāyo anicco, tatra vo chandarāgo<BR>
pahātabbo, mano anicco, tatra vo chandarāgo pahātabbo. Yaṃ bhikkhave aniccaṃ, tatra vo<BR>
chandarāgo pahātabboti. <BR>
<BR>
1. 17. 13<BR>
Bāhira dukkhachanda suttaṃ<BR>
180. Yaṃ bhikkhave dukkhaṃ, tatra vo chando pahātabbo. Kiñca bhikkhave dukkhaṃ:<BR>
cakkhuṃ bhikkhave dukkhaṃ, tatra vo chando pahātabbo. <BR>
Sotaṃ dukkhaṃ, tatra vo chando pahātabbo. Ghānaṃ dukkhaṃ, tatra vo chando pahātabbo,<BR>
jivhā dukkhā, tatra vo chando pahātabbo, kāyo dukkho, tatra vo chando pahātabbo, mano<BR>
dukkho, tatra vo chando pahātabbo. Yaṃ bhikkhave dukkhaṃ, tatra vo chando pahātabboti. <BR>
<BR>
1. 17. 14<BR>
Bāhira dukkharāga suttaṃ<BR>
181. Yaṃ bhikkhave dukkhaṃ, tatra vo rāgo pahātabbo. Kiñca bhikkhave dukkhaṃ: cakkhuṃ<BR>
bhikkhave dukkhaṃ, tatra vo rāgo pahātabbo. <BR>
Sotaṃ dukkhaṃ, tatra vo rāgo pahātabbo. Ghānaṃ dukkhaṃ, tatra vo rāgo pahātabbo, jivhā<BR>
dukkhā, tatra vo rāgo pahātabbo, kāyo dukkho, tatra vo rāgo pahātabbo, mano dukkho,<BR>
tatra vo rāgo pahātabbo. Yaṃ bhikkhave dukkhaṃ, tatra vo rāgo pahātabboti. <BR>
<BR>
1. 17. 15<BR>
Bāhiradukkha chandarāgasuttaṃ<BR>
182. Yaṃ bhikkhave dukkhaṃ, tatra vo chandarāgo pahātabbo. Kiñca bhikkhave dukkhaṃ:<BR>
cakkhuṃ bhikkhave dukkhaṃ, tatra vo chandarāgo pahātabbo. <BR>
Sotaṃ dukkhaṃ, tatra vo chandarāgo pahātabbo. Ghānaṃ dukkhaṃ, tatra vo chandarāgo<BR>
pahātabbo, jivhā dukkhā, tatra vo chandarāgo pahātabbo, kāyo dukkho, tatra vo chandarāgo<BR>
pahātabbo, mano dukkho, tatra vo chandarāgo pahātabbo. Yaṃ bhikkhave dukkhaṃ, tatra vo<BR>
chandarāgo pahātabboti. <BR>
<BR>
[BJT Page 300] [\x 300/]     <BR>
Bāhirānattachandasuttaṃ<BR>
183. Sāvatthiyaṃ:<BR>
[PTS Page 151] [\q 151/]      yo bhikkhave anattā, tatra vo chando pahātabbo. Ko ca<BR>
bhikkhave anattā: rūpā bhikkhave anattā, tatra vo chando pahātabbo. <BR>
Saddā anattā, tatra vo chando pahātabbo. Gandhā anattā, tatra vo chando pahātabbo, rasā<BR>
anattā, tatra vo chando pahātabbo, poṭṭhabbā anattā, tatra vo chando pahātabbo, dhammā<BR>
anattā, tatra vo chando pahātabbo. Yaṃ bhikkhave anattā, tatra vo chando pahātabboti. <BR>
<BR>
1. 17. 17<BR>
Bāhirānattarāgasuttaṃ<BR>
184. Yo bhikkhave anattā, tatra vo rāgo pahātabbo. Ko ca bhikkhave anattā; rapā bhikkhave<BR>
anattā, tatra vo rāgo pahātabbo. <BR>
Saddā anattā, tatra vo rāgo pahātabbo. Gandhā anattā, tatra vo rāgo pahātabbo, rasā anattā,<BR>
tatra vo rāgo pahātabbo, poṭṭhabbā* anattā, tatra vo rāgo pahātabbo, dhammā anattā, tatra<BR>
vo rāgo pahātabbo. Yaṃ bhikkhave anattā, tatra vo rāgo pahātabboti. <BR>
<BR>
1. 17. 18<BR>
Bāhirānatta chandarāgasuttaṃ<BR>
185. Yaṃ bhikkhave anattā, tatra vo chandarāgo pahātabbo. Ko ca bhikkhave anattā: rūpā<BR>
bhikkhave anattā, tatra vo chandarāgo pahātabbo. <BR>
Saddā anattā, tatra vo chandarāgo pahātabbo. Gandhā anattā, tatra vo chandarāgo<BR>
pahātabbo, rasā anattā, tatra vo chandarāgo pahātabbo, poṭṭhabbā anattā, tatra vo<BR>
chandarāgo pahātabbo, dhammā anattā, tatra vo chandarāgo pahātabbo. Yaṃ bhikkhave<BR>
anattā, tatra vo chandarāgo pahātabboti. <BR>
<BR>
1. 17. 19<BR>
Atītāniccasuttaṃ<BR>
186. Cakkhuṃ bhikkhave aniccaṃ atītaṃ, sotaṃ aniccaṃ atītaṃ, ghānaṃ aniccaṃ atītaṃ, jivhā<BR>
aniccā atītā, kāyo anicco atīto, mano anicco atīto. Evaṃ passaṃ bhikkhave sutavā<BR>
ariyasāvako cakkhusmimpi nibbindati, sotasmimpi nibbindati, ghānasmimpi nibbindati,<BR>
jivhāyapi nibbindati, kāyasmimpi nibbindati, manasmimpi nibbindati. Nibbindaṃ virajjati,<BR>
virāgā vimuccati vimuttasmiṃ vimuttamiti ñāṇaṃ hoti. Khīṇā jāti, vusitaṃ brahmacariyaṃ,<BR>
kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 17. 20<BR>
Anāgatāniccasuttaṃ<BR>
187. Cakkhuṃ bhikkhave aniccaṃ anāgataṃ, sotaṃ aniccaṃ anāgataṃ, ghānaṃ aniccaṃ<BR>
anāgataṃ, jivhā aniccā anāgatā, kāyo anicco anāgato, mano anicco anāgato. Evaṃ passaṃ<BR>
bhikkhave sutavā ariyasāvako cakkhusmimpi nibbindati, sotasmimpi nibbindati,<BR>
ghānasmimpi nibbindati, jivhāyapi nibbindati, kāyasmimpi nibbindati, manasmimpi<BR>
nibbindati. Nibbindaṃ virajjati, virāgā vimuccati vimuttasmiṃ vimuttamiti ñāṇaṃ hoti.<BR>
Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 17. 21<BR>
Paccuppannāniccasuttaṃ<BR>
188. Cakkhuṃ bhikkhave aniccaṃ paccuppannaṃ, sotaṃ aniccaṃ paccuppannaṃ, ghānaṃ<BR>
aniccaṃ paccuppannaṃ, jivhā aniccā paccuppannā, kāyo anicco paccuppanno, mano anicco<BR>
paccuppanno. Evaṃ passaṃ bhikkhave sutavā ariyasāvako cakkhusmimpi nibbindati,<BR>
sotasmimpi nibbindati, ghānasmimpi nibbindati, jivhāyapi nibbindati, kāyasmimpi<BR>
nibbindati, manasmimpi nibbindati, nibbindaṃ virajjati, virāgā vimuccati vimuttasmiṃ<BR>
vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ<BR>
itthattāyāti pajānātīti. <BR>
<BR>
[BJT Page 302] [\x 302/]     <BR>
1. 17. 22<BR>
Atīta dukkha suttaṃ<BR>
189. [PTS Page 152] [\q 152/]      cakkhuṃ bhikkhave dukkhaṃ atītaṃ, sotaṃ dukkhaṃ<BR>
atītaṃ, ghānaṃ dukkhaṃ atītaṃ, jivhā dukkhā atītā, kāyo dukkho atīto, mano dukkho atīto.<BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 23<BR>
Anāgata dukkha suttaṃ<BR>
190. Cakkhuṃ bhikkhave dukkhaṃ anāgataṃ, sotaṃ dukkhaṃ anāgataṃ, ghānaṃ dukkhaṃ<BR>
anāgataṃ, jivhā dukkhā anāgatā, kāyo dukkho anāgato, mano dukkho anāgato. Evaṃ passaṃ<BR>
bhikkhave sutavā ariyasāvako cakkhusmimpi nibbindati, sotasmimpi nibbindati,<BR>
ghānasmimpi nibbindati, jivhāyapi nibbindati, kāyasmimpi nibbindati, manasmimpi<BR>
nibbindati. Nibbindaṃ virajjati, virāgā vimuccati vimuttasmiṃ vimuttamiti ñāṇaṃ hoti.<BR>
Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 17. 24<BR>
Paccuppanna dukkha suttaṃ<BR>
191. Cakkhuṃ bhikkhave dukkhaṃ paccuppannaṃ, sotaṃ dukkhaṃ paccuppannaṃ, ghānaṃ<BR>
dukkhaṃ paccuppannaṃ, jivhā dukkhā paccuppannā, kāyo dukkho paccuppanno, mano<BR>
dukkho paccuppanno. Evaṃ passaṃ bhikkhave sutavā ariyasāvako cakkhusmimpi nibbindati,<BR>
sotasmimpi nibbindati, ghānasmimpi nibbindati, jivhāyapi nibbindati, kāyasmimpi<BR>
nibbindati, manasmimpi nibbindati, nibbindaṃ virajjati, virāgā vimuccati vimuttasmiṃ<BR>
vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ nāparaṃ<BR>
itthattāyāti pajānātīti. <BR>
<BR>
1. 17. 25<BR>
Atītānattasuttaṃ<BR>
192. Cakkhuṃ bhikkhave anattā atītaṃ, sotaṃ anattā atītaṃ, ghānaṃ anattā atītaṃ, jivhā<BR>
anattā atītā, kāyo anattā atīto, mano anattā atīto. Evaṃ passaṃ bhikkhave sutavā<BR>
ariyasāvako cakkhusmimpi nibbindati, sotasmimpi nibbindati, ghānasmimpi nibbindati,<BR>
jivhāyapi nibbindati, kāyasmimpi nibbindati, manasmimpi nibbindati. Nibbindaṃ virajjati,<BR>
virāgā vimuccati vimuttasmiṃ vimuttamiti ñāṇaṃ hoti. Khīṇā jāti, vusitaṃ brahmacariyaṃ,<BR>
kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 17. 26<BR>
Anāgatānattasuttaṃ<BR>
193. Cakkhuṃ bhikkhave anattā anāgataṃ, sotaṃ anattā anāgataṃ, ghānaṃ anattā anāgataṃ,<BR>
jivhā anattā anāgatā, kāyo anattā anāgato, mano anattā anāgato. Evaṃ passaṃ bhikkhave<BR>
sutavā ariyasāvako cakkhusmimpi nibbindati, sotasmimpi nibbindati, ghānasmimpi<BR>
nibbindati, jivhāyapi nibbindati, kāyasmimpi nibbindati, manasmimpi nibbindati. Nibbindaṃ<BR>
virajjati, virāgā vimuccati vimuttasmiṃ vimuttamiti ñāṇaṃ hoti. Khīṇā jāti, vusitaṃ<BR>
brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 17. 27<BR>
Paccuppannānattaniccasuttaṃ<BR>
194. Cakkhuṃ bhikkhave anattā paccuppannaṃ, sotaṃ anattā paccuppannaṃ, ghānaṃ anattā<BR>
paccuppannaṃ, jivhā anattā paccuppannā, kāyo anattā paccuppanno, mano anattā<BR>
paccuppanno. Evaṃ passaṃ bhikkhave sutavā ariyasāvako cakkhusmimpi nibbindati,<BR>
sotasmimpi nibbindati, ghānasmimpi nibbindati, jivhāyapi nibbindati, kāyasmimpi<BR>
nibbindati, manasmimpi nibbindati, nibbindaṃ virajjati, virāgā vimuccati vimuttasmiṃ<BR>
vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ nāparaṃ<BR>
itthattāyāti pajānātīti. <BR>
<BR>
1. 17. 28<BR>
Bāhira atītānicca suttaṃ<BR>
<BR>
195. Rūpā bhikkhave aniccā atītā, saddā aniccā atītā, gandhā aniccā atītā, rasā aniccā atītā,<BR>
phoṭṭhabbā aniccā atītā, dhammā aniccā atītā. Evaṃ passaṃ bhikkhave sutavā ariyasāvako<BR>
rūpesupi nibbindati, saddesupi nibbindati, gandhesupi nibbindati, rasesupi nibbindati,<BR>
phoṭṭhabbesupi nibbindati, dhammesupi nibbindati. Nibbindaṃ virajjati, virāgā vimuccati<BR>
vimuttasmiṃ vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ,<BR>
nāparaṃ itthattāyāti pajānātīti. <BR>
<BR>
1. 17. 29 Bāhira anāgatānicca suttaṃ. 196. Rūpā bhikkhave aniccā anāgatā, saddā aniccā<BR>
anāgatā, gandhā aniccā anāgatā, rasā aniccā anāgatā, phoṭṭhabbā aniccā anāgatā, dhammā<BR>
aniccā anāgatā. Evaṃ passaṃ bhikkhave sutavā ariyasāvako rūpesupi nibbindati, saddesupi<BR>
nibbindati, gandhesupi nibbindati, rasesupi nibbindati, phoṭṭhabbesupi nibbindati,<BR>
dhammesupi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 30 Bāhirapaccuppannānicca suttaṃ 197. Rūpā bhikkhave aniccā paccuppannā, saddā<BR>
aniccā paccuppannā, gandhā aniccā paccuppannā, rasā aniccā paccuppannā, phoṭṭhabbā<BR>
aniccā paccuppannā, dhammā aniccā paccuppannā. Evaṃ passaṃ bhikkhave sutavā<BR>
ariyasāvako rūpesupi nibbindati, saddesupi nibbindati, gandhesupi nibbindati, rasesupi<BR>
nibbindati, phoṭṭhabbesupi nibbindati, dhammesupi nibbindati. Nibbindaṃ virajjati, virāgā<BR>
vimuccati vimuttasmiṃ vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ<BR>
karaṇīyaṃ, nāparaṃ itthattāyāti pajānātīti. <BR>
1. 17. 31<BR>
Bāhirātīta dukkha suttaṃ<BR>
198. Rūpā bhikkhave dukkhā atītā, saddā dukkhā atītā, gandhā dukkhā atītā, rasā dukkhā<BR>
atītā, phoṭṭhabbā dukkhā atītā, dhammā dukkhā atītā. Evaṃ passaṃ bhikkhave sutavā<BR>
ariyasāvako rūpesupi nibbindati, saddesupi nibbindati, gandhesupi nibbindati, rasesupi<BR>
nibbindati, phoṭṭhabbesupi nibbindati, dhammesupi nibbindati. Nibbindaṃ virajjati, virāgā<BR>
vimuccati vimuttasmiṃ vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ<BR>
karaṇīyaṃ, nāparaṃ itthattāyāti pajānātīti. <BR>
<BR>
1.17. 32 Bāhirānāgata dukkha suttaṃ 199. Rūpā bhikkhave dukkhā anāgatā, saddā dukkhā<BR>
anāgatā, gandhā dukkhā anāgatā, rasā dukkhā anāgatā, phoṭṭhabbā dukkhā anāgatā,<BR>
dhammā dukkhā anāgatā. Evaṃ passaṃ bhikkhave sutavā ariyasāvako rūpesupi nibbindati,<BR>
saddesupi nibbindati, gandhesupi nibbindati, rasesupi nibbindati, phoṭṭhabbesupi<BR>
nibbindati, dhammesupi nibbindati. Nibbindaṃ virajjati, virāgā vimuccati vimuttasmiṃ<BR>
vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ<BR>
itthattāyāti pajānātīti. <BR>
<BR>
1. 17. 33 Bāhira paccuppannadukkha suttaṃ 200. Rūpā bhikkhave dukkhā paccuppannā,<BR>
saddā dukkhā paccuppannā, gandhā dukkhā paccuppannā, rasā dukkhā paccuppannā,<BR>
phoṭṭhabbā dukkhā paccuppannā, dhammā dukkhā paccuppannā. Evaṃ passaṃ bhikkhave<BR>
sutavā ariyasāvako rūpesupi nibbindati, saddesupi nibbindati, gandhesupi nibbindati,<BR>
rasesupi nibbindati, phoṭṭhabbesupi nibbindati, dhammesupi nibbindati. Nibbindaṃ virajjati,<BR>
virāgā vimuccati vimuttasmiṃ vimuttamiti ñāṇaṃ hoti. Khīṇā jāti, vusitaṃ brahmacariyaṃ,<BR>
kataṃ karaṇīyaṃ, nāparaṃ itthattāyāti pajānātīti. <BR>
<BR>
1. Atītānāgato - sī<BR>
2. Atītānagatā -sī<BR>
<BR>
1. 17. 34<BR>
Bāhira atītānatta suttaṃ<BR>
<BR>
201. Rūpā bhikkhave anattā atītā, saddā anattā atītā, gandhā anattā atītā, rasā anattā atītā,<BR>
phoṭṭhabbā anattā atītā, dhammā anattā atītā. Evaṃ passaṃ bhikkhave sutavā ariyasāvako<BR>
rūpesupi nibbindati, saddesupi nibbindati, gandhesupi nibbindati, rasesupi nibbindati,<BR>
phoṭṭhabbesupi nibbindati, dhammesupi nibbindati. Nibbindaṃ virajjati, virāgā vimuccati<BR>
vimuttasmiṃ vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ,<BR>
nāparaṃ itthattāyāti pajānātīti. <BR>
<BR>
1. 17. 35 Bāhira anāgatānatta suttaṃ 202. Rūpā bhikkhave anattā anāgatā, saddā anattā<BR>
anāgatā, gandhā anattā anāgatā, rasā anattā anāgatā, phoṭṭhabbā anattā anāgatā, dhammā<BR>
anattā anāgatā. Evaṃ passaṃ bhikkhave sutavā ariyasāvako rūpesupi nibbindati, saddesupi<BR>
nibbindati, gandhesupi nibbindati, rasesupi nibbindati, phoṭṭhabbesupi nibbindati,<BR>
dhammesupi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 36 Bāhira paccuppannānatta suttaṃ 203. Rūpā bhikkhave anattā paccuppannā, saddā<BR>
anattā paccuppannā, gandhā anattā paccuppannā, rasā anattā paccuppannā, phoṭṭhabbā<BR>
anattā paccuppannā, dhammā anattā paccuppannā. Evaṃ passaṃ bhikkhave sutavā<BR>
ariyasāvako rūpesupi nibbindati, saddesupi nibbindati, gandhesupi nibbindati, rasesupi<BR>
nibbindati, phoṭṭhabbesupi nibbindati, dhammesupi nibbindati. Nibbindaṃ virajjati, virāgā<BR>
vimuccati vimuttasmiṃ vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ<BR>
karaṇīyaṃ, nāparaṃ itthattāyāti pajānātīti. <BR>
<BR>
[BJT Page 304] [\x 304/]     <BR>
1. 17. 37<BR>
Atītayadaniccasuttaṃ<BR>
204. Sāvatthiyaṃ:<BR>
<BR>
Cakkhuṃ bhikkhave aniccaṃ atītaṃ, yadaniccaṃ [PTS Page 153] [\q 153/]      taṃ dukkhaṃ,<BR>
yaṃ dukkhaṃ tadanattā, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. <BR>
Sotaṃ aniccaṃ atītaṃ, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
Ghānaṃ aniccaṃ atītaṃ, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Jivhā aniccā atītā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
Kāyo anicco atīto, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
Mano anicco atīto, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimipi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 38<BR>
Anāgatayadaniccasuttaṃ<BR>
205. Cakkhuṃ bhikkhave aniccaṃ anāgataṃ, yadaniccaṃ taṃ dukkhaṃ, yaṃ dukkhaṃ<BR>
tadanattā, yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. Sotaṃ aniccaṃ anāgataṃ, yadaniccaṃ taṃ dukkhaṃ, yaṃ<BR>
dukkhaṃ tadanattā, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. <BR>
Ghānaṃ aniccaṃ anāgataṃ, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Jivhā aniccā anāgatā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
Kāyo anicco anāgato, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
Mano anicco anāgato, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 39<BR>
Paccuppannayadaniccasuttaṃ<BR>
<BR>
206. Cakkhuṃ bhikkhave aniccaṃ paccuppannaṃ, yadaniccaṃ taṃ dukkhaṃ, yaṃ dukkhaṃ<BR>
tadanattā, yadanattā taṃ 'netaṃ mama, neso'hamasmi, na me so attā'ti evametaṃ yathābhūtaṃ<BR>
sammappaññāya daṭṭhabbaṃ. Sotaṃ aniccaṃ paccuppannaṃ, yadaniccaṃ taṃ dukkhaṃ, yaṃ<BR>
dukkhaṃ tadanattā, yadanattā taṃ 'netaṃ mama, neso'hamasmi, na me so attā'ti evametaṃ<BR>
yathābhūtaṃ sammappaññāya daṭṭhabbaṃ. <BR>
Ghānaṃ aniccaṃ paccuppannaṃ, yadaniccaṃ taṃ dukkhaṃ, yaṃ dukkhaṃ tadanattā, yadanattā<BR>
taṃ 'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Jivhā aniccā paccuppannā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Kāyo anicco paccuppanno, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Mano anicco paccuppanno, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
[BJT Page 306] [\x 306/]     <BR>
1. 17. 40<BR>
Atīta yaṃ dukkha suttaṃ<BR>
<BR>
207. [PTS Page 154] [\q 154/]      cakkhuṃ bhikkhave dukkhaṃ atītaṃ, yaṃ dukkhaṃ<BR>
tadanattā, yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. Sotaṃ dukkhaṃ atītaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. Ghānaṃ dukkhaṃ atītaṃ, yaṃ dukkhaṃ tadanattā, yadanattā taṃ 'netaṃ mama,<BR>
neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. Jivhā<BR>
dukkhā atītā, yaṃ dukkhaṃ tadanattā, yadanattā taṃ 'netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. Kāyo dukkho atīto, yaṃ<BR>
dukkhaṃ tadanattā, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. Mano dukkho atīto, yaṃ dukkhaṃ tadanattā,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. <BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 41<BR>
Anāgata yaṃ dukkha suttaṃ<BR>
<BR>
208. Cakkhuṃ bhikkhave dukkhaṃ anāgataṃ, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ.<BR>
Sotaṃ dukkhaṃ anāgataṃ, yaṃ dukkhaṃ tadanattā, yadanattā taṃ 'netaṃ mama,<BR>
neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. Ghānaṃ<BR>
dukkhaṃ anāgataṃ, yaṃ dukkhaṃ tadanattā, yadanattā taṃ 'netaṃ mama, neso'hamasmi, na<BR>
meso attā'ti evametaṃ yathābhūtaṃ sammappaññāya daṭṭhabbaṃ. Jivhā dukkhaṃ anāgataṃ,<BR>
yaṃ dukkhaṃ tadanattā, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. Kāyo dukkho anāgato, yaṃ dukkhaṃ tadanattā,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. Mano dukkho anāgato, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 42<BR>
Paccuppanna yaṃ dukkha suttaṃ<BR>
<BR>
209. Cakkhuṃ bhikkhave dukkhaṃ paccuppannaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. Sotaṃ dukkhaṃ paccuppannaṃ, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ.<BR>
Ghānaṃ dukkhaṃ paccuppannaṃ, yaṃ dukkhaṃ tadanattā, yadanattā taṃ 'netaṃ mama,<BR>
neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. Jivhā<BR>
dukkhā paccuppannā, yaṃ dukkhaṃ tadanattā, yadanattā taṃ 'netaṃ mama, neso'hamasmi,<BR>
na meso attā'ti evametaṃ yathābhūtaṃ sammappaññāya daṭṭhabbaṃ. Kāyo dukkho<BR>
paccuppanno, yaṃ dukkhaṃ tadanattā, yadanattā taṃ 'netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. Mano dukkho paccuppanno,<BR>
yaṃ dukkhaṃ tadanattā, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. <BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 43<BR>
Atīta yadanatta suttaṃ<BR>
<BR>
210. Cakkhuṃ bhikkhave anattā atītaṃ, yadanattā taṃ 'netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. Sotaṃ anattā atītaṃ, yadanattā<BR>
taṃ 'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. Ghānaṃ dukkhaṃ atītaṃ, yadanattā taṃ 'netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. Jivhā anattā atītā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. Kāyo anattā atīto, yadanattā taṃ 'netaṃ mama, neso'hamasmi, na meso attā'ti<BR>
evametaṃ yathābhūtaṃ sammappaññāya daṭṭhabbaṃ. Mano anattā atīto, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 44<BR>
Anāgata yadanatta suttaṃ<BR>
<BR>
211. Cakkhuṃ bhikkhave anattā anāgatā, yadanattā taṃ 'netaṃ mama, neso'hamasmi, na<BR>
meso attā'ti evametaṃ yathābhūtaṃ sammappaññāya daṭṭhabbaṃ. Sotaṃ anattā anāgataṃ,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. Ghānaṃ anattā anāgataṃ, yadanattā taṃ 'netaṃ mama,<BR>
neso'hamasmi, na me so attā'ti evametaṃ yathābhūtaṃ sammappaññāya daṭṭhabbaṃ. Jivhā<BR>
anattā anāgataṃ, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. Kāyo anattā anāgato, yadanattā taṃ 'netaṃ mama,<BR>
neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. Mano<BR>
anattā anāgato, yadanattā taṃ 'netaṃ mama, neso'hamasmi, na me so attā'ti evametaṃ<BR>
yathābhūtaṃ sammappaññāya daṭṭhabbaṃ. <BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 45<BR>
Paccuppanna yadanta suttaṃ<BR>
<BR>
212. Cakkhuṃ bhikkhave anattā paccuppannaṃ, yadanattā taṃ 'netaṃ mama, neso'hamasmi,<BR>
na meso attā'ti evametaṃ yathābhūtaṃ sammappaññāya daṭṭhabbaṃ. Sotaṃ anattā<BR>
paccuppannaṃ, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. Ghānaṃ anattā paccuppannaṃ, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. Jivhā anattā paccuppannā, yadanattā taṃ 'netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. Kāyo anattā paccuppanno,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. Mano anattā paccuppanno, yadanattā taṃ 'netaṃ mama,<BR>
neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
1. 17. 46<BR>
Bāhirātīta yadanicca suttaṃ<BR>
<BR>
213. Rūpā bhikkhave aniccā atītā, yadaniccaṃ taṃ dukkhaṃ, yaṃ dukkhaṃ tadanattā,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. <BR>
Saddā aniccā atītā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
Gandhā aniccā atītā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
Rasā aniccā atītā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
Phoṭṭhabbā aniccā atīto, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Dhammā anicco atīto, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 47<BR>
Bāhirānāgata yadaniccasuttaṃ<BR>
<BR>
214. Rūpā bhikkhave aniccā anāgatā, yadaniccaṃ taṃ dukkhaṃ, yaṃ dukkhaṃ tadanattā,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. Saddā aniccā anāgatā, yadaniccaṃ taṃ dukkhaṃ, yaṃ dukkhaṃ<BR>
tadanattā, yadanattā taṃ 'netaṃ mama, neso'hamasmi, na me so attā'ti evametaṃ yathābhūtaṃ<BR>
sammappaññāya daṭṭhabbaṃ. <BR>
Gandhā aniccā anāgatā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Rasā aniccā anāgatā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. <BR>
Phoṭṭhabbā aniccā anāgatā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Dhammā aniccā anāgatā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 48<BR>
Bāhira paccuppanna yadaniccasuttaṃ<BR>
<BR>
215. Rūpā bhikkhave aniccā paccuppannā, yadaniccaṃ taṃ dukkhaṃ, yaṃ dukkhaṃ tadanattā,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. Saddā aniccā paccuppannaṃ, yadaniccaṃ taṃ dukkhaṃ, yaṃ<BR>
dukkhaṃ tadanattā, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. <BR>
Gandhā aniccā paccuppannaṃ, yadaniccaṃ taṃ dukkhaṃ, yaṃ dukkhaṃ tadanattā, yadanattā<BR>
taṃ 'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Rasā aniccā paccuppannā, yadaniccaṃ taṃ dukkhaṃ, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Phoṭṭhabbā aniccā paccuppanno, yadaniccaṃ taṃ dukkhaṃ, yaṃ dukkhaṃ tadanattā,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. <BR>
Dhammā aniccā paccuppanno, yadaniccaṃ taṃ dukkhaṃ, yaṃ dukkhaṃ tadanattā, yadanattā<BR>
taṃ 'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
<BR>
Evaṃ passaṃ bhikkhave sutavā ariyasāvako cakkhusmimpi nibbindati, sotasmimpi<BR>
nibbindati, ghānasmimpi nibbindati, jivhāyapi nibbindati, kāyasmimpi nibbindati,<BR>
manasmimpi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
[BJT Page 308] [\x 308/]     <BR>
<BR>
1. 17. 49<BR>
Bāhirātīta yaṃ dukkha suttaṃ<BR>
<BR>
216. [PTS Page 155] [\q 155/]      rūpā bhikkhave dukkhā atītā, yaṃ dukkhaṃ tadanattā,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. Saddā dukkhā atītā, yaṃ dukkhaṃ tadanattā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. Gandhā dukkhā atītā, yaṃ dukkhaṃ tadanattā, yadanattā taṃ 'netaṃ mama,<BR>
neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. Rasā<BR>
dukkhā atītā, yaṃ dukkhaṃ tadanattā, yadanattā taṃ 'netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. Phoṭṭhabbā dukkhā atītā, yaṃ<BR>
dukkhaṃ tadanattā, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. Dhammā dukkhā atītā, yaṃ dukkhaṃ tadanattā,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. <BR>
Evaṃ passaṃ bhikkhave sutavā ariyasāvako rūpesupi nibbindati, saddesupi nibbindati,<BR>
gandhesupi nibbindati, rasesupi nibbindati, phoṭṭhabbesupi nibbindati, dhammesupi<BR>
nibbindati. Nibbindaṃ virajjati, virāgā vimuccati vimuttasmiṃ vimuttamiti ñāṇaṃ hoti.<BR>
Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 17. 50<BR>
Bāhirānāgata yaṃ dukkha suttaṃ<BR>
<BR>
217. Rūpā bhikkhave dukkhā anāgatā, yaṃ dukkhaṃ tadanattā, yadanattā taṃ 'netaṃ mama,<BR>
neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. Saddā<BR>
dukkhā anāgatā, yaṃ dukkhaṃ tadanattā, yadanattā taṃ 'netaṃ mama, neso'hamasmi, na<BR>
meso attā'ti evametaṃ yathābhūtaṃ sammappaññāya daṭṭhabbaṃ. Gandhā dukkhā anāgatā,<BR>
yaṃ dukkhaṃ tadanattā, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. Rasā dukkhā anāgatā, yaṃ dukkhaṃ tadanattā,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. Phoṭṭhabbā dukkhā anāgato, yaṃ dukkhaṃ tadanattā,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. Dhammā dukkhā anāgato, yaṃ dukkhaṃ tadanattā, yadanattā<BR>
taṃ 'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Evaṃ passaṃ bhikkhave sutavā ariyasāvako rūpesupi nibbindati, saddesupi nibbindati,<BR>
gandhesupi nibbindati, rasesupi nibbindati, phoṭṭhabbesupi nibbindati, dhammesupi<BR>
nibbindati. Nibbindaṃ virajjati, virāgā vimuccati vimuttasmiṃ vimuttamiti ñāṇaṃ hoti.<BR>
Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 17. 51<BR>
Bāhirapaccuppanna yaṃ dukkha suttaṃ<BR>
<BR>
218. Rūpā bhikkhave dukkhā paccuppannā, yaṃ dukkhaṃ tadanattā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ.<BR>
Saddā dukkhā paccuppannā, yaṃ dukkhaṃ tadanattā, yadanattā taṃ 'netaṃ mama,<BR>
neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ. Gandhā<BR>
dukkhā paccuppannā, yaṃ dukkhaṃ tadanattā, yadanattā taṃ 'netaṃ mama, neso'hamasmi,<BR>
na meso attā'ti evametaṃ yathābhūtaṃ sammappaññāya daṭṭhabbaṃ. Rasā dukkhā<BR>
paccuppannā, yaṃ dukkhaṃ tadanattā, yadanattā taṃ 'netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. Phoṭṭhabbā dukkhā<BR>
paccuppanno, yaṃ dukkhaṃ tadanattā, yadanattā taṃ 'netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. Dhammā dukkhā paccuppanno,<BR>
yaṃ dukkhaṃ tadanattā, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. <BR>
Evaṃ passaṃ bhikkhave sutavā ariyasāvako rūpesupi nibbindati, saddesupi nibbindati,<BR>
gandhesupi nibbindati, rasesupi nibbindati, phoṭṭhabbesupi nibbindati, dhammesupi<BR>
nibbindati. Nibbindaṃ virajjati, virāgā vimuccati vimuttasmiṃ vimuttamiti ñāṇaṃ hoti.<BR>
Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 17. 52<BR>
Bāhirātīta yadanatta suttaṃ<BR>
<BR>
219. Rūpā bhikkhave anattā atītā, yadanattā taṃ 'netaṃ mama, neso'hamasmi, na meso attā'ti<BR>
evametaṃ yathābhūtaṃ sammappaññāya daṭṭhabbaṃ. Saddā anattā atītā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. Gandhā anattā atītā, yadanattā taṃ 'netaṃ mama, neso'hamasmi, na meso attā'ti<BR>
evametaṃ yathābhūtaṃ sammappaññāya daṭṭhabbaṃ. Rasā anattā atītā, yadanattā taṃ 'netaṃ<BR>
mama, neso'hamasmi, na meso attā'ti evametaṃ yathābhūtaṃ sammappaññāya daṭṭhabbaṃ.<BR>
Phoṭṭhabbā anattā atītā, yadanattā taṃ 'netaṃ mama, neso'hamasmi, na meso attā'ti<BR>
evametaṃ yathābhūtaṃ sammappaññāya daṭṭhabbaṃ. Dhammā anattā atīto, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Evaṃ passaṃ bhikkhave sutavā ariyasāvako rūpesupi nibbindati, saddesupi nibbindati,<BR>
gandhesupi nibbindati, rasesupi nibbindati, phoṭṭhabbesupi nibbindati, dhammesupi<BR>
nibbindati. Nibbindaṃ virajjati, virāgā vimuccati vimuttasmiṃ vimuttamiti ñāṇaṃ hoti.<BR>
Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 17. 53<BR>
Bāhirānāgata yadanatta suttaṃ<BR>
<BR>
220. Rūpā bhikkhave anattā anāgatā, yadanattā taṃ 'netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. Saddā anattā anāgatā, yadanattā<BR>
taṃ 'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. Gandhā anattā anāgatā, yadanattā taṃ 'netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. Rasā anattā anāgatā, yadanattā<BR>
taṃ 'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. Phoṭṭhabbā anattā anāgatā, yadanattā taṃ 'netaṃ mama, neso'hamasmi, na<BR>
meso attā'ti evametaṃ yathābhūtaṃ sammappaññāya daṭṭhabbaṃ. Dhammā anattā anāgatā,<BR>
yadanattā taṃ 'netaṃ mama, neso'hamasmi, na meso attā'ti evametaṃ yathābhūtaṃ<BR>
sammappaññāya daṭṭhabbaṃ. <BR>
Evaṃ passaṃ bhikkhave sutavā ariyasāvako rūpesupi nibbindati, saddesupi nibbindati,<BR>
gandhesupi nibbindati, rasesupi nibbindati, phoṭṭhabbesupi nibbindati, dhammesupi<BR>
nibbindati. Nibbindaṃ virajjati, virāgā vimuccati vimuttasmiṃ vimuttamiti ñāṇaṃ hoti.<BR>
Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 17. 54<BR>
Bāhirapaccuppanna yadanta suttaṃ<BR>
<BR>
221. Rūpā bhikkhave anattā paccuppannā, yadanattā taṃ 'netaṃ mama, neso'hamasmi, na<BR>
meso attā'ti evametaṃ yathābhūtaṃ sammappaññāya daṭṭhabbaṃ. Saddā anattā<BR>
paccuppannā, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. Gandhā anattā paccuppannā, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. Rasā anattā paccuppannā, yadanattā taṃ 'netaṃ mama, neso'hamasmi, na meso<BR>
attā'ti evametaṃ yathābhūtaṃ sammappaññāya daṭṭhabbaṃ. Phoṭṭhabbā anattā<BR>
paccuppannā, yadanattā taṃ 'netaṃ mama, neso'hamasmi, na meso attā'ti evametaṃ<BR>
yathābhūtaṃ sammappaññāya daṭṭhabbaṃ. Dhammā anattā paccuppanno, yadanattā taṃ<BR>
'netaṃ mama, neso'hamasmi, na meso attā'ti evametaṃ yathābhūtaṃ sammappaññāya<BR>
daṭṭhabbaṃ. <BR>
Evaṃ passaṃ bhikkhave sutavā ariyasāvako rūpesupi nibbindati, saddesupi nibbindati,<BR>
gandhesupi nibbindati, rasesupi nibbindati, phoṭṭhabbesupi nibbindati, dhammesupi<BR>
nibbindati. Nibbindaṃ virajjati, virāgā vimuccati vimuttasmiṃ vimuttamiti ñāṇaṃ hoti.<BR>
Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānātīti. <BR>
<BR>
1. 17. 55<BR>
Ajjhattāyatana aniccasuttaṃ<BR>
<BR>
222. Cakkhuṃ bhikkhave aniccaṃ, sotaṃ aniccaṃ, ghānaṃ aniccaṃ, jivhā aniccā, kāyo anicco,<BR>
mano anicco. Evaṃ passaṃ bhikkhave sutavā ariyasāvako cakkhusmimpi nibbindati.<BR>
Sotasmimpi nibbindati ghānasmimpi nibbindati, jivhāyapi nibbindati, kāyasmimpi<BR>
nibbindati, manasmimpi nibbindati. Nibbindaṃ virajjati, virāgā vimuccati vimuttasmiṃ<BR>
vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ<BR>
itthattāyāti pajānātīti. <BR>
<BR>
1. 17. 56<BR>
Ajjhattāyatana dukkhasuttaṃ<BR>
<BR>
223. Cakkhuṃ bhikkhave dukkhaṃ, sotaṃ dukkhaṃ, ghānaṃ dukkhaṃ, jivhā dukkhā, kāyo<BR>
dukkho, mano dukkho. Evaṃ passaṃ bhikkhave sutavā ariyasāvako cakkhusmimpi<BR>
nibbindati. Sotasmimpi nibbindati ghānasmimpi nibbindati, jivhāyapi nibbindati,<BR>
kāyasmimpi nibbindati, manasmimpi nibbindati. Nibbindaṃ virajjati, virāgā vimuccati<BR>
vimuttasmiṃ vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ,<BR>
nāparaṃ itthattāyāti pajānātīti. <BR>
<BR>
3. Atītānāgatā - sī<BR>
<BR>
[BJT Page 310] [\x 310/]     <BR>
<BR>
1. 17. 57<BR>
Ajjhattāyatana anattasuttaṃ<BR>
<BR>
224. [PTS Page 156] [\q 156/]      cakkhuṃ bhikkhave anattā, sotaṃ anattā, ghānaṃ anattā,<BR>
jivhā anattā, kāyo anattā, mano anattā. Evaṃ passaṃ bhikkhave sutavā ariyasāvako<BR>
cakkhusmimpi nibbindati. Sotasmimpi nibbindati, ghānasmimpi nibbindati, jivhāyapi<BR>
nibbindati, kāyasmimpi nibbindati, manasmimpi nibbindati. Nibbindaṃ virajjati, virāgā<BR>
vimuccati vimuttasmiṃ vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ<BR>
karaṇīyaṃ, nāparaṃ itthattāyāti pajānātīti. <BR>
1. 17. 58<BR>
Bāhirāyatana aniccasuttaṃ<BR>
<BR>
225. Rūpā bhikkhave aniccā, saddā aniccā, gandhā aniccā, rasā aniccā, phoṭṭhabbā aniccā,<BR>
dhammā aniccā. Evaṃ passaṃ bhikkhave sutavā ariyasāvako rūpesupi nibbindati. Saddesupi<BR>
nibbindati, gandhesupi nibbindati, rasesupi nibbindati, phoṭṭhabbesupi nibbindati,<BR>
dhammesupi nibbindati. Nibbindaṃ virajjati, virāgā vimuccati vimuttasmiṃ vimuttamiti<BR>
ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti<BR>
pajānātīti. <BR>
<BR>
1. 17. 59<BR>
Bāhirāyatana dukkhasuttaṃ<BR>
<BR>
226. Rūpā bhikkhave dukkhaṃ, saddā dukkhā, gandhā dukkhā, rasā dukkhā, phoṭṭhabbā<BR>
dukkhā, dhammā dukkhā. Evaṃ passaṃ bhikkhave sutavā ariyasāvako rūpesupi nibbindati.<BR>
Saddesupi nibbindati, gandhesupi nibbindati, rasesupi nibbindati, phoṭṭhabbesupi<BR>
nibbindati, dhammesupi nibbindati. Nibbindaṃ virajjati, virāgā vimuccati vimuttasmiṃ<BR>
vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ<BR>
itthattāyāti pajānātīti. <BR>
<BR>
1. 17. 60<BR>
Bāhirāyatana anattasuttaṃ<BR>
<BR>
227. Rūpā bhikkhave anattā, saddā anattā, gandhā anattā, rasā anattā, phoṭṭhabbā anattā,<BR>
dhammā anattā. Evaṃ passaṃ bhikkhave sutavā ariyasāvako rūpesupi<BR>
Nibbindati. Saddesupi nibbindati, gandhesupi nibbindati, rasesupi nibbindati,<BR>
phoṭṭhabbesupi nibbindati, dhammesupi nibbindati. Nibbindaṃ virajjati, virāgā vimuccati<BR>
vimuttasmiṃ vimuttamiti ñāṇaṃ hoti. Khīṇā jāti, vusitaṃ brahmacariyaṃ, kataṃ karaṇīyaṃ,<BR>
nāparaṃ itthattāyāti pajānātīti. <BR>
<BR>
Saṭṭhipeyyālo samatto. <BR>
Tatruddānaṃ:<BR>
<BR>
Chandenaṭṭhārasa honti atītena ca dve nava<BR>
Yadaniccāṭṭhārasa vuttā tayo ajjhattabāhirā<BR>
Peyyālo saṭṭhiko vutto buddhenādiccabandhunāti. <BR>
<BR>
[BJT Page 312] [\x 312/]     <BR>
<BR>
18. Samuddavaggo<BR>
1. 18. 1<BR>
Samuddasuttaṃ<BR>
<BR>
228. [PTS Page 157] [\q 157/]      samuddo samuddoti bhikkhave assutavā puthujjano<BR>
bhāsati neso bhikkhave ariyassa vinaye samuddo, mahā eso bhikkhave udakarāsi, mahā<BR>
udakaṇṇavo. Cakkhu bhikkhave purisassa samuddo, tassa rūpamayo vego. Yo taṃ<BR>
rūpamayaṃ vegaṃ sahati, ayaṃ vuccati bhikkhave atari cakkhu samuddaṃ saūmiṃ-1 sāvaṭṭaṃ<BR>
sagāhaṃ sarakkhasaṃ tiṇṇo pāragato-2 thale tiṭṭhati brāhmaṇo. <BR>
<BR>
Sotaṃ bhikkhave purisassa samuddo, tassa saddamayo vego. Yo taṃ saddamayaṃ vegaṃ<BR>
sahati, ayaṃ vuccati bhikkhave atari sota samuddaṃ saūmiṃ sāvaṭṭaṃ sagāhaṃ sarakkhasaṃ<BR>
tiṇṇo pāragato thale tiṭṭhati brāhmaṇo. <BR>
Ghānaṃ bhikkhave purisassa samuddo, tassa gandhamayo vego. Yo taṃ gandhamayaṃ<BR>
vegaṃ sahati, ayaṃ vuccati bhikkhave atari ghāna samuddaṃ saūmiṃ sāvaṭṭaṃ sagāhaṃ<BR>
sarakkhasaṃ tiṇṇo pāragato thale tiṭṭhati brāhmaṇo. <BR>
Jivhā bhikkhave purisassa samuddo, tassa rasamayo vego. Yo taṃ rasamayaṃ vegaṃ sahati,<BR>
ayaṃ vuccati bhikkhave atari jivhā samuddaṃ saūmiṃ sāvaṭṭaṃ sagāhaṃ sarakkhasaṃ tiṇṇo<BR>
pāragato thale tiṭṭhati brāhmaṇo. <BR>
Kāyaṃ bhikkhave purisassa samuddo, tassa phoṭṭhabbamayo vego. Yo taṃ<BR>
phoṭṭhabbamayaṃ vegaṃ sahati, ayaṃ vuccati bhikkhave atari kāyo samuddaṃ saūmiṃ<BR>
sāvaṭṭaṃ sagāhaṃ sarakkhasaṃ tiṇṇo pāragato thale tiṭṭhati brāhmaṇo. <BR>
Mano bhikkhave purisassa samuddo, tassa dhammamayo vego. Yo taṃ dhammamayaṃ<BR>
vegaṃ sahati, ayaṃ vuccati bhikkhave atari mano samuddaṃ saūmiṃ sāvaṭṭaṃ sagāhaṃ<BR>
sarakkhasaṃ tiṇṇo pāragato thale tiṭṭhati brāhmaṇo. <BR>
<BR>
Yo imaṃ samuddaṃ sagāhaṃ<BR>
Sarakkhasaṃ saūmibhayaṃ-3 duttaraṃ accatari<BR>
Sa vedagu vusitabrahmacariyo<BR>
Lokannagu pāragatoti vuccatīti. <BR>
<BR>
1. 18. 2<BR>
Dutiya samuddasuttaṃ<BR>
<BR>
229. Samuddo samuddoti bhikkhave assutavā puthujjano [PTS Page 158] [\q 158/]     <BR>
bhāsati, neso bhikkhave ariyassa vinaye samuddo. Mahā eso bhikkhave udakarāsi, mahā<BR>
udakaṇṇavo. Santi bhikkhave cakkhuviññeyyā rūpā iṭṭhā kantā manāpā piyarūpā<BR>
kāmūpasaṃhitā rajanīyā, ayaṃ vuccati bhikkhave ariyassa vinaye samuddo. <BR>
<BR>
1. Saumamiṃ - syā<BR>
2. Pāraṃgato - machasaṃ<BR>
3. Saumamibhayaṃ - syā. <BR>
<BR>
[BJT Page 314] [\x 314/]     <BR>
<BR>
Etthāyaṃ sadevako loko samārako sabrahmako sassamaṇa brāhmaṇī pajā sadevamanussā<BR>
yebhuyyena samunnā-1 tannā-2 kulakajātā guḷāguṇṭhikajātā-3 muñjababbajabhūtā apāyaṃ<BR>
duggatiṃ vinipātaṃ saṃsāraṃ nātivattatīti. <BR>
<BR>
Santi bhikkhave sota viññeyyā saddā iṭṭhā kantā manāpā piyarūpā kāmūpasaṃhitā rajanīyā.<BR>
Ayaṃ vuccati bhikkhave ariyassa vinaye samuddo etthāyaṃ sadevako loko samārako<BR>
sabrahmako sassamaṇa brāhmaṇīpajā sadevamanussā yebhuyyena samunnā tantākulakajātā<BR>
guḷāguṇṭhikajātā muñjababbajabhūtā apāyaṃ duggatiṃ vinipātaṃ saṃsāraṃ nātivattati. <BR>
Santi bhikkhave ghāna viññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā. Ayaṃ vuccati bhikkhave ariyassa vinaye samuddo etthāyaṃ sadevako loko<BR>
samārako sabrahmako sassamaṇa brāhmaṇīpajā sadevamanussā yebhuyyena samunnā<BR>
tannākulakajātā guḷāguṇṭhikajātā muñjababbajabhūtā apāyaṃ duggatiṃ vinipātaṃ saṃsāraṃ<BR>
nātivattati. <BR>
Santi bhikkhave jivhā viññeyyā rasā iṭṭhā kantā manāpā piyarūpā kāmūpasaṃhitā rajanīyā.<BR>
Ayaṃ vuccati bhikkhave ariyassa vinaye samuddo etthāyaṃ sadevako loko samārako<BR>
sabrahmako sassamaṇa brāhmaṇīpajā sadevamanussā yebhuyyena samunnā<BR>
tannākulakajātā guḷāguṇṭhikajātā muñjababbajabhūtā apāyaṃ duggatiṃ vinipātaṃ saṃsāraṃ<BR>
nātivattati. <BR>
Santi bhikkhave kāya viññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā. Ayaṃ vuccati bhikkhave ariyassa vinaye samuddo etthāyaṃ sadevako loko<BR>
samārako sabrahmako sassamaṇa brāhmaṇīpajā sadevamanussā yebhuyyena samunnā<BR>
tannākulakajātā guḷāguṇṭhikajātā muñjababbajabhūtā apāyaṃ duggatiṃ vinipātaṃ saṃsāraṃ<BR>
nātivattati. <BR>
Santi bhikkhave mano viññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā. Ayaṃ vuccati bhikkhave ariyassa vinaye samuddo etthāyaṃ sadevako loko<BR>
samārako sabrahmako sassamaṇa brāhmaṇīpajā sadevamanussā yebhuyyena samunnā<BR>
tannākulakajātā guḷāguṇṭhikajātā muñjababbajabhūtā apāyaṃ duggatiṃ vinipātaṃ saṃsāraṃ<BR>
nātivattati. <BR>
Yassa rāgo ca doso ca avijjā ca virājitā so imaṃ samuddaṃ sagāhaṃ sarakkhasaṃ<BR>
saūmibhayaṃ duttaraṃ-4 accatari. <BR>
<BR>
Saṅgātigo maccujaho nirūpadhi<BR>
Pahāsi dukkhaṃ apunabbhavāya<BR>
Atthaṃgato so na pamāṇameti-5 <BR>
Amohayī maccurājanti brūmīti. <BR>
<BR>
1. 18. 3<BR>
Bāḷisikopamasuttaṃ<BR>
<BR>
230. Seyyathāpi bhikkhave bāḷisiko āmisagataṃ baḷisaṃ gambhīre udakarahade<BR>
pakkhipeyya, tamenaṃ aññataro [PTS Page 159] [\q 159/]      āmisacakkhu maccho gileyya;<BR>
evaṃ hi so bhikkhave maccho gilitabaḷiso-6 bāḷisikassa anayaṃ āpanno vyasanaṃ āpanno<BR>
yathākāmakaraṇīyo bāḷisikassa. Evameva kho bhikkhave chayime baḷisā lokasmiṃ anayāya<BR>
sattānaṃ, vyābādhāya-7 pāṇinaṃ. Katame cha;<BR>
<BR>
Santi bhikkhave cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave<BR>
bhikkhu gilitabaḷiso mārassa anayaṃ āpanno vyasanaṃ āpanno yathākāmakaraṇīyo<BR>
pāpimato. <BR>
Santi bhikkhave sotaviññeyyā saddā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave bhikkhu<BR>
gilitabaḷiso mārassa anayaṃ āpanno vyasanaṃ āpanno yathākāmakaraṇīyo pāpimato. <BR>
Santi bhikkhave ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave<BR>
bhikkhu gilitabaḷiso mārassa anayaṃ āpanno vyasanaṃ āpanno yathākāmakaraṇīyo<BR>
pāpimato. <BR>
Santi bhikkhave jivhāviññeyyā rasā iṭṭhā kantā manāpā piyarūpā kāmūpasaṃhitā rajanīyā,<BR>
tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave bhikkhu<BR>
gilitabaḷiso mārassa anayaṃ āpanno vyasanaṃ āpanno yathākāmakaraṇīyo pāpimato. <BR>
<BR>
1. Samuddā - syā<BR>
2. Kantā - syā<BR>
3. Kulagaṇṭhikajātā - machasaṃ<BR>
4. Sa ummibhayaṃ suduttaraṃ - syā<BR>
5. Napuneti - machasaṃ<BR>
6. Gilibaḷiso - syā<BR>
7. Vaḍāya - machasaṃ, syā:<BR>
<BR>
[BJT Page 316] [\x 316/]     <BR>
<BR>
Santi bhikkhave kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave<BR>
bhikkhu gilitabaḷiso mārassa anayaṃ āpanno vyasanaṃ āpanno yathākāmakaraṇīyo<BR>
pāpimato. <BR>
Santi bhikkhave manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati bhikkhave<BR>
bhikkhu gilitabaḷiso mārassa anayaṃ āpanno vyasanaṃ āpanno yathākāmakaraṇīyo<BR>
pāpimato. <BR>
<BR>
Santi ca bhikkhave-1. Cakkhuviññeyyā rūpā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati<BR>
bhikkhave bhikkhu na gilitabaḷiso mārassa, abhedī baḷisaṃ na anayaṃ āpanno, na vyasanaṃ<BR>
āpanno, na yathākāmakaraṇīyo na pāpimato. <BR>
<BR>
Santi ca bhikkhave sotaviññeyyā saddā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati<BR>
bhikkhave bhikkhu na gilitabaḷiso mārassa, abhedī baḷisaṃ na anayaṃ āpanno, na vyasanaṃ<BR>
āpanno, na yathākāmakaraṇīyo na pāpimato. <BR>
Santi ca bhikkhave ghānaviññeyyā gandhā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati<BR>
bhikkhave bhikkhu na gilitabaḷiso mārassa, abhedī baḷisaṃ na anayaṃ āpanno, na vyasanaṃ<BR>
āpanno, na yathākāmakaraṇīyo na pāpimato. <BR>
Santi ca bhikkhave jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati<BR>
bhikkhave bhikkhu na gilitabaḷiso mārassa, abhedī baḷisaṃ na anayaṃ āpanno, na vyasanaṃ<BR>
āpanno, na yathākāmakaraṇīyo na pāpimato. <BR>
Santi ca bhikkhave kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati<BR>
bhikkhave bhikkhu na gilitabaḷiso mārassa, abhedī baḷisaṃ na anayaṃ āpanno, na vyasanaṃ<BR>
āpanno, na yathākāmakaraṇīyo na pāpimato. <BR>
Santi ca bhikkhave manoviññeyyā dhammā iṭṭhā kantā manāpā piyarūpā kāmūpasaṃhitā<BR>
rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati<BR>
bhikkhave bhikkhu na gilitabaḷiso mārassa, abhedī baḷisaṃ na anayaṃ āpanno, na vyasanaṃ<BR>
āpanno, na yathākāmakaraṇīyo na pāpimatoti. <BR>
<BR>
1. Santi bhikkhave - sī 1. Syā. <BR>
[BJT Page 316] [\x 316/]     <BR>
<BR>
1. 18. 4<BR>
Khīrarukkhopamasuttaṃ<BR>
<BR>
231. Yassa kassaci bhikkhave bhikkhussa vā bhikkhuniyā [PTS Page 160] [\q 160/]      vā<BR>
cakkhu viññeyyesu rūpesu yo rāgo so atthī, yo doso so atthi, yo moho so atthi, yo rāgo so<BR>
appahīno, yo doso so appahīno, yo moho so appahīno; tassa parittā cepi cakkhuviññeyyā<BR>
rūpā cakkhussa āpāthaṃ āgacchanti, pariyādiyantevāssa cittaṃ, ko pana vādo adhimattānaṃ.<BR>
Taṃ kissa hetu? Yo bhikkhave rāgo so atthi, yo doso so atthi, yo moho so atthi; yo rāgo so<BR>
appahīno, yo doso so appahīno, yo moho so aphīno;<BR>
<BR>
Yassa kassaci bhikkhave bhikkhussa vā bhikkhuniyā vā sotaviññeyyesu saddesu yo rāgo so<BR>
atthī, yo doso so atthi, yo moho so atthi, yo rāgo so appahīno, yo doso so appahīno, yo<BR>
moho so appahīno; tassa parittā cepi sotaviññeyyā saddā sotassa āpāthaṃ āgacchanti,<BR>
pariyādiyantevāssa cittaṃ, ko pana vādo adhimattānaṃ. Taṃ kissa hetu? Yo bhikkhave rāgo<BR>
so atthi, yo doso so atthi, yo moho so atthi; yo rāgo so appahīno, yo doso so appahīno, yo<BR>
moho so aphīno;<BR>
<BR>
Yassa kassaci bhikkhave bhikkhussa vā bhikkhuniyā vā ghānaviññeyyesu gandhesu yo rāgo<BR>
so atthī, yo doso so [PTS Page 161] [\q 161/]      atthi, yo moho so atthi, yo rāgo so<BR>
appahīno, yo doso so appahīno, yo moho so appahīno; tassa parittā cepi ghānaviññeyyā<BR>
gandhā ghānassa āpāthaṃ āgacchanti, pariyādiyantevāssa cittaṃ, ko pana vādo<BR>
adhimattānaṃ. Taṃ kissa hetu? Yo bhikkhave rāgo so atthi, yo doso so atthi, yo moho so<BR>
atthi; yo rāgo so appahīno, yo doso so appahīno, yo moho so aphīno;<BR>
<BR>
Yassa kassaci bhikkhave bhikkhussa vā bhikkhuniyā vā jivhāviññeyyesu rasesu yo rāgo so<BR>
atthī, yo doso so atthi, yo moho so atthi, yo rāgo so appahīno, yo doso so appahīno, yo<BR>
moho so appahīno; tassa parittā cepi jivhāviññeyyā rasā jivhāya āpāthaṃ āgacchanti,<BR>
pariyādiyantevāssa cittaṃ, ko pana vādo adhimattānaṃ. Taṃ kissa hetu? Yo bhikkhave rāgo<BR>
so atthi, yo doso so atthi, yo moho so atthi; yo rāgo so appahīno, yo doso so appahīno, yo<BR>
moho so aphīno;<BR>
Yassa kassaci bhikkhave bhikkhussa vā bhikkhuniyā vā kāyaviññeyyesu phoṭṭhabbesu yo<BR>
rāgo so atthī, yo doso so atthi, yo moho so atthi, yo rāgo so appahīno, yo doso so<BR>
appahīno, yo moho so appahīno; tassa parittā cepi kāyaviññeyyā phoṭṭhabbā kāyassa<BR>
āpāthaṃ āgacchanti, pariyādiyantevāssa cittaṃ, ko pana vādo adhimattānaṃ. Taṃ kissa hetu?<BR>
Yo bhikkhave rāgo so atthi, yo doso so atthi, yo moho so atthi; yo rāgo so appahīno, yo<BR>
doso so appahīno, yo moho so aphīno;<BR>
[BJT Page 318] [\x 318/]     <BR>
<BR>
Yassa kassaci bhikkhave bhikkhussa vā bhikkhuniyā vā manoviññeyyesu dhammesu yo<BR>
rāgo so atthī, yo doso so atthi, yo moho so atthi, yo rāgo so appahīno, yo doso so<BR>
appahīno, yo moho so appahīno; tassa parittā cepi manoviññeyyā dhammā manassa<BR>
āpāthaṃ āgacchanti, pariyādiyantevāssa cittaṃ, ko pana vādo adhimattānaṃ. Taṃ kissa hetu?<BR>
Yo bhikkhave rāgo so atthi, yo doso so atthi, yo moho so atthi; yo rāgo so appahīno, yo<BR>
doso so appahīno, yo moho so aphīno;<BR>
<BR>
Seyyathāpi bhikkhave bīrarukkho, assattho vā nigrodho vā pilakkho-1 vā udumbaro vā<BR>
daharo taruṇo komārako, tamenaṃ puriso tiṇhāya kuṭhāriyā yato yato-2 ābhindeyya, -3<BR>
āgaccheyya khīranti. Evambhante. Taṃ kissa hetu: yaṃ hi bhante khīraṃ taṃ atthīti.<BR>
Evameva kho bhikkhave yassa kassaci bhikkhussa vā bhikkhuniyā vā cakkhuviññeyyesu<BR>
rūpesu yo rāgo so atthi, yo deso so atthi, yo moho so atthi; yo rāgo so appahīno yo doso so<BR>
appahīno, yo moho so appahīno; tassa parittā cepi cakkhuviññeyyā rūpā cakkhussa āpāthaṃ<BR>
āgacchanti, pariyādiyantevāssa cittaṃ. Ko pana vādo adhimattānaṃ taṃ kissa hetu: yo rāgo<BR>
so atthī, yo doso so atthi, yo moho so atthi, yo rāgo so appahīno, yo doso so appahīno, yo<BR>
moho so appahīno. <BR>
<BR>
Yassa kassaci bhikkhave bhikkhussa vā bhikkhuniyā vā sotaviññeyyesu saddesu yo rāgo so<BR>
atthi, yo deso so atthi, yo moho so atthi; yo rāgo so appahīno yo doso so appahīno, yo<BR>
moho so appahīno; tassa parittā cepi sotaviññeyyā saddā sotassa āpāthaṃ āgacchanti,<BR>
pariyādiyantevāssa cittaṃ. Ko pana vādo adhimattānaṃ taṃ kissa hetu: yo rāgo so atthī, yo<BR>
doso so atthi, yo moho so atthi, yo rāgo so appahīno, yo doso so appahīno, yo moho so<BR>
appahīno. <BR>
<BR>
Yassa kassaci bhikkhave bhikkhussa vā bhikkhuniyā vā ghānaviññeyyesu gandhesu yo rāgo<BR>
so atthi, yo deso so atthi, yo moho so atthi; yo rāgo so appahīno yo doso so appahīno, yo<BR>
moho so appahīno; tassa parittā cepi ghānaviññeyyā gandhā ghānassa āpāthaṃ āgacchanti,<BR>
pariyādiyantevāssa cittaṃ. Ko pana vādo adhimattānaṃ taṃ kissa hetu: yo rāgo so atthī, yo<BR>
doso so atthi, yo moho so atthi, yo rāgo so appahīno, yo doso so appahīno, yo moho so<BR>
appahīno. <BR>
<BR>
Yassa kassaci bhikkhave bhikkhussa vā bhikkhuniyā vā jivhāviññeyyesu rasesu yo rāgo so<BR>
atthi, yo deso so atthi, yo moho so atthi; yo rāgo so appahīno yo doso so appahīno, yo<BR>
moho so appahīno; tassa parittā cepi jivhāviññeyyā rasā jivhāya āpāthaṃ āgacchanti,<BR>
pariyādiyantevāssa cittaṃ. Ko pana vādo adhimattānaṃ taṃ kissa hetu: yo rāgo so atthī, yo<BR>
doso so atthi, yo moho so atthi, yo rāgo so appahīno, yo doso so appahīno, yo moho so<BR>
appahīno. <BR>
<BR>
Yassa kassaci bhikkhave bhikkhussa vā bhikkhuniyā vā manoviññeyyesu dhammesu yo<BR>
rāgo so atthi, yo deso so atthi, yo moho so atthi; yo rāgo so appahīno yo doso so appahīno,<BR>
yo moho so appahīno; tassa parittā cepi manoviññeyyā dhammā manassa āpāthaṃ<BR>
āgacchanti, pariyādiyantevāssacittaṃ. Ko pana vādo adhimattānaṃ. Taṃ kissa hetu: yo rāgo<BR>
so atthī, yo doso so atthi, yo moho so atthi, yo rāgo so appahīno, yo doso so appahīno, yo<BR>
moho so appahīno. <BR>
<BR>
1. Milakkhu - syā. <BR>
2. Ato yato - sīmu. <BR>
3. Hindeyya (aṭṭhakathā)<BR>
<BR>
[BJT Page 320] [\x 320/]     <BR>
<BR>
Yassa kassaci bhikkhave bhikkhussa vā bhikkhuniyā vā cakkhu viññeyyesu rūpesu yo rāgo<BR>
so natthi, yo doso so natthi, yo moho so natthi; yo rāgo so pahīno yo doso so pahīno, yo<BR>
moho so pahīno, tassa adhimattā cepi cakkhuviññeyyā rūpā cakkhussa āpāthaṃ āgacchanti,<BR>
nevassa cittaṃ pariyādiyanti, ko pana vādo parittānaṃ. Taṃ kissa hetu: yo bhikkhave rāgo so<BR>
natthi. Yo doso so natthi, yo moho so natthi; yo rāgo so pahīno, yo doso so pahīno, yo<BR>
moho so pahīno. <BR>
<BR>
Yassa kassaci bhikkhave bhikkhussa vā bhikkhuniyā vā sotaviññeyyesu saddesu yo rāgo so<BR>
natthi, yo doso so natthi, yo moho so natthi; yo rāgo so pahīno yo doso so pahīno, yo<BR>
moho so pahīno, tassa adhimattā cepi sotaviññeyyā saddā sotassa āpāthaṃ āgacchanti,<BR>
nevassa cittaṃ pariyādiyanti, ko pana vādo parittānaṃ. Taṃ kissa hetu: yo bhikkhave rāgo so<BR>
natthi. Yo doso so natthi, yo moho so natthi; yo rāgo so pahīno, yo doso so pahīno, yo<BR>
moho so pahīno. <BR>
<BR>
Yassa kassaci bhikkhave bhikkhussa vā bhikkhuniyā vā ghānaviññeyyesu gandhesu yo rāgo<BR>
so natthi, yo doso so natthi, yo moho so natthi; yo rāgo so pahīno yo doso so pahīno, yo<BR>
moho so pahīno, tassa adhimattā cepi ghānaviññeyyā gandhā ghānassa āpāthaṃ āgacchanti,<BR>
nevassa cittaṃ pariyādiyanti, ko pana vādo parittānaṃ. Taṃ kissa hetu: yo bhikkhave rāgo so<BR>
natthi. Yo doso so natthi, yo moho so natthi; yo rāgo so pahīno, yo doso so pahīno, yo<BR>
moho so pahīno. <BR>
<BR>
Yassa kassaci bhikkhave bhikkhussa vā bhikkhuniyā vā jivhāviññeyyesu rasesu yo rāgo so<BR>
natthi, yo doso so natthi, yo moho so natthi; yo rāgo so pahīno yo doso so pahīno, yo<BR>
moho so pahīno, tassa adhimattā cepi jivhāviññeyyā rasā jivhāya āpāthaṃ āgacchanti,<BR>
nevassa cittaṃ pariyādiyanti, ko pana vādo parittānaṃ. Taṃ kissa hetu: yo bhikkhave rāgo so<BR>
natthi. Yo doso so natthi, yo moho so natthi; yo rāgo so pahīno, yo doso so pahīno, yo<BR>
moho so pahīno. <BR>
<BR>
Yassa kassaci bhikkhave bhikkhussa vā bhikkhuniyā vā manoviññeyyesu dhammesu yo<BR>
rāgo so natthi, yo doso so natthi, yo moho so natthi; yo rāgo so pahīno yo doso so pahīno,<BR>
yo moho so pahīno, tassa adhimattā cepi manoviññeyyā dhammā manassa āpāthaṃ<BR>
āgacchanti, nevassa cittaṃ pariyādiyanti, ko pana vādo parittānaṃ. Taṃ kissa hetu: yo<BR>
bhikkhave rāgo so natthi. Yo doso so natthi, yo moho so natthi; yo rāgo so pahīno, yo doso<BR>
so pahīno, yo moho so pahīno. <BR>
<BR>
Seyyathāpi bhikkhave khīrarukkho assattho vā nigrodho vā pilakkho vā udumbaro vā<BR>
sukkho kolāpo therovassiko, tamenaṃ puriso tiṇhāya kuṭhāriyā yato yato ābhindeyya,<BR>
āgaccheyya khīranti. [PTS Page 162] [\q 162/]      no hetaṃ bhante. Taṃ kissa hetu: yaṃ hi<BR>
bhante khīraṃ taṃ natthīti. Evameva kho bhikkhave yassa kassaci bhikkhussa vā<BR>
bhikkhuniyā vā cakkhuviññeyyesu rūpesu yo rāgo so natthi, yo doso so natthi, yo moho so<BR>
natthi; yo rāgo so pahīno, yo doso so pahīno yo moho so pahīno; tassa adhimattā cepi<BR>
cakkhuviññeyyā rūpā cakkhussa āpāthaṃ āgacchanti, nevassa cittaṃ pariyādiyanti, ko pana<BR>
vādo parittānāṃ. Taṃ kissa hetu: yo rāgo so natthi, yo doso so natthī, yo moho so natthi, yo<BR>
rāgo so pahīno, yo doso so pahīno yo moho so pahīno. <BR>
<BR>
Yassa kassaci bhikkhussa vā bhikkhuniyā vā sotaviññeyyesu saddesu yo rāgo so natthi, yo<BR>
doso so natthi, yo moho so natthi; yo rāgo so pahīno, yo doso so pahīno yo moho so<BR>
pahīno; tassa adhimattā cepi sotaviññeyyā saddā sotassa āpāthaṃ āgacchanti, nevassa cittaṃ<BR>
pariyādiyanti, ko pana vādo parittānāṃ. Taṃ kissa hetu: yo rāgo so natthi, yo doso so natthī,<BR>
yo moho so natthi, yo rāgo so pahīno, yo doso so pahīno yo moho so pahīno. <BR>
<BR>
Yassa kassaci bhikkhussa vā bhikkhuniyā vā ghānaviññeyyesu gandhesu yo rāgo so natthi,<BR>
yo doso so natthi, yo moho so natthi; yo rāgo so pahīno, yo doso so pahīno yo moho so<BR>
pahīno; tassa adhimattā cepi ghānaviññeyyā gandhā ghānassa āpāthaṃ āgacchanti, nevassa<BR>
cittaṃ pariyādiyanti, ko pana vādo parittānāṃ. Taṃ kissa hetu: yo rāgo so natthi, yo doso so<BR>
natthī, yo moho so natthi, yo rāgo so pahīno, yo doso so pahīno yo moho so pahīno. <BR>
<BR>
[BJT Page 322] [\x 322/]     <BR>
<BR>
Yassa kassaci bhikkhussa vā bhikkhuniyā vā jivhāviññeyyesu rasesu yo rāgo so natthi, yo<BR>
doso so natthi, yo moho so natthi; yo rāgo so pahīno, yo doso so pahīno yo moho so<BR>
pahīno; tassa adhimattā cepi jivhāviññeyyā rasā jivhāya āpāthaṃ āgacchanti, nevassa cittaṃ<BR>
pariyādiyanti, ko pana vādo parittānāṃ. Taṃ kissa hetu: yo rāgo so natthi, yo doso so natthī,<BR>
yo moho so natthi, yo rāgo so pahīno, yo doso so pahīno yo moho so pahīno. <BR>
<BR>
Yassa kassaci bhikkhussa vā bhikkhuniyā vā kāyaviññeyyesu phoṭṭhabbesu yo rāgo so<BR>
natthi, yo doso so natthi, yo moho so natthi; yo rāgo so pahīno, yo doso so pahīno yo<BR>
moho so pahīno; tassa adhimattā cepi kāyaviññeyyā phoṭṭhabbā kāyassa āpāthaṃ<BR>
āgacchanti, nevassa cittaṃ pariyādiyanti, ko pana vādo parittānāṃ. Taṃ kissa hetu: yo rāgo<BR>
so natthi, yo doso so natthī, yo moho so natthi, yo rāgo so pahīno, yo doso so pahīno yo<BR>
moho so pahīno. <BR>
<BR>
Yassa kassaci bhikkhussa vā bhikkhuniyā vā manoviññeyyesu dhammesu yo rāgo so natthi,<BR>
yo doso so natthi, yo moho so natthi; yo rāgo so pahīno, yo doso so pahīno yo moho so<BR>
pahīno; tassa adhimattā cepi manoviññeyyā dhammesu manassa āpāthaṃ āgacchanti,<BR>
nevassa cittaṃ pariyādiyanti, ko pana vādo parittānāṃ. Taṃ kissa hetu: yo rāgo so natthi, yo<BR>
doso so natthī, yo moho so natthi, yo rāgo so pahīno, yo doso so pahīno yo moho so<BR>
pahīnoti. <BR>
<BR>
1. 18. 5<BR>
Koṭṭhitasuttaṃ<BR>
<BR>
232. Ekaṃ samayaṃ āyasmā sāriputto āyasmā ca mahā koṭṭhito bārāṇasiyaṃ viharanti<BR>
isipatane migadāye. Atha kho āyasmā mahākoṭṭhito sāyanhasamayaṃ paṭisallānā vuṭṭhito<BR>
yenāyasmā sāriputto tenupasaṅkami. Upasaṅkamitvā āyasmatā sāriputtena saddhiṃ<BR>
sammodi, sammodanīyaṃ kathaṃ sārāṇīyaṃ vītisāretvā ekamantaṃ nisīdi. Ekamantaṃ<BR>
nisinno kho āyasmā mahākoṭṭhito āyasmantaṃ sāriputtaṃ etadavoca:<BR>
Kinnu kho āvuso sāriputta cakkhu rūpānaṃ saññojanaṃ rūpā cakkhussa saññojanaṃ, sotaṃ<BR>
saddānaṃ saññojanaṃ saddā sotassa saññojanaṃ, ghānaṃ gandhānaṃ saññojanaṃ gandhā<BR>
ghānassa saññojanaṃ, jivhā rasānaṃ saññojanaṃ rasā jivhāya [PTS Page 163] [\q 163/]     <BR>
saññojanaṃ, kāyo phoṭṭhabbānaṃ saññojanaṃ phoṭṭhabbā kāyassa saññojanaṃ, mano<BR>
dhammānaṃ saññojanaṃ, dhammā manassa saññojananti?<BR>
<BR>
Na kho āvuso koṭṭhita, cakkhu rūpānaṃ saññojanaṃ, na rūpā cakkhussa saññojanaṃ. Yañca<BR>
tattha tadubhayaṃ paṭicca uppajjati chandarāgo taṃ tattha saññojanaṃ. Sota saddānaṃ<BR>
saññojanaṃ, na saddā sotassa saññojanaṃ. Yañca tattha tadubhayaṃ paṭicca uppajjati<BR>
chandarāgo taṃ tattha saññojanaṃ. <BR>
Ghāna ghandhānaṃ saññojanaṃ, na gandhā ghānassa saññojanaṃ. Yañca tattha tadubhayaṃ<BR>
paṭicca uppajjati chandarāgo taṃ tattha saññojanaṃ. <BR>
Jivhā rasānaṃ saññojanaṃ, na rasā jivhāya saññojanaṃ. Yañca tattha tadubhayaṃ paṭicca<BR>
uppajjati chandarāgo taṃ tattha saññojanaṃ. <BR>
Kāyo phoṭṭhabbānaṃ saññojanaṃ, na phoṭṭhabbā kāyassa saññojanaṃ. Yañca tattha<BR>
tadubhayaṃ paṭicca uppajjati chandarāgo taṃ tattha saññojanaṃ. <BR>
Mano dhammānaṃ saññojanaṃ, na dhammā manassa saññojanaṃ. Yañca tattha tadubhayaṃ<BR>
paṭicca uppajjati chandarāgo taṃ tattha saññojanaṃ. <BR>
<BR>
[BJT Page 324] [\x 324/]     <BR>
<BR>
Seyyathāpi āvuso kāḷo ca balivaddo-1 odāto ca balivaddo ekena dāmena vā yottena vā<BR>
saṃyuttā assu, yo nu kho evaṃ vadeyya: kāḷo balivaddo odātassa balivaddassa saññojanaṃ,<BR>
odāto balivaddo kāḷassa balivaddassa saññojananti. Sammā nu kho so vadamāno vadeyyāti.<BR>
No hetaṃ āvuso. Na kho āvuso kāḷo balivaddo odātassa balivaddassa saññojanaṃ, napi<BR>
odāto balivaddo kāḷassa balivaddassa saññojanaṃ, yena ca kho te ekena dāmena vā yottena<BR>
vā saṃyuttā, taṃ tattha saññejanaṃ. <BR>
<BR>
Evameva kho āvuso na cakkhu rūpānaṃ saññojanaṃ, na rūpā cakkhussa saññojanaṃ. Yañca<BR>
tattha tadubhayaṃ paṭicca uppajjati chandarāgo taṃ tattha saññojanaṃ. Na sotaṃ saddānaṃ<BR>
saññojanaṃ, na saddā sotassa saññojanaṃ. Yañca tattha tadubhayaṃ paṭicca uppajjati<BR>
chandarāgo taṃ tattha saññojanaṃ. <BR>
Na ghānaṃ gandhānaṃ saññojanaṃ, na gandhā ghānassa saññojanaṃ. Yañca tattha<BR>
tadubhayaṃ paṭicca uppajjati chandarāgo taṃ tattha saññojanaṃ. <BR>
Na jivhā rasānaṃ saññojanaṃ, na rasā jivhāya saññojanaṃ. Yañca tattha tadubhayaṃ paṭicca<BR>
uppajjati chandarāgo taṃ tattha saññojanaṃ. <BR>
Na mano dhammānaṃ saññojanaṃ, na dhammā manassa saññojanaṃ. Yañca tattha<BR>
tadubhayaṃ paṭicca uppajjati chandarāgo taṃ tattha saññojanaṃ. <BR>
Cakkhuṃ vā āvuso rūpānaṃ saññojanaṃ abhavissa, rūpā vā cakkhussa saññojanaṃ abhavissa,<BR>
na idaṃ brahmacariyavāso paññāyetha sammā dukkhakkhayāya, yasmā ca kho āvuso na<BR>
cakkhu rūpānaṃ saññojanaṃ na rūpā cakkhussa [PTS Page 164] [\q 164/]      saññojanaṃ,<BR>
yañca tattha tadubhayaṃ paṭicca uppajjati chandarāgo taṃ tattha saññojanaṃ, tasmā<BR>
brahmacariyavāso paññāyati sammādukkhayāya. <BR>
Sotaṃ vā āvuso saddānaṃ saññojanaṃ abhavissa, saddā vā sotassa saññojanaṃ abhavissa, na<BR>
idaṃ brahmacariyavāso paññāyetha sammā dukkhakkhayāya, yasmā ca kho āvuso na sota<BR>
saddānaṃ saññojanaṃ na saddā sotassa saññojanaṃ, yañca tattha tadubhayaṃ paṭicca<BR>
uppajjati chandarāgo taṃ tattha saññojanaṃ, tasmā brahmacariyavāso paññāyati<BR>
sammādukkhayāya. <BR>
Ghānaṃ vā āvuso gandhānaṃ saññojanaṃ abhavissa, gandhā vā ghānassa saññojanaṃ<BR>
abhavissa, na idaṃ brahmacariyavāso paññāyetha sammā dukkhakkhayāya, yasmā ca kho<BR>
āvuso na ghānaṃ gandhānaṃ saññojanaṃ na gandhā ghānassa saññojanaṃ, yañca tattha<BR>
tadubhayaṃ paṭicca uppajjati chandarāgo taṃ tattha saññojanaṃ, tasmā brahmacariyavāso<BR>
paññāyati sammādukkhayāya. <BR>
<BR>
Jivhā vā āvuso rasānaṃ saññojanaṃ abhavissa, rasā vā jivhāya saññojanaṃ abhavissa, na idaṃ<BR>
brahmacariyavāso paññāyetha sammā dukkhakkhayāya, yasmā ca kho āvuso na jivhā<BR>
rasānaṃ saññojanaṃ na rasā jivhāya saññojanaṃ, yañca tattha tadubhayaṃ paṭicca uppajjati<BR>
chandarāgo taṃ tattha saññojanaṃ, tasmā brahmacariyavāso paññāyati sammādukkhayāya. <BR>
Kāyo vā āvuso phoṭṭhabbānaṃ saññojanaṃ abhavissa, phoṭṭhabbā vā kāyassa saññojanaṃ<BR>
abhavissa, na idaṃ brahmacariyavāso paññāyetha sammā dukkhakkhayāya, yasmā ca kho<BR>
āvuso na kāyo phoṭṭhabbānaṃ saññojanaṃ na phoṭṭhabbā kāyassa saññojanaṃ, yañca tattha<BR>
tadubhayaṃ paṭicca uppajjati chandarāgo taṃ tattha saññojanaṃ, tasmā brahmacariyavāso<BR>
paññāyati sammādukkhayāya. <BR>
Mano vā āvuso dhammānaṃ saññojanaṃ abhavissa, dhammā vā manassa saññojanaṃ<BR>
abhavissa, na idaṃ brahmacariyavāso paññāyetha sammā dukkhakkhayāya, yasmā ca kho<BR>
āvuso na mano dhammānaṃ saññojanaṃ na dhammā manassa saññojanaṃ, yañca tattha<BR>
tadubhayaṃ paṭicca uppajjati chandarāgo taṃ tattha saññojanaṃ, tasmā brahmacariyavāso<BR>
paññāyati sammādukkhayāya. <BR>
<BR>
Tadamināpetaṃ āvuso pariyāyena veditabbaṃ: yathā na cakkhu rūpānaṃ saññojanaṃ, na rūpā<BR>
cakkhussa saññojanaṃ, yañca tattha tadubhayaṃ paṭicca uppajjati chandarāgo taṃ tattha<BR>
saññojanaṃ. <BR>
Na sota saddānaṃ saññojanaṃ, na saddā sotassa saññojanaṃ, yañca tattha tadubhayaṃ<BR>
paṭicca uppajjati chandarāgo taṃ tattha saññojanaṃ. <BR>
Na ghāna gandhānaṃ saññojanaṃ, na gandhā ghānassa saññojanaṃ, yañca tattha tadubhayaṃ<BR>
paṭicca uppajjati chandarāgo taṃ tattha saññojanaṃ. <BR>
Na jivhā rasānaṃ saññojanaṃ, na rasā jivhāya saññojanaṃ, yañca tattha tadubhayaṃ paṭicca<BR>
uppajjati chandarāgo taṃ tattha saññojanaṃ. <BR>
Na mano dhammānaṃ saññojanaṃ, na dhammā manassa saññojanaṃ, yañca tattha<BR>
tadubhayaṃ paṭicca uppajjati chandarāgo taṃ tattha saññojanaṃ. <BR>
<BR>
1. Balibaddo - machasaṃ<BR>
<BR>
[BJT Page 326] [\x 326/]     <BR>
<BR>
Saṃvijjati kho āvuso bhagavato cakkhu, passati bhagavā cakkhunā rūpaṃ, chandarāgo<BR>
bhagavato natthi, suvimuttacitto bhagavā. <BR>
Saṃvijjati kho āvuso bhagavato sota, passati bhagavā sotena saddaṃ, chandarāgo bhagavato<BR>
natthi, suvimuttacitto bhagavā. <BR>
Saṃvijjati kho āvuso bhagavato ghāna, passati bhagavā ghānena gandhaṃ, chandarāgo<BR>
bhagavato natthi, suvimuttacitto bhagavā. <BR>
Saṃvijjati kho āvuso bhagavato jivhā, sāyati bhagavā jivhāya rasaṃ, chandarāgo bhagavato<BR>
natthi, suvimuttacitto bhagavā. <BR>
Saṃvijjati kho āvuso bhagavato mano, jānāti bhagavā [PTS Page 165] [\q 165/]      manasā<BR>
dhammaṃ, chandarāgo bhagavato natthi, suvimuttacitto bhagavā. <BR>
<BR>
Iminā kho etaṃ āvuso pariyāyena veditabbaṃ: yathā na cakkhu rūpānaṃ saññojanaṃ, na rūpā<BR>
cakkhussa saññojanaṃ, yañca tattha tadubhayaṃ paṭicca uppajjati chandarāgo taṃ tattha<BR>
saññojanaṃ. <BR>
Na sota saddānaṃ saññojanaṃ, na saddā sotassa saññojanaṃ, yañca tattha tadubhayaṃ<BR>
paṭicca uppajjati chandarāgo taṃ tattha saññojanaṃ. <BR>
<BR>
Na ghāna gandhānaṃ saññojanaṃ, na gandhā ghānassa saññojanaṃ, yañca tattha tadubhayaṃ<BR>
paṭicca uppajjati chandarāgo taṃ tattha saññojanaṃ. <BR>
<BR>
Na jivhā rasānaṃ saññojanaṃ, na rasā jivhāya saññojanaṃ, yañca tattha tadubhayaṃ paṭicca<BR>
uppajjati chandarāgo taṃ tattha saññojanaṃ. <BR>
<BR>
Na kāyo phoṭṭhabbānaṃ saññojanaṃ, na phoṭṭhabbā kāyassa saññojanaṃ, yañca tattha<BR>
tadubhayaṃ paṭicca uppajjati chandarāgo taṃ tattha saññojanaṃ. <BR>
<BR>
Na mano dhammānaṃ saññojanaṃ, na dhammā manassa saññojanaṃ, yañca tattha<BR>
tadubhayaṃ paṭicca uppajjati chandarāgo taṃ tattha saññojananti. <BR>
<BR>
[BJT Page 326] [\x 326/]     <BR>
1. 18. 6<BR>
Kāmabhusuttaṃ<BR>
<BR>
233. Ekaṃ samayaṃ āyasmā ca ānando āyasmā ca kāmabhu kosambiyaṃ viharanti<BR>
ghositārāme. Atha kho āyasmā kāmabhusāyanhasamayaṃ paṭisallānā vuṭṭhito yenāyasmā<BR>
ānando tenupasaṅkami. Upasaṅkamitvā āyasmatā ānandena saddhiṃ sammodi.<BR>
Sammodanīyaṃ kathaṃ sārāṇīyaṃ vītisāretvā ekamantaṃ nisīdi. Ekamantaṃ nisinno kho<BR>
āyasmā kāmabhu āyasmantaṃ ānandaṃ etadavoca:<BR>
<BR>
Kinnu kho āvuso ānanda cakkhu rūpānaṃ saññojanaṃ rūpā cakkhussa saññojanaṃ, sotaṃ<BR>
saddānaṃ saññojanaṃ saddā sotassa saññojanaṃ, ghānaṃ gandhānaṃ saññojanaṃ gandhā<BR>
ghānassa saññojanaṃ, jivhā rasānaṃ saññojanaṃ rasā jivhāya saññojanaṃ, kāyo<BR>
phoṭṭhabbānaṃ saññojanaṃ phoṭṭhabbā kāyassa saññojanaṃ, mano dhammānaṃ saññojanaṃ,<BR>
dhammā manassa saññojananti?<BR>
<BR>
Na kho āvuso kāmabhu, cakkhu rūpānaṃ saññojanaṃ, na rūpā cakkhussa saññojanaṃ. Yañca<BR>
tattha tadubhayaṃ paṭicca uppajjati chandarāgo taṃ tattha saññojanaṃ. Sota saddānaṃ<BR>
saññojanaṃ, na saddā sotassa saññojanaṃ. Yañca tattha tadubhayaṃ paṭicca uppajjati<BR>
chandarāgo taṃ tattha saññojanaṃ. <BR>
Ghāna gandhānaṃ saññojanaṃ, na gandhā ghānassa saññojanaṃ. Yañca tattha tadubhayaṃ<BR>
paṭicca uppajjati chandarāgo taṃ tattha saññojanaṃ. <BR>
Jivhā rasānaṃ saññojanaṃ, na rasā jivhāya saññojanaṃ. Yañca tattha tadubhayaṃ paṭicca<BR>
uppajjati chandarāgo taṃ tattha saññojanaṃ. <BR>
Kāyo phoṭṭhabbānaṃ saññojanaṃ, na phoṭṭhabbā kāyassa saññojanaṃ. Yañca tattha<BR>
tadubhayaṃ paṭicca uppajjati chandarāgo taṃ tattha saññojanaṃ. <BR>
Mano dhammānaṃ saññojanaṃ, na dhammā manassa saññojanaṃ. Yañca tattha tadubhayaṃ<BR>
paṭicca uppajjati chandarāgo taṃ tattha saññojanaṃ. <BR>
<BR>
[BJT Page 328] [\x 328/]     <BR>
<BR>
[PTS Page 166] [\q 166/]      seyyathāpi āvuso kāḷo ca balivaddo odāto ca balivaddo ekena<BR>
dāmena vā yottena vā saṃyuttā assu, yo nu kho evaṃ vadeyya: kāḷo balivaddo odātassa<BR>
balivaddassa saññojanaṃ, odāto balivaddo kāḷassa balivaddassa saññojananti. Sammā nu<BR>
kho so vadamāno vadeyyāti. No hetaṃ āvuso. Na kho āvuso kāḷo balivaddo odātassa<BR>
balivaddassa saññojanaṃ, napi odāto balivaddo kāḷassa balivaddassa saññojanaṃ, yena ca<BR>
kho te ekena dāmena vā yottena vā saṃyuttā, taṃ tattha saññejanaṃ. <BR>
<BR>
Evameva kho āvuso na cakkhu rūpānaṃ saññojanaṃ, na rūpā cakkhussa saññojanaṃ. Yañca<BR>
tattha tadubhayaṃ paṭicca uppajjati chandarāgo taṃ tattha saññojanaṃ. Na sota saddānaṃ<BR>
saññojanaṃ, na saddā sotassa saññojanaṃ. Yañca tattha tadubhayaṃ paṭicca uppajjati<BR>
chandarāgo taṃ tattha saññojanaṃ. <BR>
Na ghāna gandhānaṃ saññojanaṃ, na gandhā ghānassa saññojanaṃ. Yañca tattha tadubhayaṃ<BR>
paṭicca uppajjati chandarāgo taṃ tattha saññojanaṃ. <BR>
Na jivhā rasānaṃ saññojanaṃ, na rasā jivhāya saññojanaṃ. Yañca tattha tadubhayaṃ paṭicca<BR>
uppajjati chandarāgo taṃ tattha saññojanaṃ. <BR>
Na mano dhammānaṃ saññojanaṃ, na dhammā manassa saññojanaṃ. Yañca tattha<BR>
tadubhayaṃ paṭicca uppajjati chandarāgo taṃ tattha saññojananti. <BR>
<BR>
1. 18. 7<BR>
Udāyīsuttaṃ<BR>
<BR>
234. Ekaṃ samayaṃ āyasmā ca ānando āyasmā ca udāyī kosambiyaṃ viharanti ghositārāme.<BR>
Atha kho āyasmā udāyīsāyanhasamayaṃ paṭisallānā vuṭṭhito yenāyasmā ānando<BR>
tenupasaṅkami. Upasaṅkamitvā āyasmatā ānandena saddhiṃ sammodi. Sammodanīyaṃ<BR>
kathaṃ sārāṇīyaṃ vītisāretvā ekamantaṃ nisīdi. Ekamantaṃ nisinno kho āyasmā udāyī<BR>
āyasmantaṃ ānandaṃ etadavoca:<BR>
<BR>
Yatheva nu kho-1 āvuso ānanda ayaṃ kāyo bhagavatā anekapariyāyena akkhāto vivaṭo<BR>
pakāsito, itipāyaṃ-2 kāyo anattāti. Sakkā evamevaṃ viññāṇampidaṃ-3 ācikkhituṃ desetuṃ<BR>
paññāpetuṃ paṭṭhapetuṃ vivarituṃ vibhajituṃ uttānīkātuṃ itipidaṃ viññāṇaṃ anattāti. <BR>
<BR>
Yatheva kho āvuso udāyī ayaṃ kāyo bhagavatā aneka pariyāyena akkhāto vivaṭo pakāsito,<BR>
itipāyaṃ kāyo anattāti, sakkā evameva viññāṇampidaṃ ācikkhituṃ desetuṃ paññāpetuṃ<BR>
paṭṭhapetuṃ vivarituṃ vibhajituṃ uttānīkātuṃ itipidaṃ viññāṇaṃ anattāti. <BR>
<BR>
1. Yathevannukho - sī 1. 2. <BR>
2. Itipi ayaṃ - sī 1, 2. <BR>
3. Viññāṇampi - sī 1, 2. <BR>
<BR>
[BJT Page 330] [\x 330/]     <BR>
<BR>
Cakkhuñcāvuso paṭicca rūpe vuppajjati cakkhuviññāṇanti, [PTS Page 167] [\q 167/]     <BR>
evamāvusoti. Yo cāvuso hetu yo ca paccayo cakkhuviññāṇassa uppādāya-1 so ca hetu so ca<BR>
paccayo sabbena sabbaṃ sabbathā sabbaṃ aparisesā-2 nirujejhayya, api nū kho<BR>
cakkhuviññāṇaṃ paññāyethāti. No hetaṃ āvuso. Imināpi kho etaṃ āvuso pariyāyena<BR>
bhagavatā akkhātaṃ vivaṭaṃ pakāsitaṃ: itipidaṃ viññāṇaṃ anattāti. <BR>
<BR>
Sotañcāvuso paṭicca sadde vuppajjati sotaviññāṇanti, evamāvusoti. Yo cāvuso hetu yo ca<BR>
paccayo sotaviññāṇassa uppādāya so ca hetu so ca paccayo sabbena sabbaṃ sabbathā<BR>
sabbaṃ aparisesā nirujejhayya, api nū kho sotaviññāṇaṃ paññāyethāti. No hetaṃ āvuso.<BR>
Imināpi kho etaṃ āvuso pariyāyena bhagavatā akkhātaṃ vivaṭaṃ pakāsitaṃ: itipidaṃ<BR>
viññāṇaṃ anattāti. <BR>
<BR>
Ghānañcāvuso paṭicca gandhe vuppajjati ghānaviññāṇanti, evamāvusoti. Yo cāvuso hetu yo<BR>
ca paccayo ghānaviññāṇassa uppādāya so ca hetu so ca paccayo sabbena sabbaṃ sabbathā<BR>
sabbaṃ aparisesā nirujejhayya, api nu kho ghānaviññāṇaṃ paññāyethāti. No hetaṃ āvuso.<BR>
Imināpi kho etaṃ āvuso pariyāyena bhagavatā akkhātaṃ vivaṭaṃ pakāsitaṃ: itipidaṃ<BR>
viññāṇaṃ anattāti. <BR>
<BR>
Jivhañcāvuso paṭicca rase vuppajjati jivhāviññāṇanti, evamāvusoti. Yo cāvuso hetu yo ca<BR>
paccayo jivhāviññāṇassa uppādāya so ca hetu so ca paccayo sabbena sabbaṃ sabbathā<BR>
sabbaṃ aparisesā nirujejhayya, api nū kho jivhāviññāṇaṃ paññāyethāti. No hetaṃ āvuso.<BR>
Imināpi kho etaṃ āvuso pariyāyena bhagavatā akkhātaṃ vivaṭaṃ pakāsitaṃ: itipidaṃ<BR>
viññāṇaṃ anattāti. <BR>
<BR>
Kāyañcāvuso paṭicca phoṭṭhabbe vuppajjati kāyaviññāṇanti, evamāvusoti. Yo vāvuso hetu<BR>
yo ca paccayo kāyaviññāṇassa uppādāya so ca hetu so ca paccayo sabbena sabbaṃ sabbathā<BR>
sabbaṃ aparisesā nirujejhayya, api nū kho kāyaviññāṇaṃ paññāyethāti. No hetaṃ āvuso.<BR>
Imināpi kho etaṃ āvuso pariyāyena bhagavatā akkhātaṃ vivaṭaṃ pakāsitaṃ: itipidaṃ<BR>
viññāṇaṃ anattāti. <BR>
<BR>
Manañcāvuso paṭicca dhamme vuppajjati manoviññāṇanti, evamāvusoti. Yo vāvuso hetu yo<BR>
ca paccayo manoviññāṇassa uppādāya so ca hetu so ca paccayo sabbena sabbaṃ sabbathā<BR>
sabbaṃ aparisesā nirujejhayya, api nū kho manoviññāṇaṃ paññāyethāti. No hetaṃ āvuso.<BR>
Imināpi kho etaṃ āvuso pariyāyena bhagavatā akkhātaṃ vivaṭaṃ pakāsitaṃ: itipidaṃ<BR>
viññāṇaṃ anattāti. <BR>
<BR>
Seyyathāpi āvuso puriso sāratthiko sāragavesī sārapariyesanaṃ caramāno tiṇhaṃ kuṭhāriṃ<BR>
ādāya vanaṃ paviseyya, so tattha passeyya mahantaṃ kadalikkhandhaṃ ujukaṃ navaṃ<BR>
akukkukajātaṃ-3. Tamenaṃ mūle [PTS Page 168] [\q 168/]      jindeyya mūle chetvā agge<BR>
chindeyya agge jetvā pattaṃ vaṭṭiṃ vinibbhujeyya-4. , So tattha pheggumpi nādhigaccheyya.<BR>
Kuto sāraṃ. <BR>
<BR>
Evameva kho āvuso bhikkhu chassu phassāyatanesu neva attānaṃ nāttaniyaṃ<BR>
samanupassati, so evaṃ asamanupassanto na kiñci loke upādiyati, anupādiyaṃ na paritassati,<BR>
aparitassaṃ paccattaññeva parinibbāyati. Khīṇā jāti, vusitaṃ brahmacariyaṃ, kataṃ<BR>
karaṇīyaṃ, nāparaṃ itthattāyāti pajānātīti. <BR>
<BR>
-------------------------<BR>
1. Upādāya - syā<BR>
2. Apariseso - sī 1, 2. <BR>
3. Akukkuṭakajātaṃ - syā<BR>
4. Vinibbhujjeyya - sī 1, 2. <BR>
Vinibbhajjeyya - syā<BR>
<BR>
[BJT Page 332] [\x 332/]     <BR>
<BR>
1. 18. 8<BR>
Ādittapariyāyasuttaṃ<BR>
<BR>
235. Ādittapariyāyaṃ vo bhikkhave dhammapariyāyaṃ desissāmi. Taṃ suṇātha. Katamo ca<BR>
bhikkhave ādittāpariyāyo dhammapariyāyo? Varaṃ bhikkhave tattāya ayosalākāya ādittāya<BR>
sampajjalitāya sajotibhūtāya cakkhundriyaṃ sampalimaṭṭhaṃ, na tveva cakkhuviññeyyesu<BR>
rūpesu anubyañjanaso nimittaggāho. Nimittassādagathitaṃ-1 vā bhikkhave viññāṇaṃ<BR>
tiṭṭhamānaṃ tiṭṭheyya anubyañjanassādagathitaṃ vā, tasmiṃ ce samaye kālaṃ kareyya,<BR>
ṭhānametaṃ vijjati yaṃ dvinnaṃ gatīnaṃ aññataraṃ gatiṃ gaccheyya nirayaṃ vā<BR>
tiracchānayoniṃ vā. Imaṃ khvāhaṃ bhikkhave ādīnavaṃ disvā evaṃ vadāmi. <BR>
<BR>
Varaṃ bhikkhave tiṇhena ayosaṅkunā ādittena sampajjalitena sajotibhutena sotindriyaṃ<BR>
sampalimaṭṭhaṃ, na tveva sotaviññeyyesu saddesu anubyañjanaso nimittaggāho.<BR>
Nimittassādagathitaṃ vā bhikkhave viññāṇaṃ tiṭṭhamānaṃ tiṭṭheyya anubyañjanassāda<BR>
gathitaṃ vā, tasmiṃ ce samaye kālaṃ kareyya, ṭhānametaṃ vijjati yaṃ dvinnaṃ gatīnaṃ<BR>
aññataraṃ gatiṃ gaccheyya nirayaṃ vā tiracchānayoniṃ vā. Imaṃ khvāhaṃ bhikkhave<BR>
ādīnavaṃ disvā evaṃ [PTS Page 169] [\q 169/]      vadāmi. <BR>
<BR>
Varaṃ bhikkhave tiṇhena nikhādanena ādittena sampajjalitena sajotibhutena ghānindriyaṃ<BR>
sampalimaṭṭhaṃ, na tveva ghānaviññeyyesu gandhesu anubyañjanaso nimittaggāho.<BR>
Nimittassādagathitaṃ vā bhikkhave viññāṇaṃ tiṭṭhamānaṃ tiṭṭheyya<BR>
anubyañjanassādagathitaṃ vā, tasmiṃ ce samaye kālaṃ kareyya, ṭhānametaṃ vijjati yaṃ<BR>
dvinnaṃ gatīnaṃ aññataraṃ gatiṃ gaccheyya nirayaṃ vā tiracchānayoniṃ vā. Imaṃ khvāhaṃ<BR>
bhikkhave ādīnavaṃ disvā evaṃ vadāmi. <BR>
<BR>
Varaṃ bhikkhave tiṇhena khurena ādittena sampajjalitena sajotibhutena jivhindriyaṃ<BR>
sampalimaṭṭhaṃ, natveva jivhāviññeyyesu rasesu anubyañjanaso nimittaggāho.<BR>
Nimittassādagathitaṃ vā bhikkhave viññāṇaṃ tiṭṭhamānaṃ tiṭṭheyya anubyañjanassāda<BR>
gathitaṃ vā, tasmiṃ ce samaye kālaṃ kareyya, ṭhānametaṃ vijjati yaṃ dvinnaṃ gatīnaṃ<BR>
aññataraṃ gatiṃ gaccheyya nirayaṃ vā tiracchānayoniṃ vā. Imaṃ khvāhaṃ bhikkhave<BR>
ādīnavaṃ disvā evaṃ vadāmi. <BR>
<BR>
1. Gadhitaṃ - syā<BR>
<BR>
[BJT Page 334] [\x 334/]     <BR>
<BR>
Varaṃ bhikkhave tiṇhāya sattiyā ādittāya sampajjalitāya sajotibhūtāya kāyindriyaṃ<BR>
sampalimaṭṭhaṃ, na tveva kāyaviññeyyesu phoṭṭhabbesu anubyañjanaso nimittaggāho.<BR>
Nimittassādagathitaṃ vā bhikkhave viññāṇaṃ tiṭṭhamānaṃ tiṭṭheyya anubyañjanassāda<BR>
gathitaṃ vā, tasmiṃ ce samaye kālaṃ kareyya, ṭhānametaṃ vijjati yaṃ dvinnaṃ gatīnaṃ<BR>
aññataraṃ gatiṃ gaccheyya nirayaṃ vā tiracchānayoniṃ vā. Imaṃ khvāhaṃ bhikkhave<BR>
ādīnavaṃ disvā evaṃ vadāmi. <BR>
<BR>
Caraṃ bhikkhave sottaṃ-1 sottaṃ kho panāhaṃ bhikkhave vañjhaṃ-2 jīvitānaṃ vadāmi,<BR>
aphalaṃ jīvitānaṃ vadāmi, momuhaṃ jīvitānaṃ vadāmi. Na tveva tathārūpe vitakke<BR>
vitakkeyya yathārūpānaṃ vitakkānaṃ vasaṃgato saṅghaṃ bhindeyya. Imaṃ khvāhaṃ [PTS<BR>
Page 170] [\q 170/]      bhikkhave ādīnavaṃ disvā evaṃ vadāmi. <BR>
<BR>
Tatra bhikkhave sutavā ariyasāvako iti paṭisañcikkhati: tiṭṭhatu tāva tattāya ayosalākāya<BR>
ādittāya sampajjalitāya sajotibhūtāya cakkhundriyaṃ samphalimaṭṭhaṃ, handāhaṃ idameva<BR>
manasikaromi, 'iti cakkhuṃ aniccaṃ, rūpā aniccā, cakkhuviññāṇaṃ aniccaṃ, cakkhu<BR>
samphasso anicco, yampidaṃ cakkhusamphassapaccayā uppajjati vedayitaṃ sukhaṃ vā<BR>
dukkhaṃ vā adukkhamasukhaṃ vā tampi aniccaṃ. <BR>
Tiṭṭhatu tāva tiṇhena ayosaṅkunā ādittena sampajjalitena sajotibhutena sotindriyaṃ<BR>
samphalimaṭṭhaṃ, handāhaṃ idameva manasikaromi, 'iti sotaṃ aniccaṃ, saddā aniccā,<BR>
sotaviññāṇaṃ aniccaṃ, sotasamphasso anicco, yampidaṃ sotasamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ'. <BR>
Tiṭṭhatu tāva tiṇhena nikhādanena ādittena sampajjalitena sajotibhutena ghānindriyaṃ<BR>
samphalimaṭṭhaṃ, handāhaṃ idameva manasikaromi: 'iti ghānaṃ aniccaṃ, gandhā aniccā,<BR>
ghānaviññāṇaṃ aniccaṃ, ghānasamphasso anicco, yampidaṃ ghānasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ'. <BR>
<BR>
Tiṭṭhatu tāva tiṇhena khurena ādittena sampajjalitena sajotibhutena jivhindriyaṃ<BR>
samphalimaṭṭhaṃ, handāhaṃ idameva manasikaromi: 'iti jivhā aniccā, rasā aniccā,<BR>
jivhāviññāṇaṃ aniccaṃ, jivhāsamphasso anicco, yampidaṃ jivhāsamphassapaccayā uppajjati<BR>
vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ'. <BR>
<BR>
1. Sutataṃ - sī 1, 2. <BR>
2. Vajjaṃ - syā. <BR>
<BR>
[BJT Page 336] [\x 336/]     <BR>
<BR>
Tiṭṭhatu tāva tiṇhāya sattiyā ādittāya sampajjalitāya sajotibhūtāya kāyindriyaṃ<BR>
samphalimaṭṭhaṃ, handāhaṃ idameva manasikaromi, 'iti kāyo anicco, phoṭṭhabbā [PTS<BR>
Page 171] [\q 171/]      aniccā, kāyaviññāṇaṃ aniccaṃ, kāyasamphasso anicco, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tampi aniccaṃ'. <BR>
<BR>
Tiṭṭhatu tāva sottaṃ handāhaṃ idameva manasikaromi 'iti mano anicco, dhammā aniccā,<BR>
manoviññāṇaṃ aniccaṃ, manosamphasso anicco, yampidaṃ manosamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ'. <BR>
<BR>
Evaṃ passaṃ bhikkhu sutavā ariyasāvako cakkhusmimpi nibbindati, rūpesupi nibbindati,<BR>
cakkhuviññāṇepi nibbindati, cakkhusamphassepi nibbindati, yampidaṃ<BR>
cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānāti. <BR>
Evaṃ passaṃ bhikkhu sutavā ariyasāvako sotasmimpi nibbindati, saddesupi nibbindati,<BR>
sotaviññāṇepi nibbindati, sotasamphassepi nibbindati, yampidaṃ sotasamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānāti. <BR>
Evaṃ passaṃ bhikkhu sutavā ariyasāvako ghāṇasmimpi nibbindati, gandhesupi nibbindati,<BR>
ghānaviññāṇepi nibbindati, ghānasamphassepi nibbindati, yampidaṃ<BR>
ghānasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānāti. <BR>
Evaṃ passaṃ bhikkhu sutavā ariyasāvako jivhāsmimpi nibbindati, rasesupi nibbindati,<BR>
jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā<BR>
uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati.<BR>
Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ hoti, khīṇā jāti,<BR>
vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānāti. <BR>
Evaṃ passaṃ bhikkhu sutavā ariyasāvako kāyasmimpi nibbindati, phoṭṭhabbesupi<BR>
nibbindati, kāyaviññāṇepi nibbindati, kāyasamphassepi nibbindati, yampidaṃ<BR>
kāyasamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānāti. <BR>
Evaṃ passaṃ bhikkhu sutavā ariyasāvako manasmimpi nibbindati, dhammesupi nibbindati,<BR>
manoviññāṇepi nibbindati, manosamphassepi nibbindati, yampidaṃ<BR>
manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā<BR>
tasmimpi nibbindati. Nibbindaṃ virajjati, virāgā vimuccati, vimuttasmiṃ vimuttamiti ñāṇaṃ<BR>
hoti, khīṇā jāti, vusitaṃ brahmacariyaṃ kataṃ karaṇīyaṃ, nāparaṃ itthattāyāti pajānāti. Ayaṃ<BR>
kho bhikkhave ādittapariyāyo dhammapariyāyoti. <BR>
<BR>
1. 18. 9<BR>
Hatthapādupamasuttaṃ<BR>
<BR>
236. Hatthesu bhikkhave sati ādānanikkhepanaṃ paññāyati. Pādesu sati<BR>
abhikkamapaṭikkamo paññāyati. Pabbesu sati sammiñjana-1 pasāraṇaṃ paññāyati.<BR>
Kucchismiṃ sati jighacchā pipāsā paññāyati. Evameva kho bhikkhave cakkhusmiṃ sati<BR>
cakkhusamphassapaccayā uppajjati ajjhattaṃ sukhaṃ dukkhaṃ. -2 <BR>
Sotasmiṃ sati sotasamphassapaccayā uppajjati ajjhattaṃ sukhaṃ dukkhaṃ. Ghānasmiṃ sati<BR>
ghānasamphassapaccayā uppajjati ajjhattaṃ sukhaṃ dukkhaṃ. Jivhāya sati<BR>
jivhāsamphassapaccayā uppajjati ajjhattaṃ sukhaṃ dukkhaṃ. Kāyasmiṃ sati<BR>
kāyasamphassapaccayā uppajjati ajjhattaṃ sukhaṃ dukkhaṃ. Manasmiṃ sati<BR>
manosamphassapaccayā uppajjati ajjhattaṃ sukhaṃ dukkhaṃ. <BR>
Hatthesu bhikkhave asati ādānanikkhepanaṃ na paññāyati, pādesu asati<BR>
abhikkamapaṭikkamo na paññāyati, pabbesu asati sammiñjana pasāraṇaṃ na paññāyati,<BR>
kucchismiṃ asati jighacchā pipāsā na paññāyati. Evameva kho bhikkhave cakkhusmiṃ asati<BR>
cakkhusamphassapaccayā nūpajjati ajjhattaṃ sukhaṃ dukkhaṃ. <BR>
Sotasmiṃ asati sotasamphassapaccayā nūpajjati ajjhattaṃ sukhaṃ dukkhaṃ. Ghānasmiṃ asati<BR>
ghānasamphassapaccayā nūpajjati ajjhattaṃ sukhaṃ dukkhaṃ. Jivhāya asati<BR>
jivhāsamphassapaccayā nūpajjati ajjhattaṃ sukhaṃ dukkhaṃ. Kāyasmiṃ asati<BR>
kāyasamphassapaccayā nūpajjati ajjhattaṃ sukhaṃ dukkhaṃ. Manasmiṃ asati<BR>
manosamphassapaccayā nūpajjati ajjhattaṃ sukhaṃ dukkhaṃ. <BR>
1. Samiñjana - machasaṃ<BR>
2. Sukhadukkhaṃ - syā. <BR>
<BR>
[BJT Page 338] [\x 338/]     <BR>
1. 18. 10<BR>
Dutiyahatthapādupamasuttaṃ<BR>
237. Hatthesu bhikkhave sati ādānanikkhepanaṃ hoti. Pādesu sati abhikkamapaṭikkamo<BR>
hoti. Pabbesu sati sammiñjanapasāraṇaṃ hoti. <BR>
Kucchismiṃ sati jighacchā pipāsā hoti. Evameva kho bhikkhave cakkhusmiṃ sati<BR>
cakkhusamphassapaccayā [PTS Page 172] [\q 172/]      uppajjati ajjhattaṃ sukhaṃ dukkhaṃ. <BR>
Sotasmiṃ sati sotasamphassapaccayā uppajjati ajjhattaṃ sukhaṃ dukkhaṃ. Ghānasmiṃ sati<BR>
ghānasamphassapaccayā uppajjati ajjhattaṃ sukhaṃ dukkhaṃ. Jivhāya sati<BR>
jivhāsamphassapaccayā uppajjati ajjhattaṃ sukhaṃ dukkhaṃ. Kāyasmiṃ sati<BR>
kāyasamphassapaccayā uppajjati ajjhattaṃ sukhaṃ dukkhaṃ. Manasmiṃ sati<BR>
manosamphassapaccayā uppajjati ajjhattaṃ sukhaṃ dukkhaṃ. <BR>
Hatthesu bhikkhave asati ādānanikkhepanaṃ na paññāyati, pādesu asati<BR>
abhikkamapaṭikkamo na paññāyati, pabbesu asati sammiñjana pasāraṇaṃ na paññāyati,<BR>
kucchismiṃ asati jighacchā pipāsā na paññāyati. Evameva kho bhikkhave cakkhusmiṃ asati<BR>
cakkhusamphassapaccayā nūpajjati ajjhattaṃ sukhaṃ dukkhaṃ. <BR>
Sotasmiṃ asati sotasamphassapaccayā nūpajjati ajjhattaṃ sukhaṃ dukkhaṃ. Ghānasmiṃ asati<BR>
ghānasamphassapaccayā nūpajjati ajjhattaṃ sukhaṃ dukkhaṃ. Jivhāya asati<BR>
jivhāsamphassapaccayā nūpajjati ajjhattaṃ sukhaṃ dukkhaṃ. Kāyasmiṃ asati<BR>
kāyasamphassapaccayā nūpajjati ajjhattaṃ sukhaṃ dukkhaṃ. Manasmiṃ asati<BR>
manosamphassapaccayā nūpajjati ajjhattaṃ sukhaṃ dukkhaṃ. <BR>
Samuddavaggo aṭṭhārasamo-1. <BR>
<BR>
Tatruddānaṃ:<BR>
<BR>
Dve samuddā bāḷisiko khīrarukkhena koṭṭhito<BR>
Kāmabhu udāyī ceva ādittena ca aṭṭhamaṃ<BR>
Hatthapādūpamā dveti vaggo tena pavuccati. <BR>
<BR>
1. Samanto - sī 1, 2. <BR>
<BR>
[BJT Page 340] [\x 340/]     <BR>
19. Āsivisavaggo<BR>
1. 19. 1<BR>
<BR>
Āsivisopamasuttaṃ<BR>
238. Evaṃ me sutaṃ ekaṃ samayaṃ bhagavā sāvatthiyaṃ viharati jetavane anāthapiṇḍikassa<BR>
ārāme. Tatra kho bhagavā bhikkhū āmantesi bhikkhavoti bhadanteti. Te bhikkhū bhagavato<BR>
paccassosuṃ. Bhagavā etadavoca:<BR>
<BR>
Seyyathāpi bhikkhave cattāro āsivisā-1. Uggatejā ghoravisā. Atha puriso āgaccheyya<BR>
jīvitukāmo amaritukāmo sukhakāmo dukkhapaṭikkulo-2, tamenaṃ evaṃ vadeyyuṃ: "ime te<BR>
ambho purisa, cattāro āsivisā uggatejā ghoravisā [PTS Page 173] [\q 173/]      kālenakālaṃ<BR>
vuṭṭhāpetabbā, kālena kālaṃ nahāpetabbā, -3 kālena kālaṃ bhojetabbā, kālena kālaṃ<BR>
saṃvesetabbā, -4 yadā ca kho te ambho purisa maraṇaṃ vā nigacchasi-5. Maraṇamattaṃ vā<BR>
dukkhaṃ: yante ambho, purisa karaṇīyaṃ taṃ karohī" ti. <BR>
<BR>
Atha kho so bhikkhave puriso bhīto catunnaṃ āsivisānaṃ uggatejānaṃ ghoravisānaṃ yena vā<BR>
tena vā palāyetha, tamenaṃ evaṃ vadeyyuṃ: ime te-6 ambho purisa, pañcavadhakā<BR>
paccatthikā piṭṭhito piṭṭhito anubaddho-7. Yattheva naṃ passissāma tattheva jīvitā<BR>
voropessāmāti; yante ambho purisa karaṇīyaṃ taṃ karehīti. Atha kho so bhikkhave puriso<BR>
bhīto catunnaṃ āsivisānaṃ uggatejānaṃ ghoravisānaṃ, bhīto pañcannaṃ vadhakānaṃ<BR>
paccatthikānaṃ yena vā tena vā palāyetha. <BR>
<BR>
Tamenaṃ evaṃ vadeyyuṃ: ayaṃ te ambho purisa chaṭṭho antaracaro vadhako ukkhittāsiko<BR>
piṭṭhito piṭṭhito anubaddho yattheva naṃ passissāmi tattheva siro pātessāmīti-8. Yante<BR>
ambho purisa karaṇīyaṃ taṃ karohīti. Atha kho so bhikkhave puriso bhīto catunnaṃ<BR>
āsivisānaṃ uggatejānaṃ ghoravisānaṃ, bhīto pañcannaṃ vadhakānaṃ paccatthikānaṃ bhīto,<BR>
chaṭṭhassa antaracarassa vadhakassa ukkhittāsikassa yena vā tena vā palāyetha. <BR>
<BR>
-------------------------<BR>
1. Āsivisā - syā<BR>
2. Dukkhappaṭikūlo - machasaṃ, dukkhapaṭikulo - syā<BR>
3. Nahāpetabbā - machasaṃ syā, sī2<BR>
4. Pavesetabbā - sya. [PTS]<BR>
5. Nigacchissati - sī 1. 2. <BR>
6. Ime kho - machasaṃ<BR>
7. Anubandhā - sīmu. Machasaṃ<BR>
8. Pātissāmi -sī 1. 2. <BR>
<BR>
[BJT Page 342] [\x 342/]     <BR>
So passeyya suññaṃ gāmaṃ: yaññadeva gharaṃ paviseyya rittakaññeva paviseyya,<BR>
tucchakaññeva paviseyya, suññakaññeva paviseyya, yaññadeva bhājanaṃ parimaseyya,<BR>
rittakaññeva parimaseyya, tucchakaññeva parimaseyya, suññakaññeva parimaseyya.<BR>
Tamenaṃ evaṃ vadeyyuṃ: idānambho purisa, imaṃ suññaṃ gāmaṃ corā gāmaghātakā<BR>
vadhissantī, -1. Yanne ambho purisa, karaṇīyaṃ taṃ karohīti. <BR>
<BR>
[PTS Page 174] [\q 174/]     <BR>
 Atha kho so bhikkhave puriso bhīto catunnaṃ āsivisānaṃ uggatejānaṃ ghoravisānaṃ, bhīto<BR>
pañcannaṃ vadhakānaṃ paccatthikānaṃ, bhīto chaṭṭhassa antaracarassa vadhakassa<BR>
ukkhittāsikassa, bhīto corānaṃ gāmaghātakānaṃ yena vā tena vā palāyetha. So passeyya<BR>
mahantaṃ udakaṇṇavaṃ, orimaṃtīraṃ sāsaṅkaṃ sappaṭibhayaṃ pārimaṃtīraṃ khemaṃ<BR>
appaṭibhayaṃ, natthassa-2. Nāvā santāraṇī uttarasetu vā aparāparaṃ-3. Gamanāya. <BR>
<BR>
1. Pavisanti - machasaṃ<BR>
2. Na cassa sī - 1, 2. <BR>
3. Apārāpāraṃ - machasaṃ. Apārapāraṃ sī2. <BR>
<BR>
Atha kho bhikkhave tassa purisassa evamassa: 'ayaṃ kho mahā udakaṇṇavo, orimañca<BR>
tīraṃ sāsaṅkaṃ sappaṭibhayaṃ, pārimaṃtīraṃ khemaṃ appaṭibhayaṃ; natthi ca nāvā<BR>
santāraṇī uttarasetu vā aparāparaṃ gamanāya, yannūnāhaṃ tiṇakaṭṭhasākhāpalāsaṃ<BR>
saṃkaḍḍhitvā kullaṃ bandhitvā taṃ kullaṃ nissāya hatthehi ca pādehi ca vāyamamāno<BR>
sotthinā pāraṃ gaccheyyanti. ' Atha kho so bhikkhave puriso tiṇakaṭṭhasākhāpalāsaṃ<BR>
saṃkaḍḍhitvā kullaṃ bandhitvā taṃ kullaṃ nissāya hatthehi ca pādehi ca vāyamamāno<BR>
sotthinā pāraṃ gaccheyya, tiṇṇo pāragato thale tiṭṭhati brāhmaṇo. <BR>
<BR>
Upamā kho myāyaṃ bhikkhave, katā atthassa viññāpanatthāya, ayañcevettha attho: cattāro<BR>
āsivisā ugganatejā ghoravisāti kho bhikkhave, catunnetaṃ-4 mahābhūtānaṃ adhivacanaṃ,<BR>
paṭhavidhātuyā āpodhātuyā tejodhātuyā vāyodhātuyā. <BR>
Pañca vadhakā paccatthikāti kho bhikkhave, pañcannetaṃ-5. Upādānakkhandhānaṃ<BR>
adhivacanaṃ, seyyathīdaṃ: rūpupādānakkhandhassa, vedanūpādānakkhandhassa,<BR>
saññūpādānakkhandhassa, saṅkhārūpādānakkhandhassa viññāṇūpādānakkhandhassa.<BR>
Chaṭṭho antaracaro vadhako ukkhittāsikoti kho bhikkhave, nandirāgassetaṃ adhivacanaṃ.<BR>
Suñño gāmoti kho bhikkhave, channetaṃ-6. Ajjhattikānaṃ āyatanānaṃ adhivacanaṃ. <BR>
<BR>
4. Catunnaṃ sī-2<BR>
5. Pañcannaṃ - sī 2<BR>
6. Channaṃ - sī 2. <BR>
<BR>
[BJT Page 344] [\x 344/]     <BR>
<BR>
Cakkhuto cepi naṃ bhikkhave paṇḍito vyatto medhāvi upaparikkhati, rittakaññeva khāyati,<BR>
tucchakaññeva [PTS Page 175] [\q 175/]      khāyati, suññakaññeva khāyati. <BR>
Sotato cepi naṃ bhikkhave paṇḍito vyatto medhāvi upaparikkhati, rittakaññeva khāyati,<BR>
tucchakaññeva khāyati, suññakaññeva khāyati. <BR>
Ghānato cepi naṃ bhikkhave paṇḍito vyatto medhāvi upaparikkhati, rittakaññeva khāyati,<BR>
tucchakaññeva khāyati, suññakaññeva khāyati. <BR>
Jivhāto cepi naṃ bhikkhave paṇḍito vyatto medhāvi upaparikkhati, rittakaññeva khāyati,<BR>
tucchakaññeva khāyati, suññakaññeva khāyati. <BR>
Kāyako cepi naṃ bhikkhave paṇḍito vyatto medhāvi upaparikkhati, rittakaññeva khāyati,<BR>
tucchakaññeva khāyati, suññakaññeva khāyati. <BR>
Manato cepi naṃ bhikkhave paṇḍito vyatto medhāvi upaparikkhati, rittakaññeva khāyati,<BR>
tucchakaññeva khāyati, suññakaññeva khāyati. <BR>
<BR>
Corā gāmaghātakāti kho bhikkhave, channetaṃ bāhirānaṃ āyatanānaṃ adhivacanaṃ. Cakkhu<BR>
bhikkhave haññati manāpāmanāpesu rūpesu, sotaṃ haññati manāpāmanāpesu saddesu,<BR>
ghānaṃ haññati manāpāmanāpesu gandhesu, jivhā haññati manāpāmanāpesu rasesu, kāyo<BR>
haññatī manāpāmanāpesu phoṭṭhabbesu. Mano haññati manāpāmanāpesu dhammesu. <BR>
<BR>
Mahāudakaṇṇavoti kho bhikkhave, catunnetaṃ oghānaṃ adhivacanaṃ: kāmoghassa,<BR>
bhavoghassa, diṭṭhoghassa, avijjoghassa. Orimaṃ tīraṃ sāsaṅkaṃ sappaṭibhayanti kho<BR>
bhikkhave sakkāyassetaṃ adhivacanaṃ. Pārimaṃ tīraṃ khemaṃ appaṭibhayanti kho<BR>
bhikkhave, nibbānassetaṃ adhivacanaṃ. Kullanti kho bhikkhave, ariyassetaṃ aṭṭhaṅgikassa<BR>
maggassa adhivacanaṃ, seyyathīdaṃ: sammādiṭṭhiyā sammāsaṅkappassa sammāvācāya<BR>
sammākammantassa, sammāājīvassa, sammāvāyāmassa, sammāsatiyā, sammāsamādhissa.<BR>
Hatthehi ca pādehi ca vāyamamānoti kho bhikkhave viriyārambhassetaṃ adhivacanaṃ.<BR>
Tiṇṇo pāragato thale tiṭṭhati brāhmaṇoti kho bhikkhave, arahato etaṃ adhivacananti. <BR>
<BR>
1. 19. 2<BR>
Rathūpamasuttaṃ<BR>
<BR>
239. Tīhi bhikkhave, dhammehi samannāgato bhikkhu diṭṭheva dhamme<BR>
sukhasomanassabahulo viharati, yoni cassa āraddhā hoti āsavānaṃ khayāya. Katamehi tīhi:<BR>
indriyesu guttadvāro hoti, bhojane mattaññū, jāgariyaṃ anuyutto. <BR>
<BR>
[PTS Page 176] [\q 176/]      kathañca bhikkhave bhikkhu indriyesu guttadvāro hoti. <BR>
Idha bhikkhave, bhikkhu cakkhunā rūpaṃ disvā na nimitataggāhī hoti nānubyañjanaggāhī,<BR>
yatvādhikaraṇamenaṃ cakkhundriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ, tassa saṃvarāya paṭipajjati, rakkhati cakkhundriyaṃ,<BR>
cakkhundriye saṃvaraṃ āpajjati. <BR>
[BJT Page 346] [\x 346/]     <BR>
<BR>
Sotena saddaṃ sutvā na nimitataggāhī hoti nānubyañjanaggāhī, yatvādhikaraṇamenaṃ<BR>
sotindriyaṃ asaṃvutaṃ viharantaṃ abhijjhā domanassā pāpakā akusalā dhammā<BR>
anvāssaveyyuṃ, tassa saṃvarāya paṭipajjati, rakkhati sotandriyaṃ, sotindriye saṃvaraṃ<BR>
āpajjati. <BR>
Ghānena gandhaṃ ghāyitvā na nimitataggāhī hoti nānubyañjanaggāhī,<BR>
yatvādhikaraṇamenaṃ ghānīndriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ, tassa saṃvarāya paṭipajjati, rakkhati ghānīndriyaṃ,<BR>
ghānīndriye saṃvaraṃ āpajjati. <BR>
Jivhāya rasaṃ sāyitvā na nimitataggāhī hoti nānubyañjanaggāhī, yatvādhikaraṇamenaṃ<BR>
jivhindriyaṃ asaṃvutaṃ viharantaṃ abhijjhā domanassā pāpakā akusalā dhammā<BR>
anvāssaveyyuṃ, tassa saṃvarāya paṭipajjati, rakkhati jivhindriyaṃ, jivhatindriye saṃvaraṃ<BR>
āpajjati. <BR>
Manasā dhammaṃ viññāya na nimitataggāhī hoti nānubyañjanaggāhī,<BR>
yatvādhikaraṇamenaṃ manindriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ, tassa saṃvarāya paṭipajjati, rakkhati manindriyaṃ,<BR>
manindriye saṃvaraṃ āpajjati. <BR>
<BR>
Seyyathāpi bhikkhave, subhumiyaṃ cātummahāpathe ājaññaratho yutto assa-1.<BR>
Odhastapatodo: -2. Tamenaṃ dakkho yoggācariyo assadammasārathī abhirūhitvā vāmena<BR>
hatthena rasmiyo gahetvā dakkhiṇena hatthena patodaṃ gahetvā yenicchakaṃ yadicchakaṃ<BR>
sāreyyapi paccāsāreyyapi evameva kho bhikkhave, bhikkhu imesaṃ channaṃ indriyānaṃ<BR>
ārakkhāya sikkhati. Saññamāya sikkhati, damāya sikkhati, upasamāya sikkhati, evaṃ kho<BR>
bhikkhave, bhikkhu indriyesu guttadvāro hoti. <BR>
Kathañca bhikkhave, bhikkhu bhojane mattaññū hoti: idha bhikkhave bhikkhu<BR>
paṭisaṅkhāyoniso āhāraṃ āhāreti: 'neva davāya na madāya na maṇḍanāya na vibhusanāya,<BR>
yāvadeva imassa kāyassa ṭhitiyā yāpanāya vihiṃsūparatiyā brahmacariyānuggahāya, iti<BR>
purāṇañca vedanaṃ paṭihaṅkhāmi, navañca vedanaṃ na uppādessāmi, yātrā ca me<BR>
bhavissati anavajjatā ca phāsuvihāro cā' ti. [PTS Page 177] [\q 177/]      seyyathāpi<BR>
bhikkhave, puriso vaṇaṃ-3. Ālimpeyya. Yāvadeva ropanatthāya-4. Seyyathā vā pana akkhaṃ<BR>
abbhañjeyya yāvadeva bhārassa nitraṇatthāya; evameva kho bhikkhave bhikkhu<BR>
paṭisaṅkhāyoniso āhāraṃ āhāreti. Neva davāya na madāya na maṇḍanāya, na vibhusanāya,<BR>
yāvadeva imassa kāyassa ṭhitiyā yāpanāya vihiṃsuparatiyā brahmacariyānuggahāya, iti<BR>
purāṇañca vedanaṃ paṭihaṅkhāmi, navañca vedanaṃ na uppādessimi, yātrā ca me bhavissati<BR>
anavajjatā ca phāsuvihāro cāti. Evaṃ kho bhikkhave, bhikkhu bhojane mattaññū hoti. <BR>
<BR>
Kathañca bhikkhave, bhikkhu jāgariyaṃ anuyutto hoti: idha bhikkhave, bhikkhu divasaṃ<BR>
caṅkamena nisajjāya āvaraṇīyehi dhammehi cittaṃ parisodheti. <BR>
<BR>
1. Assa ṭhito - syā, machasaṃ<BR>
2. Odhatapatodo - syā<BR>
3. Ṇaṇaṃ - syā. <BR>
4. Ropanatthāya - sī 1, 2. <BR>
<BR>
[BJT Page 348] [\x 348/]     <BR>
<BR>
Rattiyā paṭhamaṃ yāmaṃ caṅkamena nissajjāya āvaraṇīyehi dhammehi cittaṃ parisodheti,<BR>
rattiyā majjhimaṃ yāmaṃ dakkhiṇena passena sīhaseyyaṃ kappeti pāde pādaṃ accādhāya<BR>
sato sampajāno uṭṭhānasaññaṃ manasikaritvā. Rattiyā pacchimaṃ yāmaṃ paccuṭṭhāya<BR>
caṅkamena nisajjāya āvaraṇīyehi dhammehi cittaṃ parisodheti. Evaṃ kho bhikkhave,<BR>
bhikkhu jāgariyaṃ anuyutto hoti. Imehi kho bhikkhave, tīhi dhammehi samannāgato<BR>
bhikkhu diṭṭheva dhamme sukhasomanassabahulo viharati; yoni cassa āraddhā hoti<BR>
āsavānaṃ khayāyāti. <BR>
<BR>
1. 19. 3<BR>
Kummopamasuttaṃ<BR>
<BR>
240. Bhutapubbaṃ bhikkhave, kummo kacchapo sāyanhasamayaṃ anunadītīre gocarapasuto<BR>
ahosi; sigālopi kho bhikkhave sāyanhasamayaṃ anunadītīre gocarapasuto hoti. Addasā kho<BR>
bhikkhave kummo kacchapo sigālaṃ duratova gocarapasutaṃ, disvāna soṇḍi pañcamāni<BR>
[PTS Page 178] [\q 178/]      aṅgāni sake kapāle samodahitvā appossukko tuṇhī bhuto<BR>
saṃkasāyati-1. Sigālopi kho bhikkhave addasa kummaṃ kacchapā duratova, -2. Disvāna yena<BR>
kummo kacchapo tenupasaṅkami, upasaṅkamitvā kummaṃ kacchapaṃ paccupaṭṭhito ahosi;<BR>
yadāyaṃ kummo kacchapo soṇaḍipañcamānaṃ aṅgānaṃ aññataraṃ vā aññataraṃ vā aṅgaṃ<BR>
abhininnāmessati, tattheva naṃ gahetvā uddālitvā khādissāmīti. Yadā kho bhikkhave<BR>
kummo kacchapo soṇḍipañcamānaṃ aṅgānaṃ aññataraṃ vā aññataraṃ vā aṅgaṃ na<BR>
abhininnāmesi, atha sigālo kummamhā nibbijja pakkami. Otāraṃ alabhamāno. <BR>
<BR>
Evameva kho bhikkhave tumhepi māro pipāmā satataṃ samitaṃ paccupaṭṭhito;<BR>
'appevanāmāhaṃ imesaṃ cakkhuto vā otāraṃ labheyyaṃ, sotato vā otāraṃ labheyyaṃ, ghānato<BR>
vā otāraṃ labheyyaṃ, jivhāto vā otāraṃ labheyyaṃ, kāyato vā otāraṃ labheyyaṃ, manato vā<BR>
otāraṃ labheyyaṃ' nti. <BR>
<BR>
Tasmātihabhikkhave indriyesu guttadvārā viharatha, <BR>
<BR>
Cakkhunā rūpaṃ disvā mā nimitataggāhino ahuvattha, mānubyañjanaggāhino,<BR>
yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā<BR>
akusalā dhammā anvāssaveyyuṃ, tassa saṃvarāya paṭipajjatha, rakkhatha cakkhundriyaṃ,<BR>
cakkhundriye saṃvaraṃ āpajjatha. <BR>
1. Saṃkalāyati - aṭṭhakathā. <BR>
2. Duratova gocarapasutaṃ - machasaṃ, syā. <BR>
<BR>
[BJT Page 350] [\x 350/]     <BR>
<BR>
Sotena saddaṃ sutvā mā nimitataggāhino ahuvattha, mānubyañjanaggāhino,<BR>
yatvādhikaraṇamenaṃ sotindriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ, tassa saṃvarāya paṭipajjatha, rakkhati sotandriyaṃ,<BR>
sotindriye saṃvaraṃ āpajjatha. <BR>
Ghānena gandhaṃ ghāyitvā mā nimitataggāhino ahuvattha, mānubyañjanaggāhino,<BR>
yatvādhikaraṇamenaṃ ghānindriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ, tassa saṃvarāya paṭipajjatha, rakkhati ghānindriyaṃ,<BR>
ghānandriye saṃvaraṃ āpajjatha. <BR>
Jivhāya rasaṃ sāyitvā mā nimitataggāhino ahuvattha, mānubyañjanaggāhino,<BR>
yatvādhikaraṇamenaṃ jivhindriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ, tassa saṃvarāya paṭipajjatha, rakkhati jivhindriyaṃ,<BR>
jivhandriye saṃvaraṃ āpajjatha. <BR>
Kāyena phoṭṭhabbaṃ phusitvā mā nimitataggāhino ahuvattha, mānubyañjanaggāhino,<BR>
yatvādhikaraṇamenaṃ kāyindriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ, tassa saṃvarāya paṭipajjatha, rakkhati kāyindriyaṃ,<BR>
kāyindriye saṃvaraṃ āpajjatha. <BR>
Manasā dhammaṃ viññāya mā nimitataggāhino ahuvattha, mānubyañjanaggāhino,<BR>
yatvādhikaraṇamenaṃ manindriyaṃ asaṃvutaṃ viharantaṃ abhijjhā domanassā pāpakā<BR>
akusalā dhammā anvāssaveyyuṃ, tassa saṃvarāya paṭipajjatha, rakkhati manindriyaṃ,<BR>
manindriye saṃvaraṃ āpajjatha. <BR>
Yato kho tumhe bhikkhave, indriyesu guttadvārā viharissatha, atha tumhehipi māro pāpimā<BR>
nibbijja pakkamissati otāraṃ alabhamāno kummambhāva sigāloti. <BR>
<BR>
[PTS Page 179] [\q 179/]      kummova aṅgāni sake kapāle<BR>
Samodahaṃ bhikkhu mano vitakke<BR>
Anissito aññamaheṭhayāno<BR>
Parinibbuto na upavadeyya kañciti. <BR>
<BR>
1. 19. 4<BR>
Dārukkhandhopamasuttaṃ<BR>
<BR>
241. Ekaṃ samayaṃ bhagavā ayojjhāyaṃ-1 viharati gaṅgāya nadiyā tīre, addasā kho bhagavā<BR>
mahantaṃ dārukkhandhaṃ gaṅgāya nadiyā sotena vuyhamānaṃ, disvāna bhikkhū āmantesi,<BR>
passatha no tumhe bhikkhave amuṃ mahantaṃ dārukkhandhaṃ gaṅgāya nadiyā sotena<BR>
vuyhamānanti? Evambhante. <BR>
<BR>
Sace kho bhikkhave dārukkhandho na orimaṃ tīraṃ upagacchati, na pārimaṃ tīraṃ<BR>
upagacchati, na majjhe saṃsīdissati, na thale ussīdissati na manussaggāho bhavissati, na<BR>
amanussaggāho bhavissati, na āvaṭṭaggāho bhavissati, na antopūti bhavissati: evaṃ hi so<BR>
bhikkhave dārukkhandho samuddaninno bhavissati, samuddapoṇo samuddapabhāro. Taṃ<BR>
kissa hetu, samuddaninno bhikkhave, gaṅgāya nadiyā soto, samuddapoṇo,<BR>
samuddapabbhāro. <BR>
<BR>
Evameva kho bhikkhave sace tumhepi na orimaṃ tīraṃ upagacchatha-2 na pārimaṃ tīraṃ<BR>
upagacchatha na majjhe saṃsīdissatha, na thale ussīdissatha, na manussaggāhā hessatha-3.<BR>
Na amanussaggāhā hessatha, na āvaṭṭaggāhā hessatha, na antopūti bhavissatha. Evaṃ [PTS<BR>
Page 180] [\q 180/]      tumhe bhikkhave nibbānaninnā bhavissatha, nibbānapoṇā<BR>
nibbānapabbhārā. Taṃ kissa hetu: nibbānaninnā bhikkhave sammādiṭṭhi, nibbānapoṇā,<BR>
nibbānapabbhārāti. <BR>
<BR>
1. Kosambiyaṃ - machasaṃ<BR>
2. Upagacchittha - sī 1<BR>
3. Gahessati - machasaṃ<BR>
<BR>
[BJT Page 352] [\x 352/]     <BR>
<BR>
Evaṃ vutte aññataro bhikkhu bhagavantaṃ etadavoca: kinnu kho bhante orimaṃtīraṃ? Kiṃ<BR>
pārimaṃtīraṃ? Ko majjhe saṃsādo?-1. Ko thale ussādo? Ko manussaggāho? Ko<BR>
amanussaggāho? Ko āvaṭṭaggāho? Ko antopūtibhāvoti?<BR>
<BR>
Orimaṃtīranti kho bhikkhu, channetaṃ ajjhattikānaṃ āyatanānaṃ adhivacanaṃ,<BR>
pārimaṃtīranti kho bhikkhu channetaṃ bāhirānaṃ āyatanānaṃ adhivacanaṃ. Majjhe saṃsādoti<BR>
kho bhikkhu, nandirāgassetaṃ adhivacanaṃ. Thale ussādoti kho bhikkhu asmimānassetaṃ<BR>
adhivacanaṃ. Katamo ca bhikkhu manussaggāho, idha bhikkhu gihīhi saṃsaṭṭho viharati<BR>
sahanandi sahasokī sukhitesu sukhito dukkhitesu dukkhito uppannesu kicca karaṇīyesu<BR>
attanā voyogaṃ āpajjati, ayaṃ vuccati bhikkhu, manussaggāho. Katamo ca bhikkhu,<BR>
amanussaggāho: idha bhikkhu ekacco aññataraṃ devanikāyaṃ paṇidhāya brahmacariyaṃ<BR>
carati: 'imināhaṃ sīlena vā vatena vā tapena vā brahmacariyena vā devo vā bhavissāmī<BR>
devaññataro vā' ti. Ayaṃ vuccati bhikkhū amanussaggāho. Āvaṭṭaggāhoti kho bhikkhu,<BR>
pañcannetaṃ kāmaguṇānaṃ adhivacanaṃ, katamo ca bhikkhu antopūtibhāvo: idha bhikkhu<BR>
ekacco dussīlo hoti pāpadhammo. Asuci saṅkassarasamācāro paṭicchannakammanto<BR>
assamaṇo samaṇapaṭiñño [PTS Page 181] [\q 181/]      abrahmacārī brahmacārīpaṭiñño<BR>
antopūti avassuto kasambujāto-2 , ayaṃ vuccati bhikkhu, antopūtibhāvoti. <BR>
<BR>
Tena kho pana samayena nando gopālako bhagavato avidūre ṭhito hoti; atha kho nando<BR>
gopālako bhagavantaṃ etadavoca: ahaṃ kho bhante na orimaṃtīraṃ upagacchāmi, na<BR>
pārimaṃtīraṃ upagacchāmi, na majjhe saṃsīdissāmi, na thale ussīdissāmi, na manussaggāho<BR>
gahissati-3. Na amanussaggaho gahissati, na āvaṭṭaggāho gahissati. Na antopūti bhavissāmi;<BR>
labheyyāhaṃ bhante bhagavato santike pabbajjaṃ labheyyaṃ upasampadanti. <BR>
<BR>
Tena hi tvaṃ nanda, sāmikānaṃ gāvo nīyyādehīti-4. Gamissanti bhante gāvo<BR>
vacchagiddhiniyoti, nīyyādehve tvaṃ nanda, sāmikānaṃ gāvoti. Atha kho nando gopālako<BR>
sāmikānaṃ gāvo niyyādetvā yena bhagavā tenupasaṅkami. Upasaṅkamitvā bhagavantaṃ<BR>
etadavoca: niyyāditā bhante sāmikānaṃ gāvo, labheyayyāhaṃ bhante bhagavato santike<BR>
pabbajjaṃ labheyyaṃ upasampadanti. <BR>
<BR>
1. Saṃside. Machasaṃ, syā. Sī1<BR>
2. Kasambukajāto - syā. <BR>
3. Gahessati - machasaṃ<BR>
4. Nīyyātehīti - machasaṃ<BR>
<BR>
[BJT Page 354] [\x 354/]     <BR>
Alattha kho nando gopālako bhagavato santike pabbajjaṃ, alatthupasampadaṃ;<BR>
acirūpasampanno ca panāyasmā nando eko vūpakaṭṭho appamatto ātāpī pahitatto viharanto<BR>
na cirasseva yassatthāya kulaputtā sammadeva agārasmā anagāriyaṃ pabbajanti<BR>
tadanuttaraṃ brahmacariyapariyosānaṃ diṭṭheva dhamme sayaṃ abhiññā sacchikatvā<BR>
upasampajja vihāsi, khīṇā jāti, vusitaṃ brahmacariyaṃ kataṃ karaṇīyaṃ nāparaṃ ittatthāyāti<BR>
abbhaññāsi, aññataro ca panāyasmā nando arahataṃ ahosīti. <BR>
<BR>
1. 19. 5<BR>
Dutiya dārukkhandhopamasuttaṃ<BR>
242. Evaṃ me sutaṃ ekaṃ samayaṃ bhagavā kimbilāyaṃ-1 viharati gaṅgāya nadiyā tīre.<BR>
Addasā kho bhagavā mahantaṃ dārukkhandhaṃ gaṅgāya nadiyā sotena vuyhamānaṃ,<BR>
disvāna bhikkhū āmantesi: passatha no tumhe bhikkhave amuṃ [PTS Page 182] [\q 182/]  <BR>
   mahantaṃ [PTS Page 182] [\q 182/]      dārukkhandhaṃ gaṅgāya nadiyā sotena<BR>
vuyhamānanti? Evaṃ bhante. <BR>
<BR>
Sace kho bhikkhave dārukkhandho na orimaṃ tīraṃ upagacchati, na pārimaṃ tīraṃ<BR>
upagacchati, na majjhe saṃsīdissati, na thale ussīdissati na manussaggāho bhavissati, na<BR>
amanussaggāho bhavissati, na āvaṭṭaggāho bhavissati, na antopūti bhavissati: evaṃ hi so<BR>
bhikkhave dārukkhandho samuddaninno bhavissati, samuddapoṇo samuddapabhāro. Taṃ<BR>
kissa hetu, samuddaninno bhikkhave, gaṅgāya nadiyā soto, samuddapoṇo,<BR>
samuddapabbhāro. <BR>
<BR>
Evameva kho bhikkhave sace tumhepi na orimaṃ tīraṃ upagacchatha- na pārimaṃ tīraṃ<BR>
upagacchatha na majjhe saṃsīdissatha, na thale ussidissatha, na manussaggāhā hessatha na<BR>
amanussaggāhā hessatha, na āvaṭṭaggāhā hessatha, na antopūti bhavissatha. Evaṃ tumhe<BR>
bhikkhave nibbānaninnā bhavissatha, nibbānapoṇā nibbānapabbhārā. Taṃ kissa hetu:<BR>
nibbānaninnā bhikkhave sammādiṭṭhi, nibbānapoṇā, nibbānapabbhārāti. <BR>
<BR>
Evaṃ vutte āyasmā kimbilo-2 bhagavantaṃ etadavoca: kinnu kho bhante orimaṃtīraṃ? Kiṃ<BR>
pārimaṃtīraṃ? Ko majjhe saṃsādo? Ko thale ussādo? Ko manussaggāho? Ko<BR>
amanussaggāho? Ko āvaṭṭaggāho? Ko antopūtibhāvoti?<BR>
<BR>
Orimaṃtīranti kho bhikkhu, channetaṃ ajjhattikānaṃ āyatanānaṃ adhivacanaṃ,<BR>
pārimaṃtīranti kho bhikkhu channetaṃ bāhirānaṃ āyatanānaṃ adhivacanaṃ. Majjhe saṃsādoti<BR>
kho bhikkhu, nandirāgassetaṃ adhivacanaṃ. Thale ussādoti kho bhikkhu asmimānassetaṃ<BR>
adhivacanaṃ. Katamo ca bhikkhu manussaggāho, idha bhikkhu gihīhi saṃsaṭṭho viharati<BR>
sahanandi sahasokī sukhitesu sukhito dukkhitesu dukkhito uppannesu kicca karaṇīyesu<BR>
attanā voyogaṃ āpajjati, ayaṃ vuccati bhikkhu, manussaggāho. Katamo ca bhikkhu,<BR>
amanussaggāho: idha bhikkhu ekacco aññataraṃ devanikāyaṃ paṇidhāya brahmacariyaṃ<BR>
carati: 'imināhaṃ sīlena vā vatena vā tapena vā brahmacariyena vā devo vā bhavissāmī<BR>
devaññataro vā' ti. Ayaṃ vuccati bhikkhū amanussaggāho. Āvaṭṭaggāhoti kho bhikkhu,<BR>
pañcannetaṃ kāmaguṇānaṃ adhivacanaṃ, katamo ca bhikkhu antopūtibhāvo: idha bhikkhu<BR>
ekacco dussīlo hoti pāpadhammo. Asuci saṅkassarasamācāro paṭicchannakammanto<BR>
assamaṇo samaṇapaṭiñño abrahmacārī brahmacārīpaṭiñño antopūti avassuto kasambujāto,<BR>
ayaṃ vuccati bhikkhu, antopūtibhāvo: idha kimbila bhikkhu aññataraṃ saṅkiliṭṭhaṃ āpattiṃ<BR>
āpanno hoti yathārūpāya āpattiyā vuṭṭhānaṃ-3. Paññāyati, ayaṃ vuccati kimbila,<BR>
antopūtibhāvoti. <BR>
<BR>
1. 19. 6<BR>
Avassutapariyāyasuttaṃ<BR>
<BR>
243. Ekaṃ samayaṃ bhagavā sakkesu viharati kāpilavatthusmiṃ nigrodhārāme. Tena kho<BR>
pana samayena kapilavatthavānaṃ-4 sakyānaṃ navaṃ santhāgāraṃ acirakāritaṃ hoti,<BR>
anajjhāvutthaṃ samaṇena vā brāhmaṇena vā kenaci vā manussabhutena. Atha kho<BR>
kāpilavatthavā sakyā yena bhagavā tenupasaṅkamiṃsu upasaṅkamitvā bhagavantaṃ<BR>
abhivādetvā ekamantaṃ nisīdiṃsu, ekamantaṃ nisinnā kho kāpilavatthavā sakyā<BR>
bhagavantaṃ etadavocuṃ;<BR>
<BR>
-------------------------<BR>
1. Kimilāyaṃ - machasaṃ<BR>
2. Kimilo - machasaṃ<BR>
3. Na vuṭṭhānaṃ - machasaṃ, syā<BR>
4. Kapilavatthuvāsinaṃ - syā. <BR>
<BR>
[BJT Page 356] [\x 356/]     <BR>
Idha bhante kāpilavatthavānaṃ sakyānaṃ navaṃ santhāgāraṃ acirakāritaṃ hoti, anajjhāvuttaṃ<BR>
samaṇena vā brāhmaṇena vā kenaci vā manussabhute, [PTS Page 183] [\q 183/]      taṃ<BR>
bhante bhagavā paṭhamaṃ paribhuñjatu, bhagavatā paṭhamaṃ paribhuttaṃ pacchā<BR>
kāpilavatthavā sakyā paribhuñjissanti; tadassa kāpilavatthavānaṃ sakyānaṃ dīgharattaṃ<BR>
hitāya sukhāyāti. Adhivāsesi bhagavā tuṇhībhāvena. <BR>
<BR>
Atha kho kāpilavatthavā sakyā bhagavato adhivāsanaṃ viditvā uṭṭhāyāsanā bhagavantaṃ<BR>
abhivādetvā padakkhiṇaṃ katvā yena navaṃ santhāgāraṃ tenupasaṅkamiṃsu, upasaṅkamitvā<BR>
sabbasanthariṃ santhāgāraṃ santharāpetvā-1. Āsanāni paññāpetvā udakamaṇikaṃ<BR>
patiṭṭhāpetvā telappadīpaṃ āropetvā yena bhagavā tenupasaṅkamiṃsu, upasaṅkamitvā<BR>
bhagavantaṃ etadavocuṃ: sabbasantharisanthataṃ bhante santhāgāraṃ, āsanāni paññattāni<BR>
udakamaṇiko patiṭṭhāpito, telappadīpo āropito yassadāni bhagavā kālaṃ maññatīti. -2. <BR>
<BR>
Atha kho bhagavā nivāsetvā pattacīvaraṃ ādāya saddhiṃ bhikkhusaṅghena yena navaṃ<BR>
santhāgāraṃ tenupasaṅkami, upasaṅkamitvā pāde pakkhāletvā santhāgāraṃ pavisitvā<BR>
majjhimathamhaṃ nissāya puratthābhimukho nisīdi. Bhikkhusaṅghopi kho pāde pakkhāletvā<BR>
santhāgāraṃ pavisitvā pacchimaṃ bhittiṃ nissāya puratthābhimukho nisīdi bhagavantaññeva<BR>
purakkhatvā. Kāpilavatthavāpi kho sakyā pāde pakkhāletvā santhāgāraṃ pavisitvā<BR>
puratthimaṃ bhittiṃ nissāya pacchimābhimukhā-3 nisīdiṃsu bhagavantaññeva purakkhatvā. <BR>
<BR>
Atha kho bhagavā kāpilavatthave sakye bahudeva rattiṃ dhammiyā kathāya sandassetvā<BR>
samādapetvā samuttejetvā sampahaṃsetvā uyyojesi: 'abhikkantā kho gotamā-4 ratti<BR>
yassadāni kālaṃ maññathā'ti. [PTS Page 184  [\q 184/]     ']evambhante' ti kho<BR>
kāpilavatthavā sakyā bhagavato paṭissutvā uṭṭhāyāsanā bhagavantaṃ abhivādetvā<BR>
padakkhiṇaṃ katvā pakkamiṃsu. <BR>
<BR>
Atha kho bhagavā acirapakkantesu kāpilavatthevesu sakyesu āyasmantaṃ mahāmoggallānaṃ<BR>
āmantesi: vigatathīnamiddho kho moggallāna, bhikkhusaṅgho, paṭibhātu taṃ moggallāna<BR>
bhikkhūnaṃ dhammī kathā, piṭṭhi me āgilāyati-5 tamhaṃ āyamissāmīti. Evambhanteti kho<BR>
āyasmā mahāmoggallāno bhagavato paccassosi. Atha kho bhagavā catugguṇaṃ saṅghāṭiṃ<BR>
paññāpetvā dakkhiṇena passena sīhaseyyaṃ kappesi pāde pādāṃ accādhāya sato sampajāno<BR>
uṭṭhānasaññaṃ manasi karitvā. <BR>
<BR>
1. Sattharitvā - machasaṃ<BR>
2. Maññasīti - machasaṃ<BR>
3. Paccāmukhā - syā, sī 2<BR>
4. Gotama - sī 2. <BR>
5. Piṭṭhimema āgilāyati - sī 1, 2. <BR>
[BJT Page 358] [\x 358/]     <BR>
Tatra kho āyasmā mahāmoggallāno bhikkhu āmantesi 'āvuso bhikkhavo' ti. Āvuso ti kho te<BR>
bhikkhū āyasmato mahāmoggallānassa paccassosuṃ, āyasmā mahāmoggallāno etadavoca:<BR>
<BR>
Avassutapariyāyañca vo āvuso desissāmi, anavassutapariyāyañca taṃ suṇātha.<BR>
Kathañcāvuso avassuto hoti: idhāvuso bhikkhu cakkhunā rūpaṃ disvā piyarūpe rūpe<BR>
adhimuccati, appiyarūpe rūpe vyāpajjati, anupaṭṭhitakāyasati ca viharati parittacetaso, tañca<BR>
cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā<BR>
dhammā aparisesā nirujjhanti. <BR>
<BR>
Sotena saddaṃ sutvā piyarūpe sadde adhimuccati, appiyarūpe sadde vyāpajjati,<BR>
anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ yathābhūtaṃ<BR>
nappajānāti yatthassa te uppannā pāpakā akusalā dhammā aparisesā [PTS Page 185] [\q<BR>
185/]      nirujjhanti. Ghānena gandhaṃ ghāyitvā piyarūpe gandhe adhimuccati, appiyarūpe<BR>
gandhe vyāpajjati, anupaṭṭhitakāyasati ca viharati parittacetaso, tañca cetovimuttiṃ<BR>
paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā<BR>
aparisesā nirujjhanti. Jivhāya rasaṃ sāyitvā piyarūpe rase adhimuccati, appiyarūpe rase<BR>
vyāpajjati, anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ<BR>
yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti.<BR>
Kāyena phoṭṭhabbaṃ phusitvā piyarūpe phoṭṭhabbe adhimuccati, appiyarūpe phoṭṭhabbe<BR>
khyāpajjati, anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ<BR>
yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti. <BR>
Manasā dhammaṃ viññāya piyarūpe dhamme adhimuccati, appiyarūpe dhamme vyāpajjati,<BR>
anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ yathābhūtaṃ<BR>
nappajānāti yatthassa te uppannā pāpakā akusalā dhammā aparisesā nirujjhanti; . Ayaṃ<BR>
vuccatāvuso bhikkhu avassuto cakkhuviññeyyesu rūpesu avassuto sotaviññeyyesu saddesu.<BR>
Avassuto ghānaviññeyyesu gandhesu, avassuto jivhāviññeyyesu rasesu, avassuto<BR>
kāyaviññeyyesu phoṭṭhabbesu, avassuto manoviññeyyesu dhammesu. <BR>
<BR>
Evaṃ vihāraṃ cāvuso bhikkhuṃ cakkhuto cepi naṃ māro upasaṅkamati, labhateva māro<BR>
otāraṃ labhati māro ārammaṇaṃ;<BR>
Sotato cepi naṃ māro upasaṅkamati, labhateva māro otāraṃ labhati māro ārammaṇaṃ;<BR>
Ghānato cepi naṃ māro upasaṅkamati, labhateva māro otāraṃ labhati māro ārammaṇaṃ;<BR>
Jivhāto cepi naṃ māro upasaṅkamati, labhateva māro otāraṃ labhati māro ārammaṇaṃ;<BR>
Kāyato cepi naṃ māro upasaṅkamati, labhateva māro otāraṃ labhati māro ārammaṇaṃ;<BR>
Manato cepi naṃ māro upasaṅkamati, labhateva māro otāraṃ labhati māro ārammaṇaṃ;<BR>
Seyyathāpi āvuso naḷāgāraṃ vā tiṇāgāraṃ vā sukkhaṃ kolāpaṃ terovassikaṃ puratthimāya<BR>
cepi naṃ disāya puriso ādittāya tiṇukkāya upasaṅkameyya; labhetheva aggi otāraṃ, labhetha<BR>
aggi ārammaṇaṃ. Pacchimāya cepi naṃ disāya puriso ādittāya tiṇukkāya upasaṅkameyya.<BR>
Uttarāya cepi naṃ disāya puriso ādittāya tiṇukkāya upasaṅkameyya. Dakkhiṇāya cepi naṃ<BR>
disāya puriso ādittāya tiṇukkāya upasaṅkameyya. Heṭṭhato cepi naṃ disāya puriso ādittāya<BR>
tiṇukkāya upasaṅkameyya; uparito cepi naṃ disāya ādittāya tiṇukkāya upasaṅakameyya,<BR>
yato kuto cepi naṃ puriso, ādittāya tiṇukkāya upasaṅkameyya; labhetheva aggi otāraṃ<BR>
labhetha aggi ārammaṇaṃ. <BR>
<BR>
[BJT Page 360] [\x 360/]     <BR>
<BR>
Evameva kho āvuso evaṃ vihāriṃ bhikkhuṃ cakkhuto cepi naṃ māro upasaṅkamati;<BR>
labhateva māro otāraṃ labhati māro ārammaṇaṃ. <BR>
Sotato cepi naṃ māro upasaṅkamati, labhateva māro otāraṃ labhati māro ārammaṇaṃ;<BR>
Ghānato cepi naṃ māro upasaṅkamati, labhateva māro otāraṃ labhati māro ārammaṇaṃ;<BR>
Jivhāto cepi naṃ māro upasaṅkamati, labhateva māro otāraṃ labhati māro ārammaṇaṃ;<BR>
Kāyato cepi naṃ māro upasaṅkamati, labhateva māro otāraṃ labhati māro ārammaṇaṃ;<BR>
Manato cepi naṃ māro upasaṅkamati, labhateva māro otāraṃ labhati māro ārammaṇaṃ;<BR>
Evaṃ vihāriṃ cāvuso bhikkhuṃ rūpā adhibhaṃsu, na bhikkhu rūpe adhibhosi; saddā<BR>
bhikkhuṃ adhibhaṃsu na [PTS Page 186] [\q 186/]      bhikkhu sadde adhibhosī; gandhā<BR>
bhikkhuṃ adhibhaṃsu, na bhikkhuṃ gandhe adhibhosi; rasā bhikkhuṃ adhibhaṃsu, na<BR>
bhikkhu rase adhibhosi; phoṭṭhabbā bhikkhuṃ adhibhaṃsu, na bhikkhu phoṭṭhabbe<BR>
adhibhosi; dhammā bhikkhuṃ adhibhaṃsu, na bhikkhu dhamme adhibhosi;<BR>
<BR>
Ayaṃ vuccatāvuso bhikkhu rūpādhibhuto-1 saddādhibhuto gandhādhibhuto rasādhibhuto<BR>
phoṭṭhabbādhibhuto dhammādhibhuto, adhibhūto anadhibhū adhibhaṃsu naṃ pāpakā<BR>
akusalā dhammā saṅkilesikā ponobhavikā-2 sadarā dukkhavipākā āyatiṃ-3 jāti jarāmaraṇīyā.<BR>
Evaṃ kho āvuso avassuto hoti. <BR>
Kathañcāvuso anavassuto hoti: idhāvuso bhikkhu cakkhunā rūpaṃ disvā piyarūpe rūpe<BR>
nādhimuccati, appiyarūpe rūpe na khyāpajjati, upaṭṭhitakāyasati ca viharati<BR>
appamāṇacetaso, tañca cetovimuttiṃ paññāvimuttiṃ yathābhūtaṃ pajānāti yatthassa te<BR>
uppannā pāpakā akusalā dhammā aparisesā nirujjhanti. <BR>
<BR>
Sotena saddaṃ sutvā piyarūpe sadde nādhimuccati, appiyarūpe sadde na vyāpajjati,<BR>
upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti. <BR>
Ghānena gandhaṃ ghāyitvā piyarūpe gandhe nādhimuccati, appiyarūpe gandhe na<BR>
vyāpajjati, upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti. <BR>
Jivhāya rasaṃ sāyitvā piyarūpe rase nādhimuccati, appiyarūpe rase na vyāpajjati,<BR>
upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti. <BR>
Kāyena phoṭṭhabbaṃ phusitvā piyarūpe phoṭṭhabbe nādhimuccati, appiyarūpe phoṭṭhabbe<BR>
na vyāpajjati, upaṭṭhitakāyasati ca viharati appamāṇacetaso, tañca cetovimuttiṃ<BR>
paññāvimuttiṃ yathābhūtaṃ pajānāti yatthassa te uppannā pāpakā akusalā dhammā<BR>
aparisesā nirujjhanti. <BR>
Manasā dhammaṃ viññāya piyarūpe dhamme nādhimuccati, appiyarūpe dhamme na<BR>
vyāpajjati, upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti;<BR>
Ayaṃ vuccatāvuso bhikkhu anavassuto cakkhuviññeyyesu rūpesu anavassuto<BR>
sotaviññeyyesu saddesu. Anavassuto ghānaviññeyyesu gandhesu, anavassuto<BR>
jivhāviññeyyesu rasesu, anavassuto kāyaviññeyyesu phoṭṭhabbesu, anavassuto<BR>
manoviññeyyesu dhammesu. <BR>
<BR>
Evaṃ vihāriṃ cāvuso bhikkhuṃ cakkhuto cepi naṃ māro upasaṅkamati, neva labhati māro<BR>
otāraṃ na labhati māro ārammaṇaṃ;<BR>
Sotato cepi naṃ māro upasaṅkamati, neva labhati māro otāraṃ na labhati māro ārammaṇaṃ;<BR>
Ghānato cepi naṃ māro upasaṅkamati, neva labhati māro otāraṃ na labhati māro<BR>
ārammaṇaṃ;<BR>
Jivhāto cepi naṃ māro upasaṅkamati, neva labhati māro otāraṃ na labhati māro ārammaṇaṃ;<BR>
Kāyato cepi naṃ māro upasaṅkamati, neva labhati māro otāraṃ na labhati māro ārammaṇaṃ;<BR>
Manato cepi naṃ māro upasaṅkamati, neva labhati māro otāraṃ na labhati māro<BR>
ārammaṇaṃ;<BR>
<BR>
1. Bhibhuto -sīmu. Sī 1, 2. <BR>
2. Ponobbhavikā - syā. <BR>
3. Āyati - sī 2. <BR>
<BR>
[BJT Page 362] [\x 362/]     <BR>
<BR>
Seyyathāpi āvuso kuṭāgārakā vā kuṭāgārasālā vā1. [PTS Page 187] [\q 187/]     <BR>
bahalamattikā addāvalimpanā2 puratthimāya cepi naṃ disāya puriso ādittāya tiṇukkāya<BR>
upasaṅkameyya; neva labhetha aggi otāraṃ, na labhetha aggi ārammaṇaṃ. Pacchimāya cepi<BR>
naṃ disāya puriso ādittāya tiṇukkāya upasaṅkameyya. Uttarāya cepi naṃ disāya puriso<BR>
ādittāya tiṇukkāya upasaṅkameyya. Dakkhiṇāya cepi naṃ disāya puriso ādittāya tiṇukkāya<BR>
upasaṅkameyya. Heṭṭhato cepi naṃ disāya puriso ādittāya tiṇukkāya upasaṅkameyya; yato<BR>
kuto cepi naṃ puriso, ādittāya tiṇukkāya upasaṅkameyya; neva labhetha aggi otāraṃ na<BR>
labhetha aggi ārammaṇaṃ. <BR>
<BR>
Evameva kho āvuso evaṃ vihāriṃ bhikkhuṃ cakkhuto cepi naṃ māro upasaṅkamati; neva<BR>
labhati māro otāraṃ na labhati māro ārammaṇaṃ. <BR>
Sotato cepi naṃ māro upasaṅkamati, neva labhati māro otāraṃ na labhati māro ārammaṇaṃ;<BR>
Ghānato cepi naṃ māro upasaṅkamati, neva labhati māro otāraṃ na labhati māro<BR>
ārammaṇaṃ;<BR>
Jivhāto cepi naṃ māro upasaṅkamati, neva labhati māro otāraṃ na labhati māro ārammaṇaṃ;<BR>
Kāyato cepi naṃ māro upasaṅkamati, neva labhati māro otāraṃ na labhati māro ārammaṇaṃ;<BR>
Manato cepi naṃ māro upasaṅkamati, neva labhati māro otāraṃ na labhati māro<BR>
ārammaṇaṃ;<BR>
Evaṃ vihārī cāvuso bhikkhu rūpe adhibhosi, na rūpā bhikkhuṃ adhibhaṃsu;<BR>
Sadde bhikkhu adhibhosi, na saddā bhikkhuṃ adhibhaṃsu; gandhe bhikkhu adhibhosi, na<BR>
gandhā bhikkhuṃ adhibhaṃsu; rase bhikkhu adhibhosi, na rasā bhikkhuṃ adhibhaṃsu.<BR>
Phoṭṭhabbe bhikkhu adhibhosi, na phoṭṭhabbā bhikkhuṃ adhibhaṃsu; dhamme bhikkhu<BR>
adhibhosi, na dhammā bhikkhuṃ adhibhaṃsu;<BR>
Ayaṃ vuccatāvuso bhikkhu rūpādhibhū saddādhibhū gandhādhibhū rasādhibhū<BR>
phoṭṭhabbādhibhū dhammādhibhū; adhibhū anadhibhūto adhibhosu te pāpake akusale<BR>
dhamme saṅkilesike ponobhavike sadare dukkhavipāke āyatiṃ jāti jarāmaraṇike. Evaṃ kho<BR>
āvuso anavassuto hotīti. <BR>
<BR>
Atha kho bhagavā uṭṭhahitvā āyasmantaṃ mahāmoggallānaṃ āmantesi: sādhu sādhu<BR>
moggallāna, sādhu-3 kho tvaṃ moggallāna bhikkhūnaṃ avassutapariyāyañca<BR>
anavassutapariyāyañca abhāsīti. Idamavoca āyasmā mahāmoggallāno, samanuñño [PTS<BR>
Page 188] [\q 188/]      satthā ahosi, attamanā te bhikkhū āyasmato mahāmoggallānassa<BR>
bhāsitaṃ abhinandiṃsūti. -4. <BR>
<BR>
1. 19. 7<BR>
Dukkhadhammasuttaṃ<BR>
<BR>
244. Yato kho bhikkhave bhikkhu sabbesaṃ yeva dukkhadhammānaṃ samudayañca-5<BR>
atthagamañca yathābhūtaṃ pajānāti, tathā kho panassa kāmā diṭṭhā honti, yathāssa kāme<BR>
passato yo kāmesu kāmacchando kāmasneho kāmamucchā kāmapariḷāho so nānuseti, tathā<BR>
kho panassa cāro ca vihāro ca anubuddho hoti, yathā carantaṃ viharantaṃ abhijjhā<BR>
domanassā pāpakā akusalā dhammā nānussavanti. <BR>
<BR>
1. Kuṭāgāraṃ vā sālā vā - machasaṃ<BR>
2. Maddāvalepanā - syā<BR>
Addāvalepanā - machasaṃ<BR>
3. Sādhusādhu kho - syā. <BR>
4. Abhinandunti - machasaṃ syā. <BR>
5. Assādañca ādīnavañca - sī 1. 2<BR>
6. Anubandho - syā. <BR>
<BR>
[BJT Page 364] [\x 364/]     <BR>
<BR>
Kathañca bhikkhave bhikkhu sabbesaṃyeva dukkhadhammānaṃ samudayañca atthagamañca<BR>
yathābhūtaṃ pajānāti iti rūpaṃ, itirūpassa samudayo, iti rūpassa atthagamo iti vedanā, iti<BR>
vedanāya samudayo, iti vedanāya atthagamo;<BR>
Iti saññā, iti saññāya samudayo, iti saññāya atthagamo iti saṅkhārā, iti saṅkhārānaṃ<BR>
samudayo, iti saṅkhārānaṃ atthagamo;<BR>
Iti viññāṇaṃ, iti viññāṇassa samudayo, iti viññāṇassa atthagamoti. Evaṃ kho bhikkhave<BR>
bhikkhu sabbesaṃyeva dukkhadhammānaṃ samudayañca atthagamañca yathābhūtaṃ<BR>
pajānāti. <BR>
Kathañca bhikkhave bhikkhuno kāmā diṭṭhā honti yathāssa kāme passato yo kāmesu<BR>
kāmacchando kāmasneho kāmamucchā kāmapariḷāho so nānuseti, seyyathāpi bhikkhave<BR>
aṅgārakāsu sādhikaporisā puṇṇā aṅgārānaṃ vītaccikānaṃ vītadhūmānaṃ, atha puriso<BR>
āgaccheyya jīvitukāmo amaritukāmo sukhakāmo dukkhapaṭikkulo, tamenaṃ dve balavanto<BR>
purisā nānābāhāsu gahetvā taṃ aṅgārakāsuṃ upakaḍeḍhayyuṃ, so iti viti ceva-1. Kāyaṃ<BR>
santāmeyya, taṃ kissa hetu ñātaṃ hi-2 bhikkhave [PTS Page 189] [\q 189/]      tassa<BR>
purisassa hoti: 'imañcāhaṃ aṅgārakāsuṃ papatissāmi, -3. Tatonidānaṃ maraṇaṃ vā<BR>
nigacchāmi-4. Maraṇamattaṃ vā dukkha'nti. Evameva kho bhikkhave bhikkhuno<BR>
aṅgārakāsūpamā kāmā diṭṭhā honti, yathāssa kāme passato yo kāmesu kāmacchando<BR>
kāmasneho kāmamucchā kāmapariḷāho so nānuseti. <BR>
<BR>
Kathañca bhikkhave bhikkhuno cāro ca vihāro ca anubuddho hoti yathā carantaṃ viharantaṃ<BR>
abhijjhā domanassā pāpakā akusalā dhammā nānussavanti, seyyathāpi bhikkhave puriso<BR>
bahukaṇṭakaṃ dāyaṃ paviseyya: tassassa puratopi-5 kaṇṭako, pacchato pi kaṇṭako,<BR>
uttaratopi kaṇṭako, dakkhiṇatopi kaṇṭako, heṭṭhatopi kaṇṭako, uparitopi kaṇṭako. So sato<BR>
ca-6 abhikkameyya sato paṭikkameyya; mā maṃ kaṇṭakoti, evaṃ kho bhikkhave yaṃ loke<BR>
piyarūpaṃ sātarūpaṃ ayaṃ vuccati ariyassa vinaye kaṇṭako; taṃ kaṇṭakoti iti viditvā saṃvaro<BR>
ca asaṃvaro ca veditabbo. <BR>
Katañcava bhikkhave asaṃvaro hoti. <BR>
<BR>
Idha bhikkhave bhikkhu cakkhunā rūpaṃ disvā piyarūpe rūpe adhimuccati, appiyarūpe rūpe<BR>
vyāpajjati, anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ<BR>
yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti. <BR>
Sotena saddaṃ sutvā piyarūpe sadde adhimuccati, appiyarūpe sadde vyāpajjati,<BR>
anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ yathābhūtaṃ<BR>
nappajānāti yatthassa te uppannā [PTS Page 190] [\q 190/]      pāpakā akusalā dhammā<BR>
aparisesā nirujjhanti. Ghānena gandhaṃ ghāyitvā piyarūpe gandhe adhimuccati, appiyarūpe<BR>
gandhe vyāpajjati, anupaṭṭhitakāyasati ca viharati parittacetaso, tañca cetovimuttiṃ<BR>
paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā<BR>
aparisesā nirujjhanti. Jivhāya rasaṃ sāyitvā piyarūpe rase adhimuccati, appiyarūpe rase<BR>
vyāpajjati, anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ<BR>
yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti.<BR>
Kāyena phoṭṭhabbaṃ phusitvā piyarūpe phoṭṭhabbe adhimuccati, appiyarūpe phoṭṭhabbe<BR>
vyāpajjati, anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ<BR>
yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti. <BR>
1. Iti imameva - syā<BR>
2. Aññāṇañhi - syā<BR>
3. Ca passāmi - syā<BR>
4. Gacchāmi - syā<BR>
Nigaccha sāmi - machasaṃ<BR>
5. Tassapuratopi - machasaṃ, syā<BR>
6. Sato abhikkameyya- sīmu. Sī 2. <BR>
<BR>
[BJT Page 366] [\x 366/]     <BR>
<BR>
Manasā dhammaṃ viññāya piyarūpe dhamme adhimuccati, appiyarūpe dhamme vyāpajjati,<BR>
anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ yathābhūtaṃ<BR>
nappajānāti yatthassa te uppannā pāpakā akusalā dhammā aparisesā nirujjhanti; evaṃ kho<BR>
bhikkhave asaṃvaro hoti. <BR>
<BR>
Kathañca bhikkhave saṃvaro hoti:<BR>
<BR>
Idha bhikkhu cakkhunā rūpaṃ disvā piyarūpe rūpe nādhimuccati, appiyarūpe rūpe na<BR>
vyāpajjati, upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti. <BR>
Sotena saddaṃ sutvā piyarūpe sadde nādhimuccati, appiyarūpe sadde na khyāpajjati,<BR>
upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti. <BR>
Ghānena gandhaṃ ghāyitvā piyarūpe gandhe nādhimuccati, appiyarūpe gandhe na<BR>
khyāpajjati, upaṭṭhitakāyasati ca viharati appamāṇacetaso, tañca cetovimuttiṃ<BR>
paññāvimuttiṃ yathābhūtaṃ pajānāti yatthassa te uppannā pāpakā akusalā dhammā<BR>
aparisesā nirujjhanti. <BR>
Jivhāya rasaṃ sāyitvā piyarūpe rase nādhimuccati, appiyarūpe rase na vyāpajjati,<BR>
upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti. <BR>
Kāyena phoṭṭhabbaṃ phusitvā piyarūpe phoṭṭhabbe nādhimuccati, appiyarūpe phoṭṭhabbe<BR>
na vyāpajjati, upaṭṭhitakāyasati ca viharati appamāṇacetaso, tañca cetovimuttiṃ<BR>
paññāvimuttiṃ yathābhūtaṃ pajānāti yatthassa te uppannā pāpakā akusalā dhammā<BR>
aparisesā nirujjhanti. <BR>
Manasā dhammaṃ viññāya piyarūpe dhamme nādhimuccati, appiyarūpe dhamme na<BR>
vyāpajjati, upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti;<BR>
evaṃ kho bhikkhave saṃvaro hoti. <BR>
Tassa ce bhikkhave, bhikkhuno evaṃ carato evaṃ viharato kadāci karahaci satisammosā<BR>
uppajjanti pāpakā akusalā dhammā sarasaṅakappā saññojaniyā, dandho bhikkhave,<BR>
satuppādo, atha kho naṃ-1 khippameva pajahati vinodeti, byantīkaroti, anabhāvaṃ gameti. <BR>
<BR>
Seyyathāpi bhikkhave, puriso divasasantatte ayokaṭāhe dve vā tīṇi vā udakaphusitāni<BR>
nipāteyya; dandho bhikkhave udakaphusitānaṃ nipāto, atha kho naṃ khippameva<BR>
parikkhayaṃ pariyādānaṃ gaccheyya. Evameva kho bhikkhave, tassa ce bhikkhuno evaṃ<BR>
carato evaṃ viharato kadāci karahaci satisammosā uppajjanti pāpakā akusalā dhammā<BR>
sarasaṅkappā saññojaniyā; dandho bhikkhave, satuppādo atha kho naṃ khippameva pajahati<BR>
vinodeti byantī karoti anabhāvaṃ gameti. Evaṃ kho bhikkhave bhikkhuno cāro ca vihāro ca<BR>
anubuddho hoti yathā carantaṃ viharantaṃ abhijjhā domanassā pāpakā akusalā dhammā<BR>
nānussavanti. <BR>
<BR>
Tañce bhikkhave bhikkhuṃ evaṃ carantaṃ evaṃ viharantaṃ rājāno vā rājamahāmattā vā mittā<BR>
vā amaccā vā ñātī vā sālohitā vā bhogehi abhihaṭṭhuṃ pavāreyyuṃ: ehamho purisa, kinte<BR>
ime kāsāva anudahanti?-2. Kiṃ muṇḍo kapālamanucarasi? Ehi hīnāyāvattitvā bhoge ca<BR>
bhuñjassu, puññāni ca karohīti. <BR>
<BR>
So vata bhikkhave bhikkhu evaṃ caranto evaṃ viharanto sikkhaṃ paccakkhāya<BR>
hīnāyāvattissatīti netaṃ ṭhānaṃ vijjati. <BR>
<BR>
1. Taṃ - sī 1, 2. <BR>
2. Ḍayhanti - sī 1, 2. <BR>
Dayhanti - syā. <BR>
<BR>
[BJT Page 368] [\x 368/]     <BR>
<BR>
[PTS Page 191] [\q 191/]      seyyathāpi bhikkhave gaṅgānadī pācīnaninnā pācīna poṇā<BR>
pācīnapabhārā, atha mahājanakāyo āgaccheyya kuddālapiṭakaṃ ādāya: mayaṃ imaṃ<BR>
gaṅgānadiṃ pacchāninnaṃ karissāma pacchāpoṇaṃ pacchāpabbhārantī; taṃ kimmaññatha<BR>
bhikkhave, api nu se mahājanakāyo gaṅgānadiṃ pacchāninnaṃ kareyya pacchāpoṇaṃ<BR>
pacchāpabbhāranti? No hetaṃ bhante. Taṃ kissa hetu: gaṅgānadī bhante pācīna ninnā<BR>
pācīna poṇā pācīna pabbhārā, sā na sukarā pacchāninnaṃ kātuṃ paccāpoṇaṃ<BR>
pacchāpababhāraṃ, yāvadeva ca pana so mahājanakāyo kilamathassa vighātassa bhāgī<BR>
assāti. <BR>
<BR>
Evameva kho bhikhve tañce-1 bhikkhuṃ evaṃ carantaṃ evaṃ viharantaṃ rājāno vā<BR>
rājamahāmattā vā mittā vā amaccā vā ñātī vā sālohitā vā bhogehi abhihaṭṭhuṃ pavāreyyuṃ:<BR>
"ehamho purisa, kinte ime kāsāvā anudahanti? Kiṃ muṇḍo kapālamanucarasi? Ehi<BR>
hīnāyāvattitvā bhoge ca bhuñjassu, puññāni ca karohi" ti. So pana bhikkhave bhikkhu evaṃ<BR>
caranto evaṃ viharanto sikkhaṃ paccakkhāya hīnāyāvattissatīti netaṃ ṭhānaṃ vijjati, taṃ<BR>
kissa hetu: yaṃ hi taṃ bhikkhave cittaṃ dīgharattaṃ vivekaninnaṃ vivekapoṇaṃ<BR>
vivekapabbhāraṃ. Tatha-2. Hīnāyāvattissatīti netaṃ ṭhānaṃ vijjatīti. <BR>
<BR>
1. 19. 8<BR>
Kiṃsukopamasuttaṃ<BR>
<BR>
245. Atha-3 kho aññataro bhikkhu yenaññataro bhikkhu tenupasaṅkami, upasaṅkamitvā taṃ<BR>
bhikkhuṃ etadavoca: "kittāvatā nu kho āvuso bhikkhuno dassanaṃ suvisuddhaṃ hotī" ti?<BR>
Yato kho āvuso bhikkhu channaṃ phassāyatanānaṃ [PTS Page 192] [\q 192/]     <BR>
samudayañca atthagamañca yathābhūtaṃ pajānāti, ettāvatā kho āvuso bhikkhuno dassanaṃ<BR>
suvisuddhaṃ hotīti. <BR>
Atha kho so bhikkhu asantuṭṭho tassa bhikkhussa pañhavyākaraṇena-4. Yenaññataro<BR>
bhikkhu tenupasaṅkami, upasaṅkamitvā taṃ bhikkhuṃ etadavoca: "kittāvatā nū kho āvuso<BR>
bhikkhuno dassanaṃ suvisuddhaṃ hotī" yatho kho āvuso bhikkhu pañcannaṃ<BR>
upādānakkhandhānaṃ samudayañaca atthagamañca yathābhūtaṃ pajānāti, ettāvatā kho<BR>
āvuso bhikkhuno dassanaṃ suvisuddhaṃ hotīti. <BR>
<BR>
1. Tañca - sī 1<BR>
2. Tathā - machasaṃ. Sī 1, 2. <BR>
3. Yato - sī 2. <BR>
4. Pañha veyyākaraṇena - machasaṃ. <BR>
<BR>
[BJT Page 370] [\x 370/]     <BR>
<BR>
Atha kho so bhikkhu asantuṭṭho tassa bhikkhussa pañhavyākaraṇena yenaññataro bhikkhu<BR>
tenupasaṅkami, upasaṅkamitvā taṃ bhikkhuṃ etadavoca: "kittāvatā nū kho āvuso bhikkhuno<BR>
dassanaṃ suvisuddhaṃ hotī" ti? Yatho kho āvuso bhikkhu catunnaṃ mahābhūtānaṃ<BR>
samudayañca atthagamañca yathābhūtaṃ pajānāti, ettāvatā kho āvuso bhikkhuno dassanaṃ<BR>
suvisuddhaṃ hotīti. <BR>
<BR>
Atha kho so bhikkhu asantuṭṭho tassa bhikkhussa pañhavyākaraṇena [PTS Page 193] [\q<BR>
193/]      yenaññataro bhikkhu tenupasaṅkami, upasaṅkamitvā taṃ bhikkhuṃ etadavoca:<BR>
"kittāvatā nū kho āvuso bhikkhuno dassanaṃ suvisuddhaṃ hotī" yato kho āvuso bhikkhu<BR>
"yaṃ kiñci samudayadhammaṃ sabbantaṃ nirodhadhammanti" yathābhūtaṃ pajānāti, ettāvatā<BR>
kho āvuso bhikkhuno dassanaṃ suvisuddhaṃ hotīti. <BR>
<BR>
Atha kho so bhikkhu asantuṭṭho tassa bhikkhuno pañhavyākaraṇena yena bhagavā<BR>
tenupasaṅkami, upasaṅkamitvā bhagavantaṃ abhivādetvā ekamantaṃ nisīdi, ekamantaṃ<BR>
nisinno kho so bhikkhu bhagavantaṃ etadavoca: idhāhaṃ bhante yenaññataro bhikkhu<BR>
tenupasaṅkami, upasaṅkamitvā taṃ bhikkhuṃ etadavoca: "kittāvatā nu kho āvuso bhikkhuno<BR>
dassanaṃ suvisuddhaṃ hotī" ti? Evaṃ vutte bhante so bhikkhu maṃ etadavoca: yato kho<BR>
āvuso bhikkhu channaṃ phassāyatanānaṃ samudayañca atthagamañca yathābhūtaṃ pajānāti<BR>
ettāvatā kho āvuso bhikkhuno dassanaṃ suvisuddhaṃ hotīti. <BR>
* <BR>
Atha khvāhaṃ bhante asantuṭṭho tassa bhikkhussa pañhavyākaraṇena yenaññataro bhikkhu<BR>
tenupasaṅakami, upasaṅkamitvā taṃ bhikkhuṃ etadavoca: "kittāvatā nu kho āvuso<BR>
bhikkhuno dassanaṃ suvisuddhaṃ hotī" ti? Evaṃ vutte bhante so bhikkhu maṃ etadavoca:<BR>
yato ca kho āvuso bhikkhu pañcannaṃ upādānakkhandhānaṃ samudayañca atthagamañca<BR>
yathābhūtaṃ pajānāti, ettāvatā kho āvuso bhikkhuno dassanaṃ suvisuddhaṃ hotīti. Yato ca<BR>
kho āvuso bhikkhu catunnaṃ mahābhūtānaṃ samudayañca atthagamañca yathābhūtaṃ<BR>
pajānāti ettāvatā kho āvuso bhikkhuno dassanaṃ suvisuddhaṃ hotīti. Yaṃ kiñci<BR>
samudayadhammaṃ sabbantaṃ nirodhadhammanti yathābhūtaṃ pajānāti, ettāvatā kho āvuso<BR>
bhikkhuno dassanaṃ suvisuddhaṃ hotīti. <BR>
<BR>
Atha khvāhaṃ bhante asantuṭṭho tassa bhikkhuno pañhavyākaraṇena yena bhagavā<BR>
tenupasaṅkami. Kittāvatā nu kho bhante bhikkhuno dassanaṃ suvisuddhaṃ hotīti?<BR>
<BR>
Seyyathāpi bhikkhu purisassa kiṃsuko adiṭṭhapubbo assa, so yenaññataro puriso kiṃsukassa<BR>
dassāvī tenupasaṅkameyya, upasaṅkamitvā taṃ purisaṃ evaṃ vadeyya: "kīdiso bho purisa,<BR>
kiṃsuko" ti. So evaṃ vadeyya "kāḷako kho ambho purisa, kiṃsuko, seyyathāpi jhāmakhāṇūti?<BR>
Tena kho pana bhikkhu, samayena tādiso vassa kiṃsuko yathā tassa purisassa dassanaṃ. <BR>
<BR>
[BJT Page 372] [\x 372/]     <BR>
<BR>
Atha kho so bhikkhu puriso asantuṭṭho tassa purisassa pañhavyākareṇana yenaññataro<BR>
puriso kiṃsukassa dassāvī tenupasaṅkameyya, upasaṅkamitvā taṃ purisaṃ evaṃ vadeyya:<BR>
"kīdiso bho purisa, kiṃsuko" ti? So evaṃ vadeyya: "lohitako ambho purisa, kiṃsuko<BR>
seyyathāpi maṃsapesī" ti. Tena kho pana bhikkhu samayena tādiso vassa kiṃsuko yathā<BR>
tassa purisassa dassanaṃ. <BR>
Atha kho so bhikkhu puriso asantuṭṭho tassa purisassa pañhavyākareṇana yenaññataro<BR>
puriso kiṃsukassa dassāvī tenupasaṅkameyya, upasaṅkamitvā taṃ purisaṃ evaṃ vadeyya:<BR>
kīdiso bho purisa, kiṃsukoti? So evaṃ vadeyya: ocīrakajāto-1 ko ambho purisa, kiṃsuko<BR>
ādinnasipāṭiko, seyyathāpi sirīsoti. Tena kho pana bhikkhu samayena tādisovassa kiṃsuko<BR>
yathā tassa purisassa dassanaṃ. <BR>
<BR>
Atha kho so bhikkhu puriso asantuṭṭho tassa purisassa [PTS Page 194] [\q 194/]     <BR>
pañhavyākareṇana yenaññataro puriso kiṃsukassa dassāvī tenupasaṅkameyya,<BR>
upasaṅkamitvā taṃ purisaṃ evaṃ vadeyya: kīdiso bho purisa, kiṃsukoti? So evaṃ vadeyya:<BR>
bahalapattapalāso ko ambho purisa, kiṃsuko sandacchāyo seyyathāpi nigrodhoti. Tena kho<BR>
pana bhikkhu samayena tādisovassa kiṃsuko yathā tassa purisassa dassanaṃ. Evameva kho<BR>
bhikkhu yathā yathā adhimuttānaṃ tesaṃ sappurisānaṃ dassanaṃ suvisuddhaṃ-2. Tathā tathā<BR>
tehi tehi sappurisehi-3. Byākataṃ. <BR>
<BR>
Seyyathāpi bhikkhū rañño paccantimaṃ nagaraṃ daḷahuddāpaṃ-4. Daḷha pākāratoraṇaṃ<BR>
chadvāraṃ, tatrassa dovāriko paṇḍito vyatto medhāvī aññātānaṃ nivāretā ñātānaṃ pavesetā,<BR>
puratthimāya disāya āgantvā sīghaṃ dutayugaṃ taṃ dovārikaṃ evaṃ vadeyya: "katthambho<BR>
purisa, imassa nagarassa nagarasāmī" ti? -5. So evaṃ vadeyya: eso bhante majjhe siṃghāṭake<BR>
nisinnoti. <BR>
<BR>
Atha kho taṃ sīghaṃ dutayugaṃ nagarasāmissa-5 yathābhūtaṃ vacanaṃ nīyyātetvā<BR>
yathāgatamaggaṃ paṭipajjeyya. Pacchimāya disāya āgantvā sīghaṃ dūtayugaṃ taṃ dovārikaṃ<BR>
evaṃ vadeyya: uttarāya disāya āgantvā sīghaṃ dutayugaṃ taṃ dovārikaṃ evaṃ vadeyya:<BR>
dakkhiṇāya disāya āgantvā sīghaṃ dūtayugaṃ taṃ dovārikaṃ evaṃ vadeyya: "katthambho<BR>
purisa imassa nagarassa nagarasāmīti? So evaṃ vadeyya: "eso bhante majjhe siṃghāṭake<BR>
nisinno" ti. Atha kho taṃ sīghaṃ dutayugaṃ nagarasāmissa-6 yathābhūtaṃ vacanaṃ<BR>
nīyyātetvā yathāgatamaggaṃ paṭipajjeyya. <BR>
<BR>
1. Ojirakajāto - sī 2, [PTS]<BR>
2. Suvisuddhaṃ hoti - machasaṃ, syā<BR>
3. Tathā tathā botehi sappurisehi - machasaṃ. <BR>
Chekehi sappurisehi - syā. <BR>
4. Daḷahuddhāpaṃ - machasaṃ<BR>
5. Nagarassasāmi - sīmu, syā. <BR>
Imassa nagarassāmī - machasaṃ. <BR>
<BR>
[BJT Page 374] [\x 374/]     <BR>
<BR>
Upamā kho myāyaṃ bhikkhu katā atthassa viññāpanāya, ayañcevettha attho: nagaranti kho<BR>
bhikkhu imassetaṃ cātummahābhutikassa kāyassa adhivacanaṃ. Mātāpettikasambhavassa<BR>
odanakummāsūpacayassa aniccucchādana parimaddana bhedana viddaṃsana dhammassa.<BR>
Chadvāranti kho bhikkhu, channetaṃ ajjhattikānaṃ āyatanānaṃ adhivacanaṃ. Dovārikoti kho<BR>
bhikkhu satiyā etaṃ adhivacanaṃ. [PTS Page 195] [\q 195/]      sīghaṃ dutayuganti kho<BR>
bhikkhu samathavipassanānetaṃ adhivacanaṃ. Nagarasāmiti kho bhikkhu viññāṇassetaṃ<BR>
adhivacanaṃ. Majjhe siṅghāṭakoti kho bhikkhu catunnetaṃ mahābhūtānaṃ adhivacanaṃ:<BR>
paṭhavidhātuyā āpodhātuyā tejodhātuyā vāyodhātuyā. Yathābhutavacananti kho bhikkhu<BR>
nibbānassetaṃ adhivacanaṃ. Yathāgatamaggoti kho bhikkhu ariyassetaṃ aṭṭhaṅgikassa<BR>
maggassa adhivacanaṃ syeyathīdaṃ: sammādiṭṭhiyā, sammāsaṅkappā, sammāvācā,<BR>
sammākammantā, sammāājīvā, sammāvāyāmā, sammāsati, sammāsamādhissāti. <BR>
<BR>
1. 19. 9<BR>
Vīṇopamasuttaṃ<BR>
<BR>
246. Yassa kassa ci bhikkhave bhikkhussa vā bhikkhuniyā vā cakkhuviññeyyesu rūpesu<BR>
uppajjeyya chando vā rāgo vā doso vā moho vā paṭighaṃ-1 vā cetaso, tato cittaṃ nivāraye,<BR>
-2. Sabhayo ceso maggo sappaṭibhayo ca sakaṇṭako ca sagahano ca ummaggo ca<BR>
kummaggo ca dubhitiko ca, asappurisasevito ceso maggo na ceso maggo sappurisehi sevito,<BR>
na tvaṃ arahasīti tato cittaṃ nivāraye cakkhuviññeyyehi rūpehi. <BR>
<BR>
Yassa kassa ci bhikkhave bhikkhussa vā bhikkhuniyā vā sotaviññeyyesu saddesu uppajjeyya<BR>
chando vā rāgo vā doso vā moho vā paṭighaṃ vā cetaso, tato cittaṃ nivāraye, sabhayo ceso<BR>
maggo sappaṭibhayo ca sakaṇṭako ca sagahano ca ummaggo ca kummaggo ca dubhitiko ca,<BR>
asappurisasevito ceso maggo na ceso maggo sappurisehi sevito, na tvaṃ arahasīti tato cittaṃ<BR>
nivāraye sotaviññeyyehi saddehi. <BR>
<BR>
Yassa kassa ci bhikkhave bhikkhussa vā bhikkhuniyā vā ghānaviññeyyesu gandhesu<BR>
uppajjeyya chando vā rāgo vā doso vā moho vā paṭighaṃ vā cetaso, tato cittaṃ nivāraye,<BR>
sabhayo ceso maggo sappaṭibhayo ca sakaṇṭako ca sagahano ca ummaggo ca kummaggo<BR>
ca dubhitiko ca, asappurisasevito ceso maggo na ceso maggo sappurisehi sevito, na tvaṃ<BR>
arahasīti tato cittaṃ nivāraye ghānaviññeyyehi gandhesu. <BR>
<BR>
Yassa kassa ci bhikkhave bhikkhussa vā bhikkhuniyā vā jivhāviññeyyesu rasesu uppajjeyya<BR>
chando vā rāgo vā doso vā moho vā paṭighaṃ vā cetaso, tato cittaṃ nivāraye, sabhayo ceso<BR>
maggo sappaṭibhayo ca sakaṇṭako ca sagahano ca ummaggo ca kummaggo ca dubhitiko ca,<BR>
asappurisasevito ceso maggo na ceso maggo sappurisehi sevito, na tvaṃ arahasīti tato cittaṃ<BR>
nivāraye jivhāviññeyyehi rasesu. <BR>
<BR>
Yassa kassa ci bhikkhave bhikkhussa vā bhikkhuniyā vā kāyaviññeyyesu phoṭṭhabbesu<BR>
uppajjeyya chando vā rāgo vā doso vā moho vā paṭighaṃ vā cetaso, tato cittaṃ nivāraye,<BR>
sabhayo ceso maggo sappaṭibhayo ca sakaṇṭako ca sagahano ca ummaggo ca kummaggo<BR>
ca duhitiko ca, asappurisasevito ceso maggo na ceso maggo sappurisehi sevito, na tvaṃ<BR>
arahasīti tato cittaṃ nivāraye kāyaviññeyyehi phoṭṭhabbehi. <BR>
<BR>
Yassa kassa ci bhikkhave bhikkhussa vā bhikkhuniyā vā manoviññeyyesu dhammesu<BR>
uppajjeyya chando vā rāgo vā doso vā moho vā paṭighaṃ vā cetaso, tato cittaṃ nivāraye,<BR>
sabhayo ceso maggo sappaṭibhayo ca sakaṇṭako ca sagahano ca ummaggo ca kummaggo<BR>
ca duhitiko ca, asappurisasevito ceso maggo na ceso maggo sappurisehi sevito, na tvaṃ<BR>
arahasīti tato cittaṃ nivāraye manoviññeyyehi dhammehi. <BR>
<BR>
1. Sappaṭighaṃ vāpi - syā. <BR>
2. Nivāreyya, sīmu. <BR>
<BR>
[BJT Page 376] [\x 376/]     <BR>
<BR>
Seyyathāpi bhikkhave kiṭṭhaṃ sampannaṃ, kiṭṭharakkhako-1. Ca pamatto goṇo ca kiṭṭhādo<BR>
aduṃ kiṭṭhaṃ [PTS Page 196] [\q 196/]      otaritvā-2 yāvadatthaṃ madaṃ āpajjeyya,<BR>
evameva kho bhikkhave assutavā puthujjano chasu phassāyatanesu asaṃvutakārī pañcasu<BR>
kāmaguṇesu yāvadatthaṃ madaṃ āpajjati. Seyyathāpi bhikkhave kiṭṭhaṃ sampannaṃ<BR>
kiṭṭharakkhako ca appamatto goṇo ca kiṭṭhādo aduṃ kiṭṭhaṃ otareyya-3. Tamenaṃ<BR>
kiṭṭharakkhako nāsāya suggahītaṃ gaṇheyya, nāsāya suggahītaṃ gahetvā uparighaṭāyaṃ<BR>
suniggahitaṃ niggaṇheyya, uparighaṭāyaṃ suniggahitaṃ niggahetvā daṇḍena sutāḷitaṃ<BR>
tāḷeyya, daṇḍena sutāḷitaṃ tāḷetvā ossajeyya, -4. <BR>
<BR>
Dutiyampi kho bhikkhave goṇo kiṭṭhādo aduṃ kiṭṭhaṃ otareyya, tamenaṃ kiṭṭharakkhako<BR>
nāsāya suggahitaṃ gaṇheyya, nāsāya suggahitaṃ gahetvā uparighaṭāyaṃ suniggahitaṃ<BR>
niggaṇaheyya, uparighaṭāyaṃ suniggahitaṃ niggahetvā daṇḍena sutāḷitaṃ tāḷeyya,<BR>
daṇḍena sutāḷitaṃ tāḷetvā ossajeyya, evaṃ hi so bhikkhave goṇo kiṭṭhādo gāmagato vā<BR>
araññagato vā ṭhāna bahulo assa nisajjabahulo, na taṃ kiṭṭhaṃ puna otareyya. Tameva<BR>
purimaṃ daṇḍasamphassaṃ samanussaranto. Evameva kho bhikkhave yato bhikkhuno<BR>
chasu phassāyatanesu cittaṃ udujjitaṃ hoti sudujjitaṃ ajjhattaṃ santiṭṭhati sannisīdati ekodi<BR>
hoti samādhiyati. <BR>
<BR>
Tatiyampi kho bhikkhave goṇo kiṭṭhādo aduṃ kiṭṭhaṃ otareyya, tamenaṃ kiṭṭharakkhako<BR>
nāsāya suggahitaṃ gaṇheyya, nāsāya suggahitaṃ gahetvā uparighaṭāyaṃ suniggahitaṃ<BR>
niggaṇaheyya, uparighaṭāyaṃ suniggahitaṃ niggahetvā daṇḍena sutāḷitaṃ tāḷeyya,<BR>
daṇḍena sutāḷitaṃ tāḷetvā ossajeyya, evaṃ hi so bhikkhave goṇo kiṭṭhādo gāmagato vā<BR>
araññagato vā ṭhāna bahulo assa nisajjabahulo, na taṃ kiṭṭhaṃ puna otareyya. Tameva<BR>
purimaṃ daṇḍasamphassaṃ samanussaranto. Evameva kho bhikkhave yato bhikkhuno<BR>
chasu phassāyatanesu cittaṃ udujjitaṃ-5. Hoti sudujjitaṃ-6. Ajjhattaṃ santiṭṭhati sannisīdati<BR>
ekodi hoti samādhiyati. <BR>
<BR>
Seyyathāpi bhikkhave rañño vā rājamahāmattassa vā vīṇāya saddo assutapubbo assa, so<BR>
vīṇāsaddaṃ suṇeyya, so evaṃ vadeyya: "ambho kissa-7 nukho eso saddo evaṃ rajanīyo<BR>
evaṃ kamanīyo evaṃ madanīyo [PTS Page 197] [\q 197/]      evaṃ mucchanīyo evaṃ<BR>
bandhanīyo" ti? Tamenaṃ evaṃ vadeyyuṃ: "esā kho bhante vīṇā nāma yassā eso sadde<BR>
evaṃ rajanīyo evaṃ kamanīyo evaṃ madanīyo evaṃ mucchanīyo evaṃ bandhanīyo" ti. <BR>
<BR>
So evaṃ vadeyya: "gacchatha me bho taṃ vīṇaṃ āharathā ti. Tassa taṃ vīṇaṃ āharayyeṃ,<BR>
tamenaṃ evaṃ vadeyyuṃ: "ayaṃ kho sā bhante vīṇā yassā eso saddo evaṃ rajanīyo evaṃ<BR>
kamanīyo evaṃ mucchanīyo evaṃ bandhanīyo" ti. So evaṃ vadeyya: "alaṃ me bho tāya<BR>
vīṇāya, tameva me saddaṃ āharathā"ti. <BR>
1. Kiṭṭhārakkho - machasaṃ<BR>
2. Otāritvā - sī 1, 2<BR>
3. Otāreyya - sī 2. <BR>
4. Osajjeyya - machasaṃ, syā. <BR>
5. Ujujānaṃ - sī 1, 2. Udujitaṃ - machasaṃ<BR>
6. Sammujujātaṃ - sī 1, 2, sudujitaṃ - machasaṃ<BR>
7. Kassa - machasaṃ, syā. <BR>
<BR>
[BJT Page 378] [\x 378/]     <BR>
<BR>
Tamenaṃ evaṃ vadeyyuṃ: "ayaṃ kho bhante vīṇā nāma anekasambhārā mahāsambhārā,<BR>
anekehi sambhārehi samāraddhā vadati-1. Seyyathīdaṃ? Doṇiñca paṭicca cammañca paṭicca<BR>
daṇḍañca paṭicca upaveṇañca-3. Paṭicca tantiyo ca paṭicca koṇañca paṭicca purisassa ca<BR>
tajjaṃ vāyāmaṃ paṭicca evāyaṃ bhante vīṇā nāma anekasambhārā mahāsambhārā, anekehi<BR>
sambhārehi samāraddhā vadatīti. <BR>
<BR>
So taṃ vīṇaṃ dasadhā vā satadhā-4. Vā phāleyya, dasadhā vā satadhā vā taṃ phāletvā<BR>
sakalikaṃ sakalikaṃ kāreyya sakalikaṃ sakalikaṃ karitvā agginā ḍaheyya, agginā ḍahetvā<BR>
masiṃ kareyya, masiṃ karitvā mahāvāte vā opuneyya, nadiyā vā sīghasotāya pavāheyya. <BR>
<BR>
So evaṃ vadeyya: asatī-5. Kirāyaṃ bho vīṇā nāma, yathevaṃ yaṃ kiñci vīṇā nāma, ettha ca<BR>
panāyaṃ jano ativelaṃ pamatto palāḷito-6. Ti. Evameva kho bhikkhave bhikkhu rūpaṃ<BR>
samantesati yāvatā rūpassa gati. Vedanā samantesati yāvatā vedanāya gati, saññaṃ<BR>
samantesati yāvatā saññāya gati saṅkhāre samantesati yāvatā saṅkhārānaṃ gati. Viññāṇaṃ<BR>
samantesati yāvatā viññāṇassa gati. Tassa rūpaṃ samantesato yāvatā rūpassa gati. Vedanaṃ<BR>
samantesato yāvatā vedanassa gati. Saññaṃ samantesato yāvatā saññāṇassa gati. Saṅkhāre<BR>
samantesato yāvatā saṅkhārassa gati. Viññāṇaṃ samannesato yāvatā viññāṇassa gati.<BR>
Yampassa taṃ [PTS Page 198] [\q 198/]      hoti ahanti vā mamanti vā asamīti vā tampi<BR>
tassa na hotīti. <BR>
<BR>
1. 19. 10<BR>
Chappāṇakasuttaṃ<BR>
<BR>
247. Seyyathāpi bhikkhave puriso arugatto pakkagatto saravanaṃ paviseyya, tassa<BR>
kusakaṇṭakā ceva pāde vijejhayyuṃ, sarapattāni ca gattāni vilikheyyuṃ-7. Evaṃ hi so<BR>
bhikkhave puriso bhiyyo somattāya tato nidānaṃ dukkhaṃ domanassaṃ paṭisaṃvediyetha.<BR>
Evameva kho bhikkhave idhekacco bhikkhu gāmagato vā araññagato vā labhati cattāraṃ:<BR>
ayañca so-8 āyasmā evaṃkārī evaṃsamācāro asuci gāmakaṇṭakoti, taṃ kaṇṭakotī iti viditvā<BR>
saṃvaro ca asaṃvaro ca veditabbo. <BR>
<BR>
Kathañca bhikkhave asaṃvaro hoti:<BR>
<BR>
Kathañcāvuso avassuto hoti: idhāvuso bhikkhu cakkhunā rūpaṃ disvā piyarūpe rūpe<BR>
adhimuccati, appiyarūpe rūpe vyāpajjati, anupaṭṭhitakāyasati ca viharati parittacetaso, tañca<BR>
cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā<BR>
dhammā aparisesā nirujjhanti. <BR>
<BR>
1. Carati - syā<BR>
2. Mañcaṃ - syā<BR>
3. Upadhāraṇeva - machasaṃ, syā<BR>
4. Satata dhā - sī 1<BR>
5. Asakkirāyaṃ - sī 1, 2. <BR>
6. Palaḷito - machasaṃ<BR>
7. Vilekheyuṃ - machasaṃ<BR>
Vilākheyuṃ- syā<BR>
8. Ayañca kho [PTS]<BR>
<BR>
[BJT Page 380] [\x 380/]     <BR>
<BR>
Sotena saddaṃ sutvā piyarūpe sadde adhimuccati, appiyarūpe sadde vyāpajjati,<BR>
anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ yathābhūtaṃ<BR>
nappajānāti yatthassa te uppannā pāpakā akusalā dhammā aparisesā nirujjhanti. Ghānena<BR>
gandhaṃ ghāyitvā piyarūpe gandhe adhimuccati, appiyarūpe gandhe vyāpajjati,<BR>
anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ yathābhūtaṃ<BR>
nappajānāti yatthassa te uppannā pāpakā akusalā dhammā aparisesā nirujjhanti. Jivhāya<BR>
rasaṃ sāyitvā piyarūpe rase adhimuccati, appiyarūpe rase vyāpajjati, anupaṭṭhitakāyasati ca<BR>
viharati parittacetaso, tañca cetovimuttiṃ paññāvimuttiṃ yathābhūtaṃ nappajānāti yatthassa<BR>
te uppannā pāpakā akusalā dhammā aparisesā nirujjhanti. Kāyena phoṭṭhabbaṃ phusitvā<BR>
piyarūpe phoṭṭhabbe adhimuccati, appiyarūpe phoṭṭhabbe byāpajjati, anupaṭṭhitakāyasati<BR>
ca viharati parittacetaso, tañca cetovimuttiṃ paññāvimuttiṃ yathābhūtaṃ nappajānāti<BR>
yatthassa te uppannā pāpakā akusalā dhammā aparisesā nirujjhanti. <BR>
Manasā dhammaṃ viññāya piyarūpe dhamme adhimuccati, appiyarūpe dhamme vyāpajjati,<BR>
anupaṭṭhitakāyasati ca viharati parittacetaso, tañca cetovimuttiṃ paññāvimuttiṃ yathābhūtaṃ<BR>
nappajānāti yatthassa te uppannā pāpakā akusalā dhammā aparisesā nirujjhanti; <BR>
<BR>
Seyyathāpi bhikkhave puriso chappāṇake gahetvā nānā visaye nānāgocare daḷhāya<BR>
bandheyya: ahiṃ gahetvā daḷhāya rajjuyā bandheyya, suṃsumāraṃ gahetvā daḷhāya rajjuyā<BR>
bandheyya, pakkhiṃ gahetvā daḷhāya rajjuyā bandhayya, kukkuraṃ gahetvā daḷhāya rajjuyā<BR>
[PTS Page 199] [\q 199/]      bandheyya, sigālaṃ gahetvā daḷhāya rajjuyā bandheyya,<BR>
makkaṭaṃ gahetvā daḷhāya rajjuyā bandheyya; daḷhāya rajjuyā bandhitvā majjhe gaṇaṭhiṃ<BR>
karitvā ossajjeyya, atha kho te bhikkhave chappāṇakā nānā visayā nānā gocarā sakaṃ sakaṃ<BR>
gocaravisayaṃ āviñjeyyuṃ, <BR>
Ahi āviñjeyya vammikaṃ pavekkhāmīti, suṃsumāro āviñjeyya udakaṃ pavekkhāmīti,<BR>
pakkhi āviñjeyya ākāsaṃ ḍessāmīti, kukkuro āviñjeyya gāmaṃ pavekkhāmīti, sigālo<BR>
āviñjeyya sīvathikaṃ pavekkhāmīti, makkaṭo āviñjeyya vanaṃ pavekkhāmīti. Yadā kho te<BR>
bhikkhave chappāṇakā jhattā assu kilantā, atha yo nesaṃ pāṇako-1. Balavataro assa, tassa<BR>
te anuppavatteyyuṃ, anuvidhāyeyyuṃ, 2. Vasaṃ gaccheyyuṃ. <BR>
Evameva kho bhikkhave yassa kassaci bhikkhuno kāyagatā sati abhāvitā abahulīkatā, taṃ<BR>
cakkhu āviñjati manāpikesu rūpesu, amanāpikassa rūpā paṭikkulā honti, sotaṃ āviñjati<BR>
manāpikesu saddesu, amanāpikassa saddā paṭikkulā honti, ghānaṃ āviñjati manāpikesu<BR>
gandhesu, amanāpikassa gandhā paṭikkulā honti, jivhā āviñjati manāpikesu rasesu,<BR>
amanāpikassa rasā paṭikkulā honti, kāyo āviñjati manāpikesu phoṭṭhabbesu, amanāpikassa<BR>
phoṭṭhabbā paṭikkulā honti, mano āviñjati manāpikesu dhammesu, amanāpikassa dhammā<BR>
paṭikkulā honti. <BR>
Evaṃ kho bhikkhave asaṃvaro hoti. <BR>
<BR>
Kathañca bhikkhave saṃvaro hoti: idha bhikkhave bhikkhu cakkhunā rūpaṃ disvā piyarūpe<BR>
rūpe nādhimuccati, appiyarūpe rūpe na vyāpajjati, upaṭṭhitakāyasati ca viharati<BR>
appamāṇacetaso, tañca cetovimuttiṃ paññāvimuttiṃ yathābhūtaṃ pajānāti yatthassa te<BR>
uppannā pāpakā akusalā dhammā aparisesā nirujjhanti. <BR>
<BR>
1. Pāṇakānaṃ - machasaṃ<BR>
Pāṇakā - syā<BR>
2. Anuvidhiseyyuṃ- sī 1, 2. <BR>
<BR>
[BJT Page 382] [\x 382/]     <BR>
<BR>
Sotena saddaṃ sutvā piyarūpe sadde nādhimuccati, appiyarūpe sadde na vyāpajjati,<BR>
upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti. <BR>
Ghānena gandhaṃ ghāyitvā piyarūpe gandhe nādhimuccati, appiyarūpe gandhe na<BR>
vyāpajjati, upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti. <BR>
Jivhāya rasaṃ sāyitvā piyarūpe rase nādhimuccati, appiyarūpe rase na vyāpajjati,<BR>
upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti. <BR>
Kāyena phoṭṭhabbaṃ phusitvā piyarūpe phoṭṭhabbe nādhimuccati, appiyarūpe phoṭṭhabbe<BR>
na vyāpajjati, upaṭṭhitakāyasati ca viharati appamāṇacetaso, tañca cetovimuttiṃ<BR>
paññāvimuttiṃ yathābhūtaṃ pajānāti yatthassa te uppannā pāpakā akusalā dhammā<BR>
aparisesā nirujjhanti. <BR>
Manasā dhammaṃ viññāya piyarūpe dhamme nādhimuccati, appiyarūpe dhamme na<BR>
vyāpajjati, upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ<BR>
yathābhūtaṃ pajānāti yatthassa te uppannā pāpakā akusalā dhammā aparisesā nirujjhanti;<BR>
<BR>
Seyyathāpi bhikkhave puriso chappāṇake gahetvā nānā visaye nānāgocare daḷhāya rajjuyā<BR>
bandheyya, ahiṃ gahetvā daḷhāya rajjuyā bandheyya, suṃsumāraṃ gahetvā daḷhāya rajjuyā<BR>
bandheyya, pakkhiṃ gahetvā daḷhāya rajjayā bandhayya, kukkuraṃ gahetvā daḷhāya rajjuyā<BR>
bandheyya, sigālaṃ gahetvā daḷhāya rajjuyā bandheyya, makkaṭaṃ gahetvā daḷhāya rajjuyā<BR>
bandheyya; daḷhāya rajjuyā bandhitvā daḷhe khīle vā thamhe vā upanibandheyya. <BR>
<BR>
Atha kho te bhikkhave chappāṇakā nānā visayā nānā gocarā sakaṃ sakaṃ gocaravisayaṃ<BR>
āviñjeyyuṃ; ahi āviñjeyya vammikaṃ pavekkhāmīti, suṃsumāro āviñjeyya udakaṃ<BR>
pavekkhāmīti, pakkhī āviñjeyya ākāsaṃ ḍessāmīti, kukkuro āviñjeyya gāmaṃ pavekkhāmīti<BR>
sigālo āviñjeyya sīvathikaṃ pavekkhāmīti. Makkaṭo āviñjeyya vanaṃ pavekkhāmīti. Yadā<BR>
kho pana te bhikkhave chappāṇakā jhattā assu kilantā, atha tameva khīlaṃ vā thamhaṃ vā<BR>
upatiṭṭheyyuṃ, upanisīdeyyuṃ, upanipajjeyyuṃ, vasaṃ gaccheyyuṃ. <BR>
Evameva kho bhikkhave yassa kassaci bhikkhuno kāyagatā sati bhāvitā bahulīkatā, taṃ<BR>
cakkhu nāviñjati manāpikesu rūpesu, amanāpikassa rūpāni nappaṭikkulā honti; sotaṃ<BR>
nāviñjati manāpikesu saddesu, amanāpikassa saddāni nappaṭikkulā honti, ghānaṃ nāviñjati<BR>
manāpikesu gandhesu, amanāpikassa gandhā nappaṭikkulā honti, jivhā nāviñjati<BR>
manāpikesu rasesu, manāpikassa rasā nappaṭikkulā honti, kāyo nāviñjati manāpikesu<BR>
phoṭṭhabbesu, amanāpikassa phoṭṭhabbā nappaṭikkulā honti, mano nāviñjati manāpikesu<BR>
dhammesu, amanāpikassa dhammā nappaṭikkulā honti. Evaṃ kho bhikkhave saṃvaro hoti. <BR>
<BR>
Daḷhe khīle vā thamhe vā. Ti kho bhikkhave kāyagatā satiyā etaṃ adhivacanaṃ, tasmātiha<BR>
bhikkhave evaṃ sikkhitabbaṃ: "kāyagatā no sati bhāvitā bhavissati bahulīkatā yānīkatā<BR>
vatthukatā anuṭṭhitā paricitā susamāraddhā" ti, evaṃ hi vo bhikkhave sikkhitabbanti. <BR>
<BR>
[BJT Page 384] [\x 384/]     <BR>
1. 19. 11<BR>
Yavakalāpīsuttaṃ<BR>
<BR>
[PTS Page 201] [\q 201/]      seyyathāpi bhikkhave yavakalāpī cātummahāpathe nikkhittā<BR>
assa, atha cha purisā āgaccheyyuṃ vyābhaṅgihatthā, ne taṃ yavakalāpiṃ chahi vyābhaṅgīhi<BR>
haneyyuṃ, evaṃ hi sā bhikkhave yavakalāpī suhatā assa chahi vyābhaṅgīhi bhaññamānā,<BR>
atha sattamo puriso āgaccheyya vyābhaṅgihattho, sotaṃ yavakalāpiṃ sattamāya vyabhaṅgiyā<BR>
haneyya, evaṃ hi sā bhikkhave yavakalāpi suhatatarā assa sattamāya vyābhaṅgiyā<BR>
bhaññamānā. <BR>
<BR>
Evameva kho bhikkhave assutavā puthujjano cakkhusmiṃ haññati manāpāmanāpehi rūpehi,<BR>
sotasmiṃ haññati manāpāmanāpehi saddehi, ghānasmiṃ haññati manāpāmanāpehi gandhehi,<BR>
jivhāya haññati manāpāmanāpehi rasehi, kāyasmiṃ haññati manāpāmanāpehi phoṭṭhabbehi,<BR>
manasmiṃ haññati manāpāmanāpehi dhammehi. <BR>
<BR>
Sace so bhikkhave assutavā puthujjano āyatiṃ punabbhavāya ceteti evaṃ hi so bhikkhave<BR>
moghapuriso suhatataro hoti, seyyathāpi bhikkhave sā yavakalāpī sattamāya vyābhaṅgiyā<BR>
haññamānā, <BR>
<BR>
Bhutapubbaṃ bhikkhave, devāsurasaṅgāmo samūpabbuḷho ahosi, atha kho bhikkhave<BR>
vepacitti asurindo asure āmantesi: "sace mārisā, devāsurasaṅgāme samūpabbūḷhe, asurā<BR>
jineyyuṃ devā parājineyyuṃ, yena naṃ-1 sakkaṃ devānamindaṃ kaṇṭhapañcamehi<BR>
bandhanehi bandhitvā mama santike āneyyātha asurapuranti", sakkopi kho bhikkhave<BR>
devānamindo deve tāvatiṃse āmantesi: "sace mārisā devāsurasaṅgāme samūpabbuḷhe devā<BR>
jineyyuṃ asurā parājineyyuṃ yena naṃ vepacittiṃ-2. Asurindaṃ kaṇṭapañcamehi bandhanehi<BR>
bandhitvā mama santike āneyyātha sudhamma devasahanti" -3. Tasmiṃ kho pana bhikkhave<BR>
saṅgāme devā jiniṃsu asurā parājiniṃsu, [PTS Page 202] [\q 202/]      atha kho bhikkhave<BR>
devā tāvatiṃsā vepacittiṃ asurindaṃ kaṇṭhapañcamehi bandhanehi bandhitvā sakkassa<BR>
devānamindassa santike ānesuṃ sudhammadevasabhaṃ. Tatra sudaṃ bhikkhave vepacitti<BR>
asurindo kaṇṭhapañcamehi bandhanehi baddho-4 hoti yadā kho bhikkhave vepacittissa<BR>
asurindassa evaṃ hoti; "dhammikā kho devā adhammikā asurā, idhevadānāhaṃ-5.<BR>
Devapuraṃ-6. Gacchāmī" ti. Atha kaṇṭhapañcamehi bandhanehi muttaṃ attānaṃ<BR>
samanupassati. Dibbehi pañcakāmaguṇehi samappito samaṅgībhuto paricāreti. <BR>
<BR>
1. Taṃ - sī 1, 2. <BR>
2. Vepacitti - sī 1, 2<BR>
3. Sudhammaṃ sahaṃ - sī 1, 2. <BR>
4. Bandho - sī 1, 2, syā. <BR>
5. Idānāhaṃ - syā. <BR>
6. Devapūre - sī 1. <BR>
<BR>
[BJT Page 386] [\x 386/]     <BR>
<BR>
Yadā ca kho bhikkhave vepacittissa asurindassa evaṃ hoti; dhammikā kho asurā,<BR>
adhammikā devā, tattheva dānāhaṃ asurapuraṃ gamissāmīti, atha kaṇṭapañcamehi<BR>
bandhanehi baddhaṃ-1. Attānaṃ samanupassati; dibbehi pañcakāmaguṇehi parihāyati, evaṃ<BR>
sukhumaṃ kho bhikkhave vepacittibandhanaṃ, tato sukhumataraṃ mārabandhanaṃ,<BR>
maññamāno bhikkhave baddho-2. Mārassa, amaññamāno mutto pāpimato. <BR>
<BR>
Asmīti bhikkhave maññitametaṃ ayamahamasmīti maññitametaṃ, bhavissanti<BR>
maññitametaṃ, na bhavissanti maññitametaṃ, rūpi bhavissanti maññitametaṃ, arūpī<BR>
bhavissanti maññitametaṃ, saññībhavissanti maññitametaṃ, asaññī bhavissanti<BR>
maññitametaṃ, nevasaññināsaññi bhavissanti maññitametaṃ; maññitaṃ bhikkhave rogo,<BR>
maññitaṃ gaṇḍo, maññitaṃ sallaṃ, tasmātiha bhikkhave amaññamānena cetasā<BR>
viharissāmāti, evaṃ hi vo bhikkhave sikkhitabbaṃ. <BR>
<BR>
Asmīti bhikkhave iñjitametaṃ ayamahamasmīti iñjitametaṃ, bhavissanti iñjitametaṃ, na<BR>
bhavissanti iñjitametaṃ, rūpi bhavissanti iñjitametaṃ, arūpī bhavissanti iñjitametaṃ,<BR>
saññībhavissanti iñjitametaṃ, asaññī bhavissanti iñjitametaṃ, nevasaññināsaññi bhavissanti<BR>
iñjitametaṃ; iñjitaṃ [PTS Page 203] [\q 203/]      bhikkhave rogo, iñjitaṃ gaṇḍo, iñjitaṃ<BR>
sallaṃ, tasmātiha bhikkhave aniñjamānena cetasā viharissāmāti, evaṃ hi vo bhikkhave<BR>
sikkhitabbaṃ. <BR>
<BR>
Asmīti bhikkhave phanditametaṃ, ayamahamasmīti phanditametaṃ, bhavissanti<BR>
phanditametaṃ, na bhavissanti phanditametaṃ, rūpi bhavissanti phanditametaṃ, arūpī<BR>
bhavissanti phanditametaṃ, saññī bhavissanti phanditametaṃ, asaññi bhavissanti<BR>
phanditametaṃ, nevasaññināsaññi bhavissanti phanditametaṃ; phanditaṃ bhikkhave rogo,<BR>
phanditaṃ gaṇḍo, phanditaṃ sallaṃ. Tasmātiha bhikkhave aphandamānena cetasā<BR>
viharissāmāti evaṃ hi vo bhikkhave sikkhitabbaṃ. <BR>
<BR>
1. Bandhaṃ - sī 1, 2 syā. <BR>
1. Bandho - syā. <BR>
<BR>
[BJT Page 388] [\x 388/]     <BR>
<BR>
Asmīti-1. Bhikkhave papañcitametaṃ, ayamahamasmīti papañcitametaṃ bhavissanti<BR>
papañcitametaṃ, na bhavissanti papañcitametaṃ, rūpi bhavissanti papañcitameṃ, arūpī<BR>
bhavissanti papañcitametaṃ, saññī bhavissanti papañcitameṃ, asaññī bhavissanti<BR>
papañcitametaṃ, nevasaññīnāsaññī bhavissanti papañcitametaṃ, papañcitaṃ bhikkhave rogo,<BR>
papañcitaṃ gaṇḍo, papañcitaṃ sallaṃ tasmātiha bhikkhave nippapañcārāmena cetasā<BR>
viharissāmāti, evaṃ hi vo bhikkhave sikkhitabbaṃ. <BR>
<BR>
Asmīti-1. Bhikkhave mānagatametaṃ, ayamahamasmīti mānagatametaṃ, bhavissanti<BR>
mānagatametaṃ, na bhavissanti mānagatametaṃ, rūpi bhavissanti mānagatametaṃ, arūpī<BR>
bhavissanti mānagatametaṃ, saññī bhavissanti mānagatametaṃ, asaññī bhavissanti<BR>
mānagatametaṃ, nevasaññī nāsaññī bhavissanti mānagatametaṃ, mānagatametaṃ bhikkhave<BR>
rogo, mānagatametaṃ gaṇḍo, mānagatametaṃ sallaṃ, tasmātiha bhikkhave nihatamānena<BR>
cetasā viharissāmāti evaṃ hi vo bhikkhave sikkhitabbanti. <BR>
<BR>
Āsīvisavaggo ekunavīsatimo. <BR>
Tatruddānaṃ:<BR>
<BR>
[PTS Page 204] [\q 204/]      āsiviso ratho kummo dve dārukkhandhena avassutā<BR>
Dukkhadhammā kiṃsukā vīṇā chappāṇakā-2. Yavakalāpena cāti<BR>
<BR>
Catuttho paṇṇāsako. <BR>
<BR>
Tatra vagguddānaṃ:<BR>
<BR>
Nandikkhayā saṭṭhinayā samuddo uragena ca<BR>
Catutthapaṇṇāsakā ete nipātesu pakāsitāti. <BR>
<BR>
1. Asmītiha - sī 1, 2. <BR>
2. Vīṇā cchappāṇaka. - Sī<BR>
3. Idaṃ potthakesu na dissate<BR>
<BR>
[BJT Page 390] [\x 390/]     <BR>
<BR>
1. Sagāthāvaggo<BR>
1. 20. 1<BR>
Samādhisuttaṃ<BR>
<BR>
249. Tisso imā bhikkhave vedanā, katamā tisso,* sukhā vedanā dukkhā vedanā<BR>
adukkhamasukhā vedanā. Imā kho bhikkhave tisso vedanāti. <BR>
<BR>
Samāhito sampajāno sato buddhassa sāvako<BR>
Vedanā ca pajānāti vedanānañca sambhavaṃ<BR>
Yattha cetā nirujjhanti maggañca khayagāminaṃ<BR>
Vedanānaṃ khayā bhikkhu nicchāto parinibbuto ti. <BR>
<BR>
1. 20. 2<BR>
Sukhasuttaṃ<BR>
<BR>
250. Tisso imā bhikkhave vedanā, katamā tisso; sukhā vedanā dukkhā vedanā<BR>
adukkhamasukhā vedanā; imā kho bhikkhave tisso vedanāti. <BR>
<BR>
[PTS Page 205] [\q 205/]      sukhaṃ vā yadi vā dukkhaṃ adukkhamasukhaṃ saha<BR>
Ajjhattañca bahiddhā ca yaṃ kiñci atthi veditaṃ<BR>
Etaṃ dukkhanti ñatvāna mosadhammaṃ palokitaṃ-1. <BR>
Phussa phussa vayampassaṃ-2. Evaṃ tattha virajjatī ti. <BR>
<BR>
1. 20. 3<BR>
Pahānasuttaṃ<BR>
<BR>
251. Tisso imā bhikkhave vedanā. Katamā tisso, sukhā vedanā dukkhā vedanā<BR>
adukkhamasukhā vedanā. Sukhāya bhikkhave vedanāya rāgānusayo pahātabbo, dukkhāya<BR>
vedanāya paṭighānusayo pahātabbo, adukkhamasukhāya, vedanāya avijjānusayo pahātabbo.<BR>
Yato kho bhikkhave bhikkhuno sukhāya vedanāya rāgānusayo pahīno hoti dukkhāya<BR>
vedanāya paṭighānusayo pahīno hoti, adukkhamasukhāya vedanāya avijjānusayo pahīno<BR>
hoti, ayaṃ vuccati bhikkhave bhikkhu-3. Pahīnarāgānusayo-4 acchecchi taṇhaṃ, vāvattayī-5.<BR>
Saññojanaṃ sammāmānābhisamayā antamakāsi dukkhassāti. <BR>
1. Palokina - machasaṃ, aṭṭhakathā<BR>
2. Vayaṃ phussaṃ - syā, aṭṭhakathā<BR>
Phassaṃ - sī 1, 2<BR>
3. Bhikkhuno - sī 1, 2<BR>
4. Niranusayo sammaddaso - machasaṃ<BR>
Nirāgānusayo - syā<BR>
5. Vivattayī - syā. <BR>
[BJT Page 392] [\x 392/]     <BR>
<BR>
Sukhaṃ vediyamānassa vedanaṃ appajānato<BR>
So rāgānusayo hoti anissaraṇadassino. <BR>
<BR>
Dukkhaṃ vediyamānassa vedanaṃ appajānato<BR>
Paṭighānusayo hoti anissaraṇadassino. <BR>
<BR>
Adukkhamasukhaṃ santaṃ bhuripaññena desitaṃ<BR>
Taṃ cāpi abhinandanto-1. Neva dukkhā pamuccati. <BR>
<BR>
[PTS Page 206] [\q 206/]      yato vā-2. Bhikkhu ātāpī sampajaññaṃ na riñcati<BR>
Tato so vedanā sabbā parijānāti paṇḍito. <BR>
<BR>
1. 20. 4<BR>
Pātālasuttaṃ<BR>
<BR>
252. Assutavā bhikkhave puthujjano evaṃ vācaṃ bhāsati: 'atthi mahāsamudde pātālo' ti. Taṃ<BR>
kho panetaṃ bhikkhave assutavā puthujjano asantaṃ avijjamānaṃ evaṃ vācaṃ bhāsati: 'atthi<BR>
mahā samudde pātālo'ti. Sārīrikānaṃ kho etaṃ bhikkhave dukkhānaṃ vedanānaṃ<BR>
adhivacanaṃ yadidaṃ pātāloti. Assutavā bhikkhave puthujjano sārīrikāya dukkhāya<BR>
vedanāya phuṭṭho samāno socati kilamati paridevati urattāḷiṃ-4. Kandati. Sammohaṃ<BR>
āpajjati. Ayaṃ vuccati bhikkhave assutavā puthujjano pātāle na paccuṭṭhāsi, gādhañca<BR>
nājajhagā. Sutavā bhikkhave ariyasāvako sārīrikāya dukkhāya vedanāya phuṭṭho samāno<BR>
na sovati na kilamati na paridevati na urattāḷiṃ-4. Kandati na sammohaṃ āpajjati. Ayaṃ<BR>
vuccati bhikkhave sutavā ariyasāvako pātāle paccuṭṭhāsi, gādhañca ajjhagāti. <BR>
<BR>
Yo etā nādhivāseti uppannā vedanā dukhā-5. <BR>
Sārīrikā pāṇaharā yāhi phuṭṭho pavedhati. <BR>
<BR>
Akkandati parodati dubbalo appathāmako<BR>
Na so pātāle paccuṭṭhāsi atho gādhampi nājajhagā. <BR>
<BR>
[PTS Page 207] [\q 207/]      <BR>
Yo cetā adhivāseti uppannā vedanā dukhā-7. <BR>
Sārīrikā pāṇaharā yāhi phuṭṭho na vedhati<BR>
Sa ce pātāle paccuṭṭhāsi atho gādhampi ajjhagā ti. <BR>
<BR>
-----------------------<BR>
1. Abhinandanti - sīmu 11<BR>
2. Yato vā kho - sī 1, 2<BR>
3. Saṃkhasaṃ nopeti - machasaṃ<BR>
Nupeti - syā<BR>
Na upeti - sī. Mu. <BR>
4. Urattāliṃ - sī 1. 2. <BR>
5. Dukkhā, - sīmu. <BR>
<BR>
[BJT Page 394] [\x 394/]     <BR>
1. 20. 5<BR>
Daṭṭhabbasuttaṃ<BR>
<BR>
253. Tisso imā bhikkhave vedanā. Katamā tisso: sukhā vedanā dukkhā vedanā<BR>
adukkhamasukhā vedanā. Sukhā bhikkhave vedanā dukkhato daṭṭhabbā, dukkhā vedanā<BR>
sallato daṭṭhabbā, adukkhamasukhā vedanā aniccato daṭṭhabbā. <BR>
<BR>
Yato kho bhikkhave bhikkhuno sukhā vedanā dukkhato diṭṭhā hoti, dukkhā vedanā sallato<BR>
diṭṭhā hoti, adukkhamasukhā vedanā aniccato diṭṭhā hoti, ayaṃ vuccati bhikkhave bhikkhu<BR>
sammaddaso acchecchi taṇhaṃ, vāvattayī saññojanaṃ, sammāmānābhisamayā antamakāsi<BR>
dukkhassāti. <BR>
<BR>
Yo sukhaṃ dukkhato adda dukkhamaddakkhi sallato<BR>
Adukkhamasukhaṃ santaṃ addakkhī naṃ aniccato. <BR>
<BR>
Sa ve sammaddaso bhikkhu parijānāti vedanā<BR>
So vedanā pariññāya diṭṭhadhamme anāsavo<BR>
Kāyassa bhedā dhammaṭṭho saṅkhaṃ nopeti vedaguti. <BR>
<BR>
1. 20. 6<BR>
Sallasuttaṃ<BR>
254. Assutavā bhikkhave puthujjano sukhampi vedanāṃ vediyati, dukkhampi vedanaṃ<BR>
vediyati, adukkhamasukhampi vedanaṃ vediyati, sutavā bhikkhave ariyasāvako sukhampi<BR>
vedanaṃ [PTS Page 208] [\q 208/]      vediyati, dukkhampi vedanaṃ vediyati,<BR>
adukkhamasukhampi vedanaṃ vediyati, tatra bhikkhave ko viseso, ko adhippāyo, kiṃ<BR>
nānākaraṇaṃ sutavato ariyasāvakassa assutavatā puthujannoti?<BR>
<BR>
Bhagavamamūlakā no bhante dhammā bhagavantettikā bhagavampaṭisaraṇā, sādhu vata<BR>
bhante bhagavattaṃ yeva paṭibhātu etassa bhāsitassa attho bhagavato sutvā bhikkhu<BR>
dhāressantīti. Tena hi bhikkhave suṇātha, sādhukaṃ manasikarotha, bhāsissāmīti. Evaṃ<BR>
bhanteti kho te bhikkhū bhagavato paccassosuṃ, bhagavā etadavoca:<BR>
<BR>
[BJT Page 396] [\x 396/]     <BR>
<BR>
Assutavā bhikkhave puthujjano dukkhāya vedanāya phuṭṭho samāno socati kilamati<BR>
paridevati urattāḷiṃ kandati sammohaṃ āpajjati so dve vedanā vediyati kāyikañca<BR>
cetasikañca seyyathāpi bhikkhave purisaṃ sallena vijejhayyuṃ, tamena dutiyena sallena<BR>
anuvedhaṃ vijjheyyuṃ, evaṃ hi so bhikkhave puriso dve sallena vedanā vediyetha. <BR>
Evameva kho bhikkhave assutavā puthujjano dukkhāya vedanāya phuṭṭho samāno socati.<BR>
Kilamati, paridevati urattāḷiṃ kandati, sammohaṃ āpajjati, so dve vedanā vediyati kāyikañca<BR>
cetasikañca. Tassāyeva kho pana dukkhāya vedanāya phuṭṭho samāno paṭighavā hoti.<BR>
Tamenaṃ dukkhāya vedanāya paṭighavantaṃ yo dukkhāya vedanāya paṭighānusayo so<BR>
anuseti, so dukkhāya vedanāya phuṭṭho samāno kāmasukhaṃ abhinandati. Taṃ kissa hetu,<BR>
na bhikkhave pajānāti assutavā puthujjano aññatra kāmasukhā dukkhāya vedanāya<BR>
nissaraṇaṃ, tassa kāmasukhaṃ abhinandato yo sukhāya vedanāya rāgānusayo so anuseti. So<BR>
tāsaṃ vedanānaṃ samudayañca atthagamañca assādañca ādīnavañca nissaraṇañca<BR>
yathābhūtaṃ nappajānāti. <BR>
<BR>
Tassa tāsaṃ vedanānaṃ samudayañca atthagamañca assādañca ādīnavañca nissaraṇañca<BR>
yathābhūtaṃ appajānato yo adukkhamasukhāya vedanāya avijjānusayo so anuseti. So<BR>
sukhañce-1. Vedanaṃ vediyati saññatto naṃ vediyati, [PTS Page 209] [\q 209/]     <BR>
dukkhañce vedanaṃ vediyati saññatto naṃ vediyati, adukkhamasukhañce vedanaṃ vediyati<BR>
saññatto naṃ vediyati, ayaṃ vuccati bhikkhave assutavā puthujjano saññatto jātiyā<BR>
jarāmaraṇena sokehi paridevehi dukkhehi domanassehi upāyāsehi saññutto dukkhasmāti<BR>
vadāmi. <BR>
<BR>
Sutavā ca kho bhikkhave ariyasāvako dukkhāya vedanāya phuṭṭho samāno na socati na<BR>
kilamati na paridevati na urattāḷiṃ kandati na sammohaṃ āpajjati: so ekaṃ vedanaṃ vediyati<BR>
kāyikaṃ, na cetasikaṃ. Seyyathāpi bhikkhave purisaṃ sallena vijejhayyuṃ, tamena dutiyena<BR>
sallena anuvedaṃ na vijjheyyuṃ-2. Evaṃ hi so bhikkhave puriso ekaṃ-3. Sallena-3. Vedanaṃ<BR>
vediyetha-4. Evameva kho bhikkhave sutavā ariyasāvako dukkhāya vedanāya phuṭṭho<BR>
samāno na socati na kilamati na paridevati, na urattāḷiṃ kandati, na sammohaṃ āpajjati; so<BR>
ekaṃ vedanaṃ vediyati kāyikaṃ, na cetasikaṃ. Tassāyeva kho pana dukkhāya vedanāya<BR>
paṭighavā na hoti, tamenaṃ dukkhāya vedanāya apaṭighavantaṃ yo dukkhāya vedanāya<BR>
paṭighānusayo so nānuseti; so dukkhāya vedanāya phuṭṭho samāno kāmasukhaṃ<BR>
nābhinandati. Taṃ kissa hetu, pajānāti hi bhikkhave sutavā ariyasāvako aññatra kāmasukhā<BR>
dukkhāya vedanāya nissaraṇaṃ. <BR>
<BR>
-------------------------<BR>
1. Sukhaṃ - sī 2<BR>
2. Na anuvijjheyyuṃ - sī 1. 2. <BR>
Anurodhaṃ na vijjheyyuṃ - syā<BR>
3. Ekasallena - machasaṃ, <BR>
4. Vedayati - machasaṃ<BR>
<BR>
[BJT Page 398] [\x 398/]     <BR>
<BR>
Tassa kāmasukhaṃ anabhinandato yo sukhāya vedanāya rāgānusayo so nānuseti. So tāsaṃ<BR>
vedanānaṃ samudayañca atthagamañca assādañca ādīnavañca nissaraṇañca yathābhūtaṃ<BR>
pajānāti, tassa tāsaṃ vedanānaṃ samudayañca atthagamañca assādañca ādīnavañca<BR>
nissaraṇañca yathābhūtaṃ pajānato yo adukkhamasukhāya vedanāya avijjānusayo so<BR>
nānuseti, so sukhañce vedanaṃ vediyati visaññutto naṃ vediyati, dukkhañce vedanaṃ [PTS<BR>
Page 210] [\q 210/]      vediyati visaññūtto naṃ vediyati, adukkhamasukhañce vedanaṃ<BR>
vediyati visaññutto naṃ vediyati. Ayaṃ vuccati bhikkhave sutavā ariyasāvako visaññutto<BR>
jātiyā jarāmaraṇena sokehi paridevehi dukkhehi domanassehi upāyāsehi, visaññutto<BR>
dukkhasmāti vadāmi. Ayaṃ kho bhikkhave viseso, ayaṃ adhippāyo, idaṃ nānākaraṇaṃ<BR>
sutavato ariyasāvakassa assutavatā puthujjannoti. <BR>
<BR>
Na-1 vedanaṃ vediyati sapaññaño-2. <BR>
Sukhampi dukkhampī bahussutopi<BR>
Ayañca dhīrassa puthujjanena<BR>
Mahā-3 viseso kusalassa hoti. <BR>
<BR>
Saṅkhātadhammassa bahussutassa<BR>
Sampassato lokamimaṃ parañca<BR>
Iṭṭhassa dhammā na mathenti cittaṃ<BR>
Aniṭṭhato no paṭighātameti. <BR>
<BR>
Tassānurodhā athavā virodhā<BR>
Vidhūpitā-4 atthagatā na santi<BR>
Padañca ñatvā virajaṃ asokaṃ<BR>
Sammā pajānāti bhavassa pāraguti. <BR>
1. 20. 7<BR>
Gelaññasuttaṃ<BR>
<BR>
255. Ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Atha kho<BR>
bhagavā sāyanhasamayaṃ paṭisallānā vuṭṭhito yena gilānasālā tenupasaṅkami,<BR>
upasaṅkamitvā paññatte āsane nisīdi, nisajja kho bhagavā bhikkhū [PTS Page 211] [\q 211/] <BR>
    āmantesi: sato bhikkhave bhikkhu sampajāno kālaṃ āgameyya, ayaṃ vo amhākaṃ<BR>
anusāsanī. <BR>
<BR>
Kathañca bhikkhave bhikkhu sato hoti: idha bhikkhave bhikkhu kāye kāyānupassī viharati<BR>
ātāpī sampajāno satimā vineyya loke abhijjhā domanassaṃ; vedanāsu vedanānupassī<BR>
viharati ātāpī sampajāno satimā vineyya loke abhijjhā domanassaṃ; citte cittānupassī<BR>
viharati ātāpi sampajāno satimā vineyya loko abhijjhā domanassaṃ; dhammesu<BR>
dhammānupassī viharati ātāpī sampajāno satimā vineyya loko abhijjhā domanassaṃ; evaṃ<BR>
kho bhikkhave bhikkhu sato hoti. <BR>
<BR>
1. Na so - syā<BR>
2. Sappañño - sī 1. 2. <BR>
3. Ayaṃ - syā<BR>
4. Vidhamikā - syā<BR>
<BR>
[BJT Page 400] [\x 400/]     <BR>
<BR>
Kathañca bhikkhave bhikkhu sampajāno hoti; idha bhikkhave bhikkhu abhikkante<BR>
paṭikkante sampajānakārī hoti, ālokite vilokite sampajānakārī hoti, sammañjite pasārite<BR>
sampajānakārī hoti, saṅgāṭipattacīvaradhāraṇe sampajānakārī hoti, asite pīte khāyite sāyite<BR>
sampajānakārī hoti, uccārapassāvakamme sampajānakārī hoti, gate ṭhite nisinne sutte<BR>
jāgarite bhāsite tuṇhībhāve sampajānakārī hoti; evaṃ kho bhikkhave bhikkhu sampajāno-1<BR>
hoti. Sato bhikkhave bhikkhu sampajāno kālaṃ āgameyya, ayaṃ vo amhākaṃ anusāsanī. <BR>
<BR>
Tassa ce bhikkhave bhikkhuno evaṃ satassa sampajānassa appamattassa ātāpino pahitattassa<BR>
viharato uppajjati sukhā vedanā; so evaṃ pajānāti; uppannā kho myāyaṃ-2. Sukhā vedanā,<BR>
sā ca kho paṭicca no apaṭicca, kiṃ paṭicca: imameva kāyaṃ paṭicca, ayaṃ kho pana kāyo<BR>
anicco saṅkhato paṭiccasamuppanno, aniccaṃ kho pana saṅkhataṃ paṭiccasamuppannaṃ<BR>
kāyaṃ paṭicca uppannā sukhā vedanā kuto niccā bhavissatī ti. <BR>
<BR>
So kāye ca sukhāya ca vedanāya aniccānupassī viharati vayānupassī viharati, virāgānupassī<BR>
viharati, nirodhānupassī viharati, paṭinissaggānupassī [PTS Page 212] [\q 212/]     <BR>
viharati, tassa kāye ca sukhāya ca vedanāya aniccānupassino viharato vayānupassino<BR>
viharato paṭinissaggānupassino viharato yo kāye ca sukhāya ca vedanāya rāgānusayo so<BR>
pahīyati. <BR>
<BR>
Tassa ce bhikkhave bhikkhuno evaṃ satassa sampajānassa appamattassa ātāpino pahitattassa<BR>
viharato uppajjati dukkhā vedanā; so evaṃ pajānāti; uppannā kho myāyaṃ-2. Dukkhā<BR>
vedanā, sā ca kho paṭicca no apaṭicca, kiṃ paṭicca: imameva kāyaṃ paṭicca, ayaṃ kho pana<BR>
kāyo anicco saṅkhato paṭiccasamuppanno, aniccaṃ kho pana saṅkhataṃ<BR>
paṭiccasamuppannaṃ kāyaṃ paṭicca uppannā dukkhā vedanā kuto niccā bhavissatī ti. <BR>
<BR>
1. Sampajānakāri - machasaṃ syā<BR>
2. Me ayaṃ - sī 2, syā. <BR>
<BR>
[BJT Page 402] [\x 402/]      <BR>
So kāye ca dukkhāya ca vedanāya aniccānupassī viharati, vayānupassī viharati,<BR>
virāgānupassī viharati, nirodhānupassī viharati, paṭinissaggānupassī viharati, tassa kāye ca<BR>
dukkhāya ca vedanāya aniccānupassino viharato vayānupassino viharato virāgānu passīno<BR>
viharato nirodhānupassino viharato paṭinissaggānupassino viharato yo kāye ca dukkhāya ca<BR>
vedanāya paṭighānusayo so pahīyati. <BR>
<BR>
Tassa ce bhikkhave bhikkhuno evaṃ satassa sampajānassa appamattassa ātāpino pahitattassa<BR>
viharato uppajjati adukkhamasukhā vedanā; so evaṃ pajānāti; uppannā kho myāyaṃ<BR>
adukkhamasukhā vedanā, sā ca kho paṭicca no apaṭicca, kiṃ paṭicca: imameva kāyaṃ<BR>
paṭicca, ayaṃ kho pana kāyo anicco saṅkhato paṭiccasamuppanno, aniccaṃ kho pana<BR>
saṅkhataṃ paṭiccasamuppannaṃ kāyaṃ paṭicca uppannā adukkhamasukhā vedanā kuto<BR>
niccā bhavissatī ti. <BR>
So kāye ca adukkhamasukhāya vedanāya aniccānupassī viharati, vayānupassī viharati,<BR>
virāgānupassī viharati, nirodhānupassī viharati, paṭinissaggānupassī viharati, tassa kāye ca<BR>
adukkhamasukhāya ca vedanāya aniccānupassino viharato vayānupassino viharato<BR>
virāgānupassino viharato nirodhānupassino viharato paṭinissaggānupassino viharato yo<BR>
kāye ca adukkhamasukhāya ca vedanāya avijjānusayo so pahīyati. <BR>
[PTS Page 213] [\q 213/]      so sukhañce vedanaṃ vediyati sā aniccāti pajānāti. Anajjhositāti<BR>
pajānāti, anabhinanditāti pajānāti; dukkhañce vedanaṃ vediyati sā aniccāti pajānāti,<BR>
anajjhesitāti pajānāti anabhinanditāti pajānāti; adukkhamasukhañce vedanaṃ vediyati sā<BR>
aniccāti pajānāti, anajjhesitāti pajānāti anabhinanditāti pajānāti; so sukhañce vedanaṃ<BR>
vediyati visaññutto naṃ vediyati dukkhañce vedanaṃ vediyati visaññutto naṃ vediyati,<BR>
adukkhamasukhañceva vedanaṃ vediyati visaññutto naṃ vediyati; so kāya pariyantikaṃ<BR>
vedanaṃ vediyamāno kāyapariyantikaṃ vedanaṃ vediyāmīti pajānāti, jīvitapariyantikaṃ<BR>
vedanaṃ vediyamāno jīvitapariyantikaṃ vedanaṃ vediyāmīti pajānāti; kāyassa bhedā<BR>
uddhaṃ jīvitapariyādānā idheva sabbavedayitāni anabhinanditāni sītībhavissantīti pajānāti. <BR>
<BR>
Seyyathāpi bhikkhave telañca paṭicca vaṭṭiñca paṭicca telappadīpo jhāyeyya, -1. Tasseva<BR>
telassa ca vaṭṭiyā ca pariyādānā anāhāro nibbāyeyya; evameva kho bhikkhave bhikkhu<BR>
kāyapariyantikaṃ vedanaṃ vediyamano kāyapariyantikaṃ vedanaṃ vediyāmīti pajānāti,<BR>
jīvitapariyantikaṃ-2. Vedanaṃ vediyamāno jīvitapariyantikaṃ vedanaṃ vediyāmīti pajānāti,<BR>
kāyassa bhedā uddhaṃ jīvitapariyādānā idheva sabbavedayitāni anabhinanditāti<BR>
sītībhavissantīti pajānātī' ti. <BR>
<BR>
1. Jhā peyya - sī 1. 2. <BR>
2. Jīvitassa pariyantikaṃ - sī 1. <BR>
<BR>
<BR>
[BJT Page 404] [\x 404/]     <BR>
1. 20. 8<BR>
Dutiya gelaññasuttaṃ<BR>
<BR>
256. Ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Atha kho<BR>
bhagavā sāyanhasamayaṃ paṭisallāṇā-1. Vuṭṭhito yena gilānasālā tenupasaṅkami,<BR>
upasaṅkamitvā paññatte āsane nisīdi, nisajja kho bhagavā bhikkhū āmantesi: sato bhikkhave<BR>
bhikkhu sampajāno kālaṃ āgameyya, ayaṃ vo amhākaṃ anusāsanī. <BR>
<BR>
Kathañca bhikkhave bhikkhu sato hoti: idha bhikkhave bhikkhu kāye kāyānupassī viharati<BR>
ātāpī sampajāno satimā vineyya loke abhijjhā domanassaṃ; vedanāsu vedanānupassī<BR>
viharati ātāpī sampajāno satimā vineyya loke abhijjhā domanassaṃ; citte cittānupassī<BR>
viharati ātāpi sampajāno satimā vineyya loko abhijjhā domanassaṃ; dhammesu<BR>
dhammānupassī viharati ātāpī sampajāno satimā vineyya loko abhijjhā domanassaṃ; evaṃ<BR>
kho bhikkhave bhikkhu sato hoti. <BR>
<BR>
[PTS Page 214] [\q 214/]      kathañca bhikkhave bhikkhu sampajāno hoti; idha bhikkhave<BR>
bhikkhu abhikkante paṭikkante sampajānakārī hoti, ālokite vilokite sampajānakārī hoti,<BR>
sammañjite pasārite sampajānakārī hoti, saṅgāṭipattacīvaradhāraṇe sampajākārī hoti, asite<BR>
pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite<BR>
nisinne sutte jāgarite bhāsite tuṇhībhāve sampajānakārī hoti; evaṃ kho bhikkhave bhikkhu<BR>
sampajāno hoti. Sato bhikkhave bhikkhu sampajāno kālaṃ āgameyya, ayaṃ vo amhākaṃ<BR>
anusāsanī. <BR>
Tassa ce bhikkhave bhikkhuno evaṃ satassa sampajānassa appamattassa ātāpino pahitattassa<BR>
viharato uppajjati sukhā vedanā; so evaṃ pajānāti; uppannā kho myāyaṃ sukhā vedanā, sā<BR>
ca kho paṭicca no apaṭicca, kiṃ paṭicca: imameva kāyaṃ paṭicca, ayaṃ kho pana kāyo anicco<BR>
saṅkhato paṭiccasamuppanno, aniccaṃ kho pana saṅkhataṃ paṭiccasamuppannaṃ kāyaṃ<BR>
paṭicca uppannā sukhā vedanā kuto niccā bhavissatī ti. <BR>
<BR>
1. Paṭisallānā - sī 2. <BR>
<BR>
[BJT Page 406] [\x 406/]     <BR>
<BR>
So phasse ca sukhāya ca vedanāya aniccānupassī viharati; vayānupassī viharati,<BR>
virāgānupassī viharati, nirodhānupassī viharati, paṭinissaggānupassī viharati, tassa phasse<BR>
ca sukhāya ca vedanāya aniccānupassino viharato vayānupassino viharato paṭinissaggānu<BR>
passīno viharato yo phasse ca sukhāya ca vedanāya rāgānusayo so pahīyati. <BR>
<BR>
Tassa ce bhikkhave bhikkhuno evaṃ satassa sampajānassa appamattassa ātāpino pahitattassa<BR>
viharato uppajjati dukkhā vedanā; so evaṃ pajānāti; uppannā kho myāyaṃ dukkhā vedanā,<BR>
sā ca kho paṭicca no apaṭicca, kiṃ paṭicca: imameva phassaṃ paṭicca, ayaṃ kho pana phasso<BR>
anicco saṅkhato paṭiccasamuppanno, aniccaṃ kho pana saṅkhataṃ paṭiccasamuppannaṃ<BR>
phassaṃ paṭicca uppannā dukkhā vedanā kuto niccā bhavissatī ti. <BR>
<BR>
So phasse ca dukkhāya ca vedanāya aniccānupassī viharati, vayānupassī viharati,<BR>
virāgānupassī viharati, nirodhānupassī viharati, paṭinissaggānupassī viharati, tassa phasse<BR>
ca dukkhāya ca vedanāya aniccānupassino viharato vayānupassino viharato virāgānu<BR>
passīno viharato nirodhānupassino viharato paṭinissaggānupassino viharato yo phasse ca<BR>
dukkhāya ca vedanāya paṭighānusayo so pahīyati. <BR>
<BR>
Tassa ce bhikkhave bhikkhuno evaṃ satassa sampajānassa appamattassa ātāpino pahitattassa<BR>
viharato uppajjati adukkhamasukhā vedanā; so evaṃ pajānāti; uppannā kho myāyaṃ<BR>
adukkhamasukhā vedanā, sā ca kho paṭicca no apaṭicca, kiṃ paṭicca: imameva phassaṃ<BR>
paṭicca, ayaṃ kho pana kāyo anicco saṅkhato paṭiccasamuppanno, aniccaṃ kho pana<BR>
saṅkhataṃ paṭiccasamuppannaṃ kāyaṃ paṭicca uppannā adukkhamasukhā vedanā kuto<BR>
niccā bhavissatī ti. <BR>
<BR>
[BJT Page 408] [\x 408/]     <BR>
<BR>
So phasse ca adukkhamasukhāya vedanāya aniccānupassī viharati, vayānupassī viharati,<BR>
virāgānupassī viharati, nirodhānupassī viharati, paṭinissaggānupassī viharati, tassa phasse<BR>
ca adukkhamasukhāya ca vedanāya aniccānupassino viharato vayānupassino viharato<BR>
virāgānu passīno viharato nirodhānupassino viharato paṭinissaggānupassino viharato yo<BR>
phasse ca adukkhamasukhāya ca vedanāya avijjānusayo so pahīyati. <BR>
So sukhañce vedanaṃ vediyati sā aniccāti pajānāti. Anajjhositāti pajānāti, anabhinanditāti<BR>
pajānāti; dukkhañce vedanaṃ vediyati sā aniccāti pajānāti, anajjhesitāti pajānāti<BR>
anabhinanditāti pajānāti; adukkhamasukhañce vedanaṃ vediyati sā aniccāti pajānāti,<BR>
anajjhesitāti pajānāti anabhinanditāti pajānāti; so sukhañce vedanaṃ vediyati visaññutto naṃ<BR>
vediyati dukkhañce vedanaṃ vediyati visaññutto naṃ vediyati, adukkhamasukhañceva<BR>
vedanaṃ vediyati visaññutto naṃ vediyati; so kāya pariyantikaṃ vedanaṃ vediyamāno<BR>
kāyapariyantikaṃ vedanaṃ vediyāmīti pajānāti, jīvitapariyantikaṃ vedanaṃ vediyamāno<BR>
jīvitapariyantikaṃ vedanaṃ vediyāmīti pajānāti; kāyassa bhedā uddhaṃ jīvitapariyādānā<BR>
idheva sabbavedayitāni anabhinanditāni sītībhavissantīti pajānāti. <BR>
<BR>
Seyyathāpi bhikkhave telañca paṭicca vaṭṭiñca paṭicca telappadīpo jhāyeyya, -1. Tasseva<BR>
telassa ca vaṭṭiyā ca pariyādānā anāhāro nibbāyeyya; evameva kho bhikkhave bhikkhu<BR>
kāyapariyantikaṃ vedanaṃ vediyamano kāyapariyantikaṃ vedanaṃ vediyāmīti pajānāti,<BR>
jīvitapariyantikaṃ vedanaṃ vediyamāno jīvitapariyāntikaṃ vedanaṃ vediyāmīti pajānāti,<BR>
kāyassa bhedā uddhaṃ jīvitapariyādānā idheva sabbavedayitāni anabhinanditāti<BR>
sītībhavissantīti pajānātī' ti. <BR>
<BR>
1. 20. 9<BR>
Aniccasuttaṃ<BR>
<BR>
257. Tisso imā bhikkhave vedanā aniccā saṅkhatā paṭicca samuppannā khayadhammā<BR>
vayadhammā virāgadhammā nirodhadhammā katamā tisso; sukhā vedanā dukkhā vedanā<BR>
adukkhamasukhā vedanā imā kho bhikkhave tisso vedanā aniccā saṅkhatā<BR>
paṭiccasamuppannā khayadhammā vayadhammā virāgadhammā nirodhadhammāti. <BR>
<BR>
[BJT Page 410] [\x 410/]     <BR>
<BR>
1. 20. 10<BR>
Phassamūlakasuttaṃ<BR>
<BR>
258. [PTS Page 215] [\q 215/]      tisso imā bhikkhave vedanā phassajā phassamūlakā phassa<BR>
nidānā phassapaccayā. Katamā tisso: sukhā vedanā dukkhā vedanā adukkhamasukhā<BR>
vedanā. Sukhavedaniyaṃ bhikkhave phassaṃ paṭicca uppajjati sukhā vedanā. Tasseva<BR>
sukhavedaniyassa phassassa nirodhā yaṃ tajjaṃ vedayitaṃ, sukhavedaniyaṃ phassaṃ paṭicca<BR>
uppannā sukhā vedanā sā nirujjhati, sā vūpasammati;<BR>
<BR>
Dukkhavedaniyaṃ bhikkhave phassaṃ paṭicca uppajjati dukkhā vedanā tasseva<BR>
dukkhavedaniyassa phassassa nirodhā yaṃ tajjaṃ vedayitaṃ dukkhavedaniyaṃ phassaṃ<BR>
paṭicca uppannā dukkhā vedanā sā nirujajhati, sā vūpasammati.<BR>
Adukkhamasukhavedanīyaṃ bhikkhave phassaṃ paṭicca uppajjati adukkhamasukhā vedanā.<BR>
Tasseva adukkhamasukhavedanīyassa phassassa nirodhā yaṃ tajjaṃ vedayitaṃ<BR>
adukkhamasukhavedanīyaṃ phassaṃ paṭicca uppannā adukkhamasukhā vedanā sā<BR>
nirujajhati, sā vūpasammati. <BR>
<BR>
Seyyathāpi bhikkhave dvinnaṃ kaṭṭhānaṃ saṅghaṭṭhanasamodhānā usmā jāyati tejo<BR>
abhinibbattati, tesaṃ yeva kaṭṭhānaṃ nānā bhāvā vinikkhepā yā tajjā usmā sā nirujajhati, sā<BR>
vūpasammati, -1. Evameva kho bhikkhave imā tisso vedanā phassajā phassamūlakā<BR>
phassanidānā phassapaccayā tajjaṃ tajjaṃ phassaṃ paṭicca tajjā tajjā vedanā uppajjanti.<BR>
Tajjassa tajjassa phassassa nirodhā tajjā tajjā vedanā nirujajhantīti. -2. <BR>
<BR>
[PTS Page 216] [\q 216/]      sagāthāvaggo paṭhamo. <BR>
<BR>
Tatruddānaṃ:<BR>
<BR>
Samādhi sukha pahānena pātālaṃ daṭṭhabbena ca<BR>
Sallena ca gelaññehi anicca phassamūlakāti. <BR>
1. Vūpasamati - sayā<BR>
2. Tajajaṃ phassaṃ paṭicca tajjā vedanā upapajjati tajjassa phassassa nirodhā tajjā vedanā<BR>
nirujajhati - machasaṃ, syaja. <BR>
<BR>
[BJT Page 412] [\x 412/]     <BR>
2. Rahogatavaggo<BR>
2. 2. 1<BR>
Rahogatasuttaṃ<BR>
<BR>
259. Atha kho aññataro bhikkhu yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca:<BR>
idha mayhaṃ bhante rahogatassa paṭisallīnassa evaṃ cetaso parivitakko udapādi: tisso<BR>
vedanā vuttā bhagavatā, sukhā vedanā, dukkhā vedanā, adukkhamasukhā vedanā. Imā tisso<BR>
vedanā vuttā bhagavatā. Vuttaṃ kho panetaṃ bhagavatā: yaṃ kiñci vedayitaṃ taṃ<BR>
dukkhasminti. Kinnu kho etaṃ ca bhagavatā sandhāya bhāsitaṃ; yaṃ kiñca vedayitaṃ taṃ<BR>
dukkhasminti. <BR>
<BR>
Sādhu, sādhu bhikkhu, tisso imā bhikkhu vedanā vuttā mayā, sukhā vedanā, dukkhā<BR>
vedanā, adukkhamasukhā vedanā, imā tisso vedanā vuttā mayā. Vuttaṃ kho panetaṃ<BR>
bhikkhu mayā yaṃ kiñci vedayitaṃ taṃ-1. Dukkhasminti. Taṃ kho panetaṃ bhikkhu mayā<BR>
saṅkhārānaññeva aniccataṃ sandhāya bhāsitaṃ: yaṃ kiñci vedayitaṃ taṃ dukkhasminti. Taṃ<BR>
kho panetaṃ bhikkhu mayā saṅkhārānaññeva-2. Khayadhammataṃ sandhāya bhāsitaṃ: yaṃ<BR>
kiñci vedayitaṃ taṃ dukkhasminti. Taṃ kho panetaṃ bhikkhu mayā saṅkhārānaññeva-2.<BR>
Vayadhammataṃ sandhāya bhāsitaṃ: yaṃ kiñci vedayitaṃ taṃ dukkhasminti. Taṃ kho<BR>
panetaṃ bhikkhu mayā saṅkhārānaññeva virāgadhammataṃ sandhāya bhāsitaṃ: yaṃ kiñci<BR>
vedayitaṃ taṃ dukkhasmintī. Taṃ kho panetaṃ bhikkhu mayā saṅkhārānaññeva [PTS Page<BR>
217] [\q 217/]      nirodhadhammataṃ sandhāya bhāsitaṃ: yaṃ kiñci vedayitaṃ taṃ<BR>
dukkhasminti. Taṃ kho panetaṃ bhikkhu mayā saṅkhārānaññeva vipariṇāmadhammataṃ<BR>
sandhāya bhāsitaṃ: yaṃ kiñci vedayitaṃ taṃ dukkhasminti. <BR>
<BR>
Atha kho pana bhikkhu mayā anupubba-3. Saṅkhārānaṃ nirodho akkhāto, paṭhamaṃ jhānaṃ<BR>
samāpannassa vācā niruddhā hoti, dutiyaṃ jhānaṃ samāpannassa vitakkavicārā niruddhā<BR>
honti, tatiyaṃ jhānaṃ samāpannassa pīti niruddhā hoti, catutthaṃ jhānaṃ samāpannassa<BR>
assāsapassāsā niruddhā honti, ākāsānañcāyatanaṃ samāpannassa rūpasaññā niruddhā hoti,<BR>
viññāṇañcāyatanaṃ samāpannassa ākāsānañcāyatanasaññā niruddhā hoti, ākiñcaññāyatanaṃ<BR>
samāpannassa viññāṇañcāyatanasaññā niruddhā hoti, nevasaññānāsaññāyatanaṃ<BR>
samāpannassa ākiñcaññāyatanasaññā niruddhā hoti, saññāvedayitanirodhaṃ samāpannassa<BR>
saññā ca vedanā ca niruddhā honti, khīṇāsavassa bhikkhuno rāgo niruddho hoti doso<BR>
niruddho hoti, moho niruddho hoti. <BR>
<BR>
1. Sabbantaṃ - sī 1. <BR>
2. Saṅkhārānaṃ - yeva - sī 1, 2. <BR>
3. Anupubbaṃ - sī 1. 2. <BR>
<BR>
[BJT Page 414] [\x 414/]     <BR>
<BR>
Atha kho pana bhikkhu mayā anupubbasaṅkhārānaṃ vūpasamo akkhāto, paṭhamaṃ jhānaṃ<BR>
samāpannassa vācā vūpasantā hoti, dutiyaṃ jhānaṃ samāpannassa vitakkavicārā vūpasantā<BR>
honti, tatiyaṃ jhānaṃ samāpannassa pīti vūpasantā hoti, catutthaṃ jhānaṃ samāpannassa<BR>
assāsapassāsā vūpasantā honti, ākāsānañcāyatanaṃ samāpannassa rūpasaññā vūpasantā hoti,<BR>
viññāṇañcāyatanaṃ samāpannassa ākāsānañcāyatanasaññā vūpasantā hoti, ākiñcaññāyatanaṃ<BR>
samāpannassa viññāṇañcāyatanasaññā vūpasantā hoti, nevasaññānāsaññāyatanaṃ<BR>
samāpannassa ākiñcaññāyatanasaññā vūpasantā hoti, saññāvedayitanirodhaṃ samāpannassa<BR>
saññā ca vedanā ca vūpasantā honti, khīṇāsavassa bhikkhuno rāgo vūpasanto hoti doso<BR>
vūpasanto hoti, moho vūpasanto hoti. <BR>
<BR>
Chayimā bhikkhu passaddhiyo: paṭhamaṃ jhānaṃ samāpannassa vācā paṭippassaddhā hoti,<BR>
dutiyaṃ jhānaṃ samāpannassa vitakkavicārā paṭippassaddhā honti, tatiyaṃ jhānaṃ<BR>
samāpannassa pīti paṭippassaddhā hoti, catutthaṃ samāpannassa assāsapassāsā<BR>
paṭippassaddhā [PTS Page 218] [\q 218/]      honti, saññāvedayitanirodhaṃ samāpannassa<BR>
saññā ca vedanā ca paṭippassaddhā honti, khīṇasavassa bhikkhuno rāgo paṭippassaddho<BR>
hoti, doso paṭippassaddho hoti, moho paṭippassaddho hotīti. <BR>
<BR>
2. 2. 2<BR>
Ākāsasuttaṃ<BR>
<BR>
260. [PTS Page 219] [\q 219/]      seyyathāpi bhikkhave ākāse vividhā vātā vāyanti:<BR>
purattimāpi vātā vāyanti, pacchimāpi vātā vāyanti, uttarāpi vātā vāyanti, dakkhiṇāpi vātā<BR>
vāyanti, sarajāpi vātā vāyanti, arajāpi vātā vāyānti, sītāpi vātā vāyanti, uṇahāpi vātā vāyanti,<BR>
parittāpi vātā vāyanti, adhimattāpi vātā vāyanti, evameva kho bhikkhave imasmiṃ kāyasmiṃ<BR>
vividhā vedanā uppajjanti: sukhāpi vedanā uppajjanti,ti. Dukkhāpi vedanā uppajjanti,<BR>
adukkhamasukhāpi vedanā uppajjanti' ti. <BR>
<BR>
Yathāpi vātā ākāse vāyānti vividhā puthu<BR>
Puratthimā pacchimā vāpi uttarā atha dakkhiṇā, <BR>
Sarajā arajā vāpi sītā uṇhā ca ekadā<BR>
Adhimattā parittā ca puthū vāyanti mālutā, <BR>
Tathevimasmiṃ kāyasmiṃ samuppajjanti-1. Vedanā<BR>
Sukhadukkhasamuppatti adukkhamasukhā ca yā<BR>
Yato ca bhikkhū ātāpī sampajaññaṃ na riñcati-2. <BR>
Tato so-3. Vedanā sabbā parijānāti paṇḍito. <BR>
So vedanā pariññāya diṭṭhadhamme anāsavo<BR>
Kāyassa bhedā dhammaṭṭho saṅkhaṃnopeti-4. Vedaguti. <BR>
<BR>
1. Samuppajjati - sī 1. 2<BR>
2. Sampajāno nirujajhati - syā. <BR>
3. Tato ca - sīmu. <BR>
4. Nūpeti - syā. <BR>
<BR>
[BJT Page 416] [\x 416/]     <BR>
2. 2. 3<BR>
Dutiya ākāsasuttaṃ<BR>
<BR>
261. Seyyathāpi bhikkhave ākāse vividhā vātā vāyanti: purattimāpi vātā vāyanti, pacchimāpi<BR>
vātā vāyanti, uttarāpi vātā vāyanti, dakkhiṇāpi vātā vāyanti, sarajāpi vātā vāyanti, arajāpi<BR>
vātā vāyānti, sītāpi vātā vāyanti, uṇahāpi vātā vāyanti, parittāpi vātā vāyanti, adhimattāpi<BR>
vātā vāyanti, evameva kho bhikkhave imasmiṃ kāyasmiṃ vividhā vedanā uppajjanti:<BR>
sukhāpi vedanā uppajjanti, -1. Dukkhāpi vedanā uppajjanti, -1. Adukkhamasukhāpi vedanā<BR>
uppajjanti' ti. 2. 2. 4<BR>
Agārasuttaṃ<BR>
<BR>
262. Seyyathāpi bhikkhave āgantukāgāraṃ, tattha puratthimāyapi disāya āgantvā vāsaṃ<BR>
kappenti, pacchimāyapi disāya āgantvā vāsaṃ kappenti, uttarāyapi disāya āgantvā vāsaṃ<BR>
kappenti, dakkhiṇāyapi disāya āgantvā vāsaṃ kappenti, khattiyāpi agantvā vāsaṃ kappenti,<BR>
brāhmaṇāpi āgantvā vāsaṃ kappenti, vessāpi āgantvā vāsaṃ kappenti, suddāpi āgantvā<BR>
vāsaṃ kappenti. <BR>
<BR>
Evameva kho bhikkhave imasmiṃ kāyasmiṃ vividhā vedanā uppajjanti: sukhāpi vedanā<BR>
uppajjanti, dukkhāpi vedanā uppajjanti, adukkhamasukhāpi vedanā uppajjanti, sāmisāpi<BR>
sukhā vedanā uppajjanti, nirāmisāpi sukhā vedanā uppajjanti sāmisāpi dukkhā vedanā<BR>
uppajjanti, nirāmisāpi dukkhā vedanā uppajjanti, sāmisāpi adukkhamasukhā vedanā<BR>
uppajjanti, nirāmisāpi adukkhamasukhā vedanā uppajjantīti. <BR>
<BR>
2. 2. 5<BR>
Santakasuttaṃ<BR>
<BR>
263. Atha kho āyasmā ānando yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ<BR>
etadavoca: katamā nu kho bhante vedanā? Katamo vedanā-2. Samudayo? Katamo vedanā<BR>
nirodho? Katamā [PTS Page 220] [\q 220/]      vedanā nirodhagāminīpaṭipadā? Ko<BR>
vedanāya assādo? Ko-3. Ādīnavo? Kiṃ-4. Nissaraṇanti?<BR>
<BR>
Tisso imā ānanda vedanā: sukhā vedanā, dukkhā vedanā adukkhamasukhā vedanā. Imā<BR>
vuccanti ānanda vedanā. Phassasamudayā vedanāsamudayo phassanirodhā vedanānirodho.<BR>
Ayameva ariyo aṭṭhaṅgiko maggo vedanānirodhagāminī paṭipadā. Seyyathīdaṃ:<BR>
sammādiṭṭhi sammāsaṃkappa, sammāvācā sammākammanta sammāājīvā sammāvāyāma<BR>
sammāsati sammāsamādhi. Yaṃ vedanaṃ paṭicca uppajjati sukhaṃ somanassaṃ, ayaṃ<BR>
vedanāya assādo; yā vedanā aniccā dukkhā vipariṇāmadhammā, ayaṃ vedanāya ādīnavo.<BR>
Yo vedanāya chandarāgavinayo chandarāgappahānaṃ, idaṃ vedanāya nissaraṇaṃ. <BR>
<BR>
1. Uppajjati - syā<BR>
2. Vedanāya sī 1, 2. <BR>
3. Ko vedanāya - syā. <BR>
4. Kiṃ vedanāya - syā. <BR>
<BR>
[BJT Page 418] [\x 418/]     <BR>
<BR>
Atha kho panānanda, mayā anupubbasaṅkhārānaṃ nirodho akkhāto, paṭhamaṃ jhānaṃ<BR>
samāpannassa vācā niruddhā hoti, dutiyaṃ jhānaṃ samāpannassa vitakkavicārā niruddhā<BR>
honti, tatiyaṃ jhānaṃ samāpannassa pīti niruddhā hoti, catutthaṃ jhānaṃ samāpannassa<BR>
assāsapassāsā niruddhā honti, ākāsānañcāyatanaṃ samāpannassa rūpasaññā niruddhā hoti,<BR>
viññāṇañcāyatanaṃ samāpannassa ākāsānañcāyatanasaññā niruddhā hoti, ākiñcaññāyatanaṃ<BR>
samāpannassa viññāṇañcāyatanasaññā niruddhā hoti, nevasaññānāsaññāyatanaṃ<BR>
samāpannassa ākiñcaññāyatanasaññā niruddhā hoti, saññāvedayitanirodhaṃ samāpannassa<BR>
saññā ca vedanā ca niruddhā honti, khīṇāsavassa bhikkhuno rāgo niruddho hoti doso<BR>
niruddho hoti, moho niruddho hoti. <BR>
<BR>
Atha kho panānanda mayā anupubbasaṅkhārānaṃ vūpasamo akkhāto, paṭhamaṃ jhānaṃ<BR>
samāpannassa vācā vūpasantā hoti, dutiyaṃ jhānaṃ samāpannassa vitakkavicārā vūpasantā<BR>
honti, tatiyaṃ jhānaṃ samāpannassa pīti vūpasantā hoti, catutthaṃ jhānaṃ samāpannassa<BR>
assāsapassāsā vūpasantā honti, ākāsānañcāyatanaṃ samāpannassa rūpasaññā vūpasantā hoti,<BR>
viññāṇañcāyatanaṃ samāpannassa ākāsānañcāyatanasaññā vūpasantā hoti, ākiñcaññāyatanaṃ<BR>
samāpannassa viññāṇañcāyatanasaññā vūpasantā hoti, nevasaññānāsaññāyatanaṃ<BR>
samāpannassa ākiñcaññāyatanasaññā vūpasantā hoti, saññāvedayitanirodhaṃ samāpannassa<BR>
saññā ca vedanā ca vūpasantā honti, khīṇāsavassa bhikkhuno rāgo vūpasanto hoti doso<BR>
vūpasanto hoti, moho vūpasanto hoti. <BR>
<BR>
Atha kho panānanda mayā anupubbasaṅkhārānaṃ passaddhi-1. Akkhātā paṭhamaṃ jhānaṃ<BR>
samāpannassa vācā paṭippassaddhā hoti, dutiyaṃ jhānaṃ samāpannassa vitakkavicārā<BR>
paṭippassaddhā honiti, tatiyaṃ jhānaṃ samāpannassa pīti paṭippassaddhā hoti, catutthaṃ<BR>
samāpannassa assāsapassāsā paṭippassaddhā honti, saññāvedayitanirodhaṃ samāpannassa<BR>
saññā ca vedanā ca paṭippassaddhā honti, [PTS Page 221] [\q 221/]      khīṇasavassa<BR>
bhikkhuno rāgo paṭippassaddho hoti, doso paṭippassaddho hoti, moho paṭippassaddho<BR>
hotīti. <BR>
2. 2. 6<BR>
Dutiyasantakasuttaṃ<BR>
<BR>
264. Atha kho āyasmā ānando yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ<BR>
etadavoca: katamā nu kho ānanda vedanā? Katamo vedanā samudayo? Katamo<BR>
vedanānirodho? Katamā vedanā nirodhagāminīpaṭipadā? Ko vedanāya assādo? Ko<BR>
ādīnavo? Kiṃ nissaraṇanti?<BR>
<BR>
Bhagavammūlakā no bhante dhammā bhagavantettikā bhagavampaṭisaraṇā, sādhu vata<BR>
bhante bhagavantaṃ yeva paṭibhātu etassa bhāsitassa attho, bhagavato sutvā bhikkhū<BR>
dhāressantīti. Tenahānanda suṇohi sādhukaṃ manasikarohi bhāsissāmīti. Evaṃ bhanteti kho<BR>
āyasmā ānando bhagavato paccassosi, bhagavā etadavoca:<BR>
<BR>
Paṭippassaddhi - machasaṃ, syā. <BR>
<BR>
[BJT Page 420] [\x 420/]     <BR>
Tisso imā ānanda vedanā: sukhā vedanā, dukkhā vedanā adukkhamasukhā vedanā. Imā<BR>
vuccanti ānanda vedanā. Phassasamudayā vedanāsamudayo phassanirodhā vedanānirodho.<BR>
Ayameva ariyo aṭṭhaṅgiko maggo vedanānirodhagāminī paṭipadā. Seyyathīdaṃ:<BR>
sammādiṭṭhi sammāsaṃkappa, sammāvācā sammākammanta sammāājīva sammāvāyāma<BR>
sammāsati sammāsamādhi. Yaṃ vedanaṃ paṭicca uppajjati sukhaṃ somanassaṃ, ayaṃ<BR>
vedanāya assādo; yā vedanā aniccā dukkhā vipariṇāmadhammā, ayaṃ vedanāya ādīnavo.<BR>
Yo vedanāya chandarāgavinayo chandarāgappahānaṃ, idaṃ vedanāya nissaraṇaṃ. <BR>
<BR>
Atha kho panānanda, mayā anupubbasaṅkhārānaṃ nirodho akkhāto, paṭhamaṃ jhānaṃ<BR>
samāpannassa vācā niruddhā hoti, dutiyaṃ jhānaṃ samāpannassa vitakkavicārā niruddhā<BR>
honti, tatiyaṃ jhānaṃ samāpannassa pīti niruddhā hoti, catutthaṃ jhānaṃ samāpannassa<BR>
assāsapassāsā niruddhā honti, ākāsānañcāyatanaṃ samāpannassa rūpasaññā niruddhā hoti,<BR>
viññāṇañcāyatanaṃ samāpannassa ākāsānañcāyatanasaññā niruddhā hoti, ākiñcaññāyatanaṃ<BR>
samāpannassa viññāṇañcāyatanasaññā niruddhā hoti, nevasaññānāsaññāyatanaṃ<BR>
samāpannassa ākiñcaññāyatanasaññā niruddhā hoti, saññāvedayitanirodhaṃ samāpannassa<BR>
saññā ca vedanā ca niruddhā honti, khīṇāsavassa bhikkhuno rāgo niruddho hoti doso<BR>
niruddho hoti, moho niruddho hoti. <BR>
<BR>
Atha kho panānanda mayā anupubbasaṅkhārānaṃ vūpasamo akkhāto, paṭhamaṃ jhānaṃ<BR>
samāpannassa vācā vūpasantā hoti, dutiyaṃ jhānaṃ samāpannassa vitakkavicārā vūpasantā<BR>
honti, tatiyaṃ jhānaṃ samāpannassa pīti vūpasantā hoti, catutthaṃ jhānaṃ samāpannassa<BR>
assāsapassāsā vūpasantā honti, ākāsānañcāyatanaṃ samāpannassa rūpasaññā vūpasantā hoti,<BR>
viññāṇañcāyatanaṃ samāpannassa ākāsānañcāyatanasaññā vūpasantā hoti, ākiñcaññāyatanaṃ<BR>
samāpannassa viññāṇañcāyatanasaññā vūpasantā hoti, nevasaññānāsaññāyatanaṃ<BR>
samāpannassa ākiñcaññāyatanasaññā vūpasantā hoti, saññāvedayitanirodhaṃ samāpannassa<BR>
saññā ca vedanā ca vūpasantā honti, khīṇāsavassa bhikkhuno rāgo vūpasanto hoti doso<BR>
vūpasanto hoti, moho vūpasanto hoti. <BR>
<BR>
Atha kho panānanda mayā anupubbasaṅkhārānaṃ passaddhi akkhātā paṭhamaṃ jhānaṃ<BR>
samāpannassa vācā paṭippassaddhā hoti, dutiyaṃ jhānaṃ samāpannassa vitakkavicārā<BR>
paṭippassaddhā honiti, tatiyaṃ jhānaṃ samāpannassa pīti paṭippassaddhā hoti, catutthaṃ<BR>
samāpannassa assāsapassāsā paṭippassaddhā honti, saññāvedayitanirodhaṃ samāpannassa<BR>
saññā ca vedanā ca paṭippassaddhā honti, khīṇasavassa bhikkhuno rāgo paṭippassaddho<BR>
hoti, doso paṭippassaddho hoti, moho paṭippassaddho hotīti. <BR>
<BR>
Aṭṭhakasuttaṃ<BR>
2. 2. 7<BR>
<BR>
265. Atha kho sambahulā bhikkhu yena bhagavā tenupasaṅkamiṃsu. Upasaṅkamitvā<BR>
bhagavantaṃ abhivādetvā ekamantaṃ nisīdiṃsu. Ekamantaṃ nisinno kho te bhikkhū<BR>
bhagavantaṃ etadavocuṃ: katamā nu kho bhante vedanā? Katamo vedanā samudayo?<BR>
Katamo vedanā nirodho? Katamā vedanā nirodhagāminīpaṭipadā? Ko vedanāya assādo? Ko<BR>
ādīnavo? Kiṃ nissaraṇanti?<BR>
<BR>
[BJT Page 422] [\x 422/]     <BR>
<BR>
[PTS Page 222] [\q 222/]      tisso imā bhikkhave vedanā: sukhā vedanā, dukkhā vedanā<BR>
adukkhamasukhā vedanā. Imā vuccanti bhikkhave vedanā. Phassasamudayā<BR>
vedanāsamudayo phassanirodhā vedanānirodho. Ayameva ariyo aṭṭhaṅgiko maggo<BR>
vedanānirodhagāminī paṭipadā. Seyyathīdaṃ: sammādiṭṭhi sammāsaṃkappa, sammāvācā<BR>
sammākammanta sammāājīvā sammāvāyāma sammāsati sammāsamādhi. Yaṃ vedanaṃ<BR>
paṭicca uppajjati sukhaṃ somanassaṃ, ayaṃ vedanāya assādo; yā vedanā aniccā dukkhā<BR>
vipariṇāmadhammā, ayaṃ vedanāya ādīnavo. Yo vedanāya chandarāgavinayo<BR>
chandarāgappahānaṃ, idaṃ vedanāya nissaraṇaṃ. <BR>
Atha kho pana bhikkhave mayā anupubbasaṅkhārānaṃ nirodho akkhāto: paṭhamaṃ jhānaṃ<BR>
samāpannassa vācā niruddhā hoti, dutiyaṃ jhānaṃ samāpannassa vitakkavicārā niruddhā<BR>
honti, tatiyaṃ jhānaṃ samāpannassa pīti niruddhā hoti, catutthaṃ jhānaṃ samāpannassa<BR>
assāsapassāsā niruddhā honti, ākāsānañcāyatanaṃ samāpannassa rūpasaññā niruddhā hoti,<BR>
viññāṇañcāyatanaṃ samāpannassa ākāsānañcāyatanasaññā niruddhā hoti, ākiñcaññāyatanaṃ<BR>
samāpannassa viññāṇañcāyatanasaññā niruddhā hoti, nevasaññānāsaññāyatanaṃ<BR>
samāpannassa ākiñcaññāyatanasaññā niruddhā hoti, saññāvedayitanirodhaṃ samāpannassa<BR>
saññā ca vedanā ca niruddhā honti, khīṇāsavassa bhikkhuno rāgo niruddho hoti doso<BR>
niruddho hoti, moho niruddho hoti. <BR>
<BR>
Atha kho pana bhikkhave mayā anupubbasaṅkhārānaṃ vūpasamo akkhāto, paṭhamaṃ<BR>
jhānaṃ samāpannassa vācā vūpasantā hoti, dutiyaṃ jhānaṃ samāpannassa vitakkavicārā<BR>
vūpasantā honti, tatiyaṃ jhānaṃ samāpannassa pīti vūpasantā hoti, catutthaṃ jhānaṃ<BR>
samāpannassa assāsapassāsā vūpasantā honti, ākāsānañcāyatanaṃ samāpannassa rūpasaññā<BR>
vūpasantā hoti, viññāṇañcāyatanaṃ samāpannassa ākāsānañcāyatanasaññā vūpasantā hoti,<BR>
ākiñcaññāyatanaṃ samāpannassa viññāṇañcāyatanasaññā vūpasantā hoti,<BR>
nevasaññānāsaññāyatanaṃ samāpannassa ākiñcaññāyatanasaññā vūpasantā hoti,<BR>
saññāvedayitanirodhaṃ samāpannassa saññā ca vedanā ca vūpasantā honti, khīṇāsavassa<BR>
bhikkhuno rāgo vūpasanto hoti doso vūpasanto hoti, moho vūpasanto hoti. <BR>
<BR>
Chayimā bhikkhave passaddhiyo, paṭhamaṃ jhānaṃ samāpannassa vācā paṭippassaddhā<BR>
hoti, dutiyaṃ jhānaṃ samāpannassa vitakkavicārā paṭippassaddhā honiti, tatiyaṃ jhānaṃ<BR>
samāpannassa pīti paṭippassaddhā hoti, catutthaṃ jhānaṃ samāpannassa assāsapassāsā<BR>
paṭippassaddhā honti, saññāvedayitanirodhaṃ samāpannassa saññā ca vedanā ca<BR>
paṭippassaddhā honti, khīṇasavassa bhikkhuno rāgo paṭippassaddho hoti, doso<BR>
paṭippassaddho hoti, doso paṭippassaddho hoti, moho paṭippassaddho hotīti. <BR>
<BR>
2. 2. 8<BR>
Dutiyaaṭṭhakasuttaṃ<BR>
<BR>
266. Atha kho sambahulā bhikkhū yena bhagavā tenupasaṅkamiṃsu. Upasaṅkamitvā<BR>
bhagavantaṃ abhivādetvā ekamantaṃ nisīdi. [PTS Page 228] [\q 228/]      ekamantaṃ<BR>
nisinno kho te bhikkhu bhagavā etadavoca: katamā nu kho bhikkhave vedanā? Katamo<BR>
vedanā samudayo? Katamo vedanānirodho? Katamā vedanā nirodhagāminīpaṭipadā? Ko<BR>
vedanāya assādo? Ko ādīnavo? Kiṃ nissaraṇanti?<BR>
<BR>
Bhagavammūlakā no bhante dhammā bhagavantettikā bhagavampaṭisaraṇā, sādhu vata<BR>
bhante bhagavantaṃ yeva paṭibhātu etassa bhāsitassa attho, bhagavato sutvā bhikkhū<BR>
dhāressantīti. Tenahānanda suṇohi sādhukaṃ manasikarohi bhāsissāmīti. Evaṃ bhanteti kho<BR>
āyasmā ānando bhagavato paccassosi, bhagavā etadavoca:<BR>
<BR>
Tisso imā bhikkhave vedanā: sukhā vedanā, dukkhā vedanā adukkhamasukhā vedanā. Imā<BR>
vuccanti bhikkhave vedanā. Phassasamudayā vedanāsamudayo phassanirodhā<BR>
vedanānirodho. Ayameva ariyo aṭṭhaṅgiko maggo vedanānirodhagāminī paṭipadā.<BR>
Seyyathīdaṃ: sammādiṭṭhi sammāsaṃkappa, sammāvācā sammākammanta sammāājīva<BR>
sammāvāyāma sammāsati sammāsamādhi. Yaṃ vedanaṃ paṭicca uppajjati sukhaṃ<BR>
somanassaṃ, ayaṃ vedanāya assādo; yā vedanā aniccā dukkhā vipariṇāmadhammā, ayaṃ<BR>
vedanāya ādīnavo. Yo vedanāya chandarāgavinayo chandarāgappahānaṃ, idaṃ vedanāya<BR>
nissaraṇaṃ. <BR>
<BR>
Atha kho pana bhikkhave mayā anupubbasaṅkhārānaṃ nirodho akkhāto, paṭhamaṃ jhānaṃ<BR>
samāpannassa vācā niruddhā hoti, dutiyaṃ jhānaṃ samāpannassa vitakkavicārā niruddhā<BR>
honti, tatiyaṃ jhānaṃ samāpannassa pīti niruddhā hoti, catutthaṃ jhānaṃ samāpannassa<BR>
assāsapassāsā niruddhā honti, ākāsānañcāyatanaṃ samāpannassa rūpasaññā niruddhā hoti,<BR>
viññāṇañcāyatanaṃ samāpannassa ākāsānañcāyatanasaññā niruddhā hoti, ākiñcaññāyatanaṃ<BR>
samāpannassa viññāṇañcāyatanasaññā niruddhā hoti, nevasaññānāsaññāyatanaṃ<BR>
samāpannassa ākiñcaññāyatanasaññā niruddhā hoti, saññāvedayitanirodhaṃ samāpannassa<BR>
saññā ca vedanā ca niruddhā honti, khīṇāsavassa bhikkhuno rāgo niruddho hoti doso<BR>
niruddho hoti, moho niruddho hoti. <BR>
<BR>
Atha kho pana bhikkhave mayā anupubbasaṅkhārānaṃ vūpasamo akkhāto, paṭhamaṃ<BR>
jhānaṃ samāpannassa vācā vūpasantā hoti, dutiyaṃ jhānaṃ samāpannassa vitakkavicārā<BR>
vūpasantā honti, tatiyaṃ jhānaṃ samāpannassa pīti vūpasantā hoti, catutthaṃ jhānaṃ<BR>
samāpannassa assāsapassāsā vūpasantā honti, ākāsānañcāyatanaṃ samāpannassa rūpasaññā<BR>
vūpasantā hoti, viññāṇañcāyatanaṃ samāpannassa ākāsānañcāyatanasaññā vūpasantā hoti,<BR>
ākiñcaññāyatanaṃ samāpannassa viññāṇañcāyatanasaññā vūpasantā hoti,<BR>
nevasaññānāsaññāyatanaṃ samāpannassa ākiñcaññāyatanasaññā vūpasantā hoti,<BR>
saññāvedayitanirodhaṃ samāpannassa saññā ca vedanā ca vūpasantā honti, khīṇāsavassa<BR>
bhikkhuno rāgo vūpasanto hoti doso vūpasanto hoti, moho vūpasanto hoti. <BR>
<BR>
Atha kho pana bhikkhave mayā anupubbasaṅkhārānaṃ passaddhi akkhātā paṭhamaṃ jhānaṃ<BR>
samāpannassa vācā paṭippassaddhā hoti, dutiyaṃ jhānaṃ samāpannassa vitakkavicārā<BR>
paṭippassaddhā honiti, tatiyaṃ jhānaṃ samāpannassa pīti paṭippassaddhā hoti, catutthaṃ<BR>
samāpannassa assāsapassāsā paṭippassaddhā honti, saññāvedayitanirodhaṃ samāpannassa<BR>
saññā ca vedanā ca paṭippassaddhā honti, khīṇasavassa bhikkhuno rāgo paṭippassaddho<BR>
hoti, doso paṭippassaddho hoti, moho paṭippassaddho hotīti. <BR>
<BR>
[BJT Page 424] [\x 424/]     <BR>
2. 2. 9<BR>
Pañcakaṅgasuttaṃ<BR>
<BR>
267. Atha kho pañcakaṅgo-1. Thapati yenāyasmā udāyī tenupasaṅkami. Upasaṅkamitvā<BR>
āyasmantaṃ udāyiṃ abhivādetvā ekamantaṃ nisīdi, ekamantaṃ nisinno kho pañcakaṅgo<BR>
thapati āyasmantaṃ udāyiṃ etadavoca: kati nu kho bhante udāyī vedanā vuttā bhagavatāti?<BR>
<BR>
Tisso kho gahapati vedanā vuttā bhagavatā: sukhā vedanā, dukkhā vedanā,<BR>
adukkhamasukhā vedanā. Imā kho gahapati tisso vedanā vuttā bhagavatāti. <BR>
<BR>
Evaṃ vutte pañcakaṅgo thapati āyasmantaṃ udāyiṃ etadavoca: na kho bhante udāyi tisso<BR>
vedanā vuttā bhagavatā. Dve bhante vedanā vuttā bhagavatā sukhā vedanā dukkhāvedanā.<BR>
Yāyaṃ bhante adukkhamasukhā vedanā, sattasmiṃ esā paṇite sukhe vuttā bhagavatāti. <BR>
<BR>
Dutiyampi kho āyasmā udāyi pañcakaṅgaṃ thapatiṃ etadavoca: na kho gahapati dve vedanā<BR>
vuttā bhagavatā, tisso vedanā vuttā bhagavatā: sukhā vedanā, dukkhā vedanā,<BR>
adukkhamasukhā vedanā. Imā tisso vedanā vuttā bhagavatāti. <BR>
<BR>
Dutiyampi kho pañcakaṅgo thapati āyasmantaṃ udāyiṃ etadavoca: na kho bhante udāyi<BR>
tisso vedanā vuttā bhagavatā, dve vedanā vuttā bhagavatā: sukhā vedanā, dukkhā vedanā.<BR>
Yāyaṃ bhante adukkhamasukhā vedanā santasmiṃ esā paṇīte sukhe vuttā bhagavatāti. <BR>
<BR>
Tatiyampi kho āyasmā udāyi pañcakaṅgaṃ thapati etadavoca: na kho gahapati dve vedanā<BR>
vuttā bhagavatā, tisso vedanā vuttā bhagavatā: sukhā vedanā, dukkhā vedanā,<BR>
adukkhamasukhā vedanā. Imā tisso vedanā vuttā bhagavatāti. <BR>
<BR>
Tatiyampi kho pañcakaṅgo thapati āyasmantaṃ [PTS Page 224] [\q 224/]      udāyiṃ<BR>
etadavoca: na kho bhante udāyi tisso vedanā vuttā bhagavatā, dve vedanā vuttā bhagavatā:<BR>
sukhā vedanā, dukkhā vedanā. Yāyaṃ bhante adukkhamasukhā vedanā santasmiṃ esā<BR>
paṇīte sukhe vuttā bhagavatāti. Neva kho asakkhi āyasmā udāyī pañcakaṅgaṃ thapatiṃ<BR>
saññāpetuṃ, na pana asakkhi pañcakaṅgo thapati āyasmantaṃ udāyiṃ saññāpetuṃ. <BR>
<BR>
1. Pañcaṅgo [b] aṭṭhakathā. <BR>
<BR>
[BJT Page 426] [\x 426/]     <BR>
<BR>
Assosi kho āyasmā ānando āyasmato udāyissa pañcakaṅgena thapatinā saddhiṃ imaṃ<BR>
kathāsallāpaṃ. Atha kho āyasmā ānando yena bhagavā tenupasaṅkami upasaṅkamitvā<BR>
āyasmantaṃ ānandaṃ bhagavā etadavoca: ekamantaṃ nisinno kho āyasmā ānando yāvatako<BR>
āyasmato udāyissa pañcakaṅgena thapatinā saddhiṃ ahosi kathāsallāpo taṃ sabbaṃ<BR>
bhagavato ārocesi. <BR>
<BR>
Santaṃ yeva kho ānanda pariyāyaṃ pañcakaṅgo thapati udāyissa bhikkhuno nābbhanumodi,<BR>
santañca panānanda pariyāyaṃ udāyi bhikkhu pañcakaṅgassa thapatino nābbhanumodi.<BR>
Dvepi mayā ānanda vedanā vuttā pariyāyena, tissopi mayā vedanā vuttā pariyāyena,<BR>
pañcapi mayā vedanā vuttā pariyāyena, chapi mayā vedanā vuttā pariyāyena, [PTS Page<BR>
225] [\q 225/]      aṭṭhārasāpi mayā vedanā vuttā pariyāyena, chattiṃsāpi mayā vedanā<BR>
vuttā pariyāyena, aṭṭhasatampi mayā vedanā vuttā pariyāyena. <BR>
<BR>
Evaṃ pariyāyadesito-1. Kho ānanda mayā dhammo. Evaṃ pariyāya desite kho ānanda mayā<BR>
dhamme ye aññamaññassa subhāsitaṃ sulapitaṃ na samanumaññissanti na samanujānissanti<BR>
na samanumodissanti; nesaṃ-2. Etaṃ pāṭikaṅakhaṃ bhaṇḍanajātā kalahajātā vivādāpannā<BR>
aññamaññaṃ mukhasatatīhi vitudantā viharissantīti. <BR>
<BR>
Evaṃ pariyāyadesito kho ānanda mayā dhammo, evaṃ pariyāya desite kho ānanda mayā<BR>
dhamme ye aññamaññassa subhāsitaṃ sulapitaṃ samanumaññissanti samanujānissanti,<BR>
samanumodissanti, nesaṃ etaṃ pāṭikaṅkhaṃ, samaggā sammodamānā avivadamānā<BR>
khīrodakī bhūtā aññamaññaṃ piyacakkhūhī sampassantā viharissantīti. <BR>
<BR>
Pañcime ānanda kāmaguṇā. Katame pañca: cakkhuviññeyyā rūpā iṭṭhā kantā manāpā<BR>
piyarūpā kāmūpasaṃhitā rajanīyā, sotaviññeyyā saddā iṭṭhā kantā manāpā piyarūpā<BR>
kāmūpasaṃhitā rajanīyā, ghānaviññeyyā gandhā iṭṭhā kantā manāpā piyarūpā<BR>
kāmūpasaṃhitā rajanīyā, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā.<BR>
Ime kho ānanda pañca kāmaguṇā. Yaṃ kho ānanda ime pañca kāmaguṇe paṭicca uppajjati<BR>
sukhaṃ somanassaṃ, idaṃ vuccati kāmasukhaṃ, ye kho ānanda evaṃ vadeyyuṃ: etaṃ<BR>
paramaṃ santaṃ sukhaṃ somanassaṃ paṭisaṃvedentīti, idaṃ nesāhaṃ nānujānāmi. Taṃ kissa<BR>
hetu; atthānanda etamhā sukhā aññaṃ sukhaṃ abhikkantataraṃ ceva paṇītatarañca. <BR>
<BR>
1. Pariyāyena - sī 1, 2. 2. Tesaṃ - sī 1, 2. <BR>
<BR>
[BJT Page 428] [\x 428/]     <BR>
<BR>
Katamañcānanda etamhā sukhā aññaṃ sukhaṃ abhikkantatarañca paṇītatarañca: idhānanda<BR>
bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ<BR>
pītisukhaṃ paṭhamaṃ jhānaṃ upasampajja viharati, idaṃ kho ānanda etamhā sukhā aññaṃ<BR>
sukhaṃ abhikkantarañca paṇītatarañca. <BR>
<BR>
[PTS Page 226] [\q 226/]      ye kho ānanda evaṃ vadeyyuṃ: "etaṃ paramaṃ santaṃ sukhaṃ<BR>
somanassaṃ paṭisaṃvedenti" ti, idaṃ nesāhaṃ nānujānāmi, taṃ kissa hetu: atthānanda etamhā<BR>
sukhā aññaṃ sukhaṃ abhikkantarañca paṇītatarañca katamañcānanda etamhā sukhā aññaṃ<BR>
sukhaṃ abhikkantarañca paṇītatarañca: idhānanda bhikkhu vitakkavicārānaṃ vūpasamā<BR>
ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ<BR>
dutiyaṃ jhānaṃ upasampajja viharati. Idaṃ kho ānanda etamhā sukhā aññaṃ sukhaṃ<BR>
abhikkantarañca paṇītatarañca. <BR>
<BR>
Ye kho ānanda evaṃ vadeyyuṃ: etaṃ paramaṃ santaṃ sukhaṃ somanassaṃ paṭisaṃvedentīti,<BR>
idaṃ nesāhaṃ nānujānāmi, taṃ kissa hetu: atthānanda etamhā sukhā aññaṃ sukhaṃ<BR>
abhikkantarañca paṇītatarañca. Katamañcānanda etamhā sukhā aññaṃ sukhaṃ<BR>
abhikkantarañca paṇītatarañca: idhānanda bhikkhu pītiyā ca virāgā upekkhako ca viharati<BR>
sato ca sampajāno sukhañca kāyena paṭisaṃvedeti, yantaṃ ariyā ācikkhanti, upekkhako<BR>
satimā sukhavihārīti, taṃ tatiyaṃ jhānaṃ upasampajja viharati. Idaṃ kho ānanda etamhā<BR>
sukhā aññaṃ sukhaṃ abhikkantarañca paṇītatarañca. <BR>
Ye kho ānanda evaṃ vadeyyuṃ: etaṃ paramaṃ santaṃ sukhaṃ somanassaṃ paṭisaṃvedentīti,<BR>
idaṃ nesāhaṃ nānujānāmi, taṃ kissa hetu: atthānanda etamhā sukhā aññaṃ sukhaṃ<BR>
abhikkantarañca paṇītatarañca. Katamañcānanda etamhā sukhā aññaṃ sukhaṃ<BR>
abhikkantarañca paṇītatarañca: idhānanda bhikkhu sukhassa ca pahānā dukkhassa ca<BR>
pahānā pubbeva somanassadomanassānaṃ atthagamā adukkhamasukhaṃ upekkhāsati<BR>
pārisuddhiṃ catutthaṃ jhānaṃ upasampajja viharati, idaṃ kho ānanda etamhā sukhā aññaṃ<BR>
sukhaṃ abhikkantarañca paṇītatarañca. <BR>
<BR>
Ye kho ānanda evaṃ vadeyyuṃ: etaṃ paramaṃ santaṃ sukhaṃ somanassaṃ paṭisaṃvedentīti,<BR>
idaṃ nesāhaṃ nānujānāmi, taṃ kissa hetu: atthānanda etamhā sukhā aññaṃ sukhaṃ<BR>
abhikkantarañca paṇītatarañca. Katamañcānanda etamhā sukhā aññaṃ sukhaṃ<BR>
abhikkantarañca paṇītatarañca: idhānanda bhikkhu sabbaso rūpa saññānaṃ samatikkamā<BR>
paṭighasaññānaṃ atthagamā nānattasaññānaṃ amanasikārā ananto ākāsoti<BR>
ākāsānañcāyatanaṃ upasampajja viharati, idaṃ kho ānanda, etamhā sukhā aññaṃ sukhaṃ<BR>
abhikkantarañca paṇītatarañca. <BR>
<BR>
[BJT Page 430] [\x 430/]     <BR>
<BR>
Ye kho ānanda evaṃ vadeyyuṃ: etaṃ paramaṃ santaṃ sukhaṃ somanassaṃ paṭisaṃvedentīti,<BR>
idaṃ nesāhaṃ [PTS Page 227] [\q 227/]      nānujānāmi, taṃ kissa hetu: atthānanda etamhā<BR>
sukhā aññaṃ sukhaṃ abhikkantarañca paṇītatarañca. Katamañcānanda etamhā sukhā aññaṃ<BR>
sukhaṃ abhikkantarañca paṇītatarañca: idhānanda bhikkhu sabbaso ākāsānañcāyatanaṃ<BR>
samatikkamma anantaṃ viññāṇanti viññāṇañcākāsānañcāyatanaṃ samatikkamma anantaṃ<BR>
viññāṇanti viññāṇañcāyatanaṃ upasampajja viharati idaṃ kho ānanda etamhā sukhā aññaṃ<BR>
sukhaṃ abhikkantarañca paṇītatarañca. <BR>
<BR>
Ye kho ānanda evaṃ vadeyyuṃ: etaṃ paramaṃ santaṃ sukhaṃ somanassaṃ paṭisaṃvedentīti,<BR>
idaṃ nesāhaṃ nānujānāmi, taṃ kissa hetu: atthānanda etamhā sukhā aññaṃ sukhaṃ<BR>
abhikkantarañca paṇītatarañca. Katamañcānanda etamhā sukhā aññaṃ sukhaṃ<BR>
abhikkantarañca paṇītatarañca: idhānanda bhikkhu sabbaso viññāṇañcāyatanaṃ<BR>
samatikkamma natthi kiñciti ākiñcaññāyatanaṃ upasampajja viharati, idaṃ kho ānanda<BR>
etamhā sukhā aññaṃ sukhaṃ abhikkantarañca paṇītatarañca. <BR>
Ye kho ānanda evaṃ vadeyyuṃ: "etaṃ paramaṃ santaṃ sukhaṃ somanassaṃ paṭisaṃvedentī"<BR>
ti, idaṃ nesāhaṃ nānujānāmi, taṃ kissa hetu: atthānanda etamhā sukhā aññaṃ sukhaṃ<BR>
abhikkantarañca paṇītatarañca katamañcānanda etamhā sukhā aññaṃ sukhaṃ<BR>
abhikkantarañca paṇītatarañca: idhānanda bhikkhu sabbaso ākiñcāyatanaṃ samatikkamma<BR>
nevasaññānāsaññāyatanaṃ upasampajja viharati, idaṃ kho ānanda etamhā sukhā aññaṃ<BR>
sukhaṃ abhikkantarañca paṇītatarañca. <BR>
Ye ca kho ānanda evaṃ vadeyyuṃ: "etaṃ paramaṃ santaṃ sukhaṃ somanassaṃ<BR>
paṭisaṃvedentī" ti, idaṃ nesāhaṃ nānujānāmi, taṃ kissa hetu: atthānanda etamhā sukhā<BR>
aññaṃ sukhaṃ abhikkantarañca paṇītatarañca katamañcānanda etamhā sukhā aññaṃ sukhaṃ<BR>
abhikkantarañca paṇītatarañca: katamañcānanda etamhā sukhā aññaṃ sukhaṃ<BR>
abhikkantatarañca paṇītatarañca: idhānanda bhikkhu sabbaso nevasaññānāsaññāyatanaṃ<BR>
samatikkamma saññāvedayitanirodhaṃ upasampajja viharati, idaṃ kho [PTS Page 220] [\q<BR>
220/]      ānanda etamhā sukhā aññaṃ sukhaṃ abhikkantarañca paṇītatarañca. <BR>
<BR>
 hānaṃ kho panetaṃ ānanda vijjati yaṃ aññatitthiyā paribbājakā evaṃ vadeyyuṃ:<BR>
"saññāvedayitanirodhaṃ samaṇo gotamo āha, tañca sukhasmiṃ paññāpeti, tayidaṃ kiṃsu<BR>
tayidaṃ kathaṃsū " ti? Evaṃvādino ānanda aññatitthiyā paribbājakā evamassu vacanīyā: na<BR>
kho āvuso bhagavā sukhaṃ yeva vedanaṃ sandhāya sukhasmiṃ paññāpeti, yattha<BR>
yatthāvuso sukhaṃ upalabbhati, yaṃ hi yaṃ hi sukhaṃ taṃ taṃ tathāgato sukhasmiṃ<BR>
paññāpetī" ti. <BR>
<BR>
[BJT Page 432] [\x 432/]     <BR>
<BR>
2. 2. 10<BR>
Bhikkhusuttaṃ<BR>
<BR>
268. Dvepi mayā-1. Bhikkhave vedanā vuttā pariyāyena, tissopi mayā vedanā vuttā<BR>
pariyāyena, pañcapi mayā vedanā vuttā pariyāyena, chapi-2. Mayā vedanā vuttā pariyāyena,<BR>
aṭṭhārasapi-3. Mayā vedanā vuttā pariyāyena, chattiṃsāpi mayā vedanā vuttā pariyāyena,<BR>
aṭṭhasatampi mayā vedanā vuttā pariyāyena. <BR>
<BR>
Evaṃ pariyāyadesito bhikkhave mayā dhammo. Evaṃ pariyāya desite kho pana bhikkhave<BR>
mayā dhamme ye aññamaññassa subhāsitaṃ sulapitaṃ na samanumaññissanti, na<BR>
samanujānissanti, na samanumodissanti nesaṃ etaṃ [PTS Page 229] [\q 229/]     <BR>
pāṭikaṅkhaṃ: 'bhaṇḍanajātā kalahajātā vivādāpannā aññamaññaṃ-4. Mukhasattihi vitudantā<BR>
viharissanti' ti. <BR>
<BR>
Evaṃ pariyāyadesito bhikkhave mayā dhammo. Evaṃ pariyāya desite kho pana bhikkhave<BR>
mayā dhamme ye aññamaññassa subhāsitaṃ sulapitaṃ samanumaññissanti,<BR>
samanujānissanti, samanumodissanti nesaṃ etaṃ paṭikaṅkhaṃ: samaggā sammodamānā<BR>
khīrodakībhūtā aññamaññaṃ piyacakkhūhī sampassamānā viharissantī' ti. <BR>
<BR>
Pañcime bhikkhave kāmaguṇā. Katame pañca: cakkhuviññeyyā rūpā iṭṭhā kantā manāpā<BR>
piyarūpā kāmūpasaṃhitā rajanīyā, sotaviññeyyā saddā iṭṭhā kantā manāpā piyarūpā<BR>
kāmūpasaṃhitā rajanīyā, ghānaviññeyyā gandhā iṭṭhā kantā manāpā piyarūpā<BR>
kāmūpasaṃhitā rajanīyā, jivhāviññeyyā rasā iṭṭhā kantā manāpā piyarūpā kāmūpasaṃhitā<BR>
rajanīyā, kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā;<BR>
ime kho bhikkhave pañca kāmaguṇā. <BR>
<BR>
Yaṃ kho bhikkhave ime pañca kāmaguṇe paṭicca uppajjati sukhaṃ somanassaṃ, idaṃ<BR>
vuccati kāmasukhaṃ, ye kho bhikkhave evaṃ vadeyyuṃ: etaṃ paramaṃ santaṃ sukhaṃ<BR>
somanassaṃ paṭisaṃvedentīti, idaṃ nesāhaṃ nānujānāmi. Taṃ kissa hetu; atthi bhikkhave<BR>
etamhā sukhā aññaṃ sukhaṃ abhikkantatarañca paṇītatarañca:<BR>
<BR>
1. Dve mayā - sī 1, 2. <BR>
2. Chāpi - sī 1, syā, <BR>
3. Aṭṭhārasāpi - sī 1, syā. <BR>
4. Aññamaññassa - sī 1, syā. <BR>
<BR>
[BJT Page 434] [\x 434/]     <BR>
<BR>
Yo kho ānanda evaṃ vadeyyuṃ: "etaṃ paramaṃ santaṃ sukhaṃ somanassaṃ paṭisaṃvedentī"<BR>
ti, idaṃ nesāhaṃ nānujānāmi, taṃ kissa hetu: atthi bhikkhave etamhā sukhā aññaṃ sukhaṃ<BR>
abhikkantarañca paṇītatarañca katamañcānanda etamhā sukhā aññaṃ sukhaṃ<BR>
abhikkantarañca paṇītatarañca: idha bhikkhu sabbaso ākiñcāyatanaṃ samatikkamma<BR>
nevasaññānāsaññāyatanaṃ upasampajja viharati, idaṃ kho bhikkhave etamhā sukhā aññaṃ<BR>
sukhaṃ abhikkantarañca paṇītatarañca. <BR>
<BR>
 hānaṃ kho panetaṃ bhikkhave vijjati yaṃ aññatitthiyā paribbājakā evaṃ vadeyyuṃ:<BR>
"saññavedayitanirodhaṃ samaṇo gotamo āha, tañca sukhasmiṃ paññāpeti. Tayidaṃ kiṃsu,<BR>
tayidaṃ kathaṃsū" ti? Evaṃ vādino bhikkhave aññatitthiyā paribbājakā evamassu vacanīyā:<BR>
"na kho āvuso bhagavā sukhaṃ yeva vedanaṃ sandhāya sukhasmiṃ paññāpeti, yattha<BR>
yatthāvuso sukhaṃ upalabbhati yaṃ hi yaṃ hi sukhaṃ taṃ taṃ tathāgato sukhasmiṃ<BR>
paññāpetī" ti. <BR>
<BR>
Rahogatavaggo dutiyo<BR>
<BR>
Tatruddānaṃ:<BR>
<BR>
Rahogataṃ dve ca ākāsā agāraṃ dve ca santakā<BR>
Aṭṭhakena ca dve vuttā pañcakaṅgotha bhikkhunā. <BR>
<BR>
[BJT Page 436] [\x 436/]      <BR>
[PTS Page 230] [\q 230/]     <BR>
3. Aṭṭhasatapariyāyavaggo<BR>
2. 3. 1<BR>
Moḷiyasīvakasuttaṃ<BR>
<BR>
269. Ekaṃ samayaṃ bhagavā rājagahe viharati vephavane kalandakanivāpe. Atha kho<BR>
moḷiyasīvako-1 paribbājako yena bhagavā tenupasaṅkami, upasaṅkamitvā bhagavatā<BR>
saddhiṃ sammodi, sammodanīyaṃ kathaṃ sārāṇīyaṃ vītisāretvā ekamantaṃ nisīdi.<BR>
Ekamantaṃ nisinno kho moḷiyasīvako paribbājako bhagavantaṃ etadavoca: santi hi bho<BR>
gotama eke samaṇabrāhmaṇā evaṃvādino evaṃdiṭṭhino: "yaṃ kiñcāyaṃ purisapuggalo<BR>
paṭisaṃvediyati sukhaṃ vā dukkhaṃ vā adukkhamasukhaṃ vā sabbantaṃ pubbekatahetu" ti.<BR>
Idha bhavaṃ gotamo kimāhāti?<BR>
<BR>
Pittasamuṭṭhānānipi kho sīvaka idhekaccāni vedayitāni uppajjanti, sāmampi kho etaṃ<BR>
sīvaka veditabbaṃ, yathā pittasamuṭṭhānānipi idhekaccāni vedayitāni uppajjantīti, lokassapi<BR>
kho etaṃ-2 sīvaka saccasammataṃ, yathā pittasamuṭṭhānānipi idhekaccāni vedayitāni<BR>
uppajjanti, tatra sīvaka ye te samaṇabrāhmaṇā evaṃ vādino evaṃdiṭṭhino: "yaṃ kiñcāyaṃ<BR>
purisapuggalo paṭisaṃvediyati sukhaṃ vā dukkhaṃ vā adukkhamasukhaṃ vā sabbantaṃ<BR>
pubbekatahetu" ti. Yañca sāmaṃ ñātaṃ tañca atidhāvanti, yañca loke saccasammataṃ tañca<BR>
atidhāvanti, tasmā nesaṃ samaṇabrāhmaṇānaṃ micchāti vadāmi. <BR>
<BR>
Semhasamuṭṭhānānipi kho sīvaka idhekaccāni vedayitāni uppajjanti, sāmampi kho etaṃ<BR>
sīvaka veditabbaṃ, yathā semhasamuṭṭhānānipi idhekaccāni vedayitāni uppajjantīti,<BR>
lokassapi kho etaṃ sīvaka saccasammataṃ, yathā semhasamuṭṭhānānipi idhekaccāni<BR>
vedayitāni upapajjanti, tatra sīvaka ye te samaṇabrāhmaṇā evaṃ vādino evaṃdiṭṭhino: "yaṃ<BR>
kiñcāyaṃ purisapuggalo paṭisaṃvediyati sukhaṃ vā dukkhaṃ vā adukkhamasukhaṃ vā<BR>
sabbantaṃ pubbekatahetu" ti. Yañca sāmaṃ ñātaṃ tañca atidhāvanti, yañca loke<BR>
saccasammataṃ tañca atidhāvanti, tasmā nesaṃ samaṇabrāhmaṇānaṃ micchāti vadāmi. <BR>
<BR>
Vātasamuṭṭhānānipi kho sīvaka idhekaccāni vedayitāni uppajjanti, sāmampi kho etaṃ<BR>
sīvaka veditabbaṃ, yathā vātasamuṭṭhānānipi idhekaccāni vedayitāni uppajjantīti, lokassapi<BR>
kho etaṃ sīvaka saccasammataṃ, yathā vātasamuṭṭhānānipi idhekaccāni vedayitāni<BR>
upapajjanti, tatra sīvaka ye te samaṇabrāhmaṇā evaṃ vādino evaṃdiṭṭhino: "yaṃ kiñcāyaṃ<BR>
purisapuggalo paṭisaṃvediyati sukhaṃ vā dukkhaṃ vā adukkhamasukhaṃ vā sabbantaṃ<BR>
pubbekatahetu" ti. Yañca sāmaṃ ñātaṃ tañca atidhāvanti, yañca loke saccasammataṃ tañca<BR>
atidhāvanti, tasmā nesaṃ samaṇabrāhmaṇānaṃ micchāti vadāmi. <BR>
Sannipātikānipi kho sīvaka idhekaccāni vedayitāni uppajjanti, sāmampi kho etaṃ sīvaka<BR>
veditabbaṃ, yathā sannipātikānipi idhekaccāni vedayitāni uppajjantīti, lokassapi kho etaṃ-2.<BR>
Sīvaka saccasammataṃ, yathā sannipātikānipi idhekaccāni vedayitāni uppajjanti, tatra sīvaka<BR>
ye te samaṇabrāhmaṇā evaṃ vādino evaṃdiṭṭhino: "yaṃ kiñcāyaṃ purisapuggalo<BR>
paṭisaṃvediyati sukhaṃ vā dukkhaṃ vā adukkhamasukhaṃ vā sabbantaṃ pubbekatahetu" ti.<BR>
Yañca sāmaṃ ñātaṃ tañca atidhāvanti, yañca loke saccasammataṃ tañca atidhāvanti, tasmā<BR>
nesaṃ samaṇabrāhmaṇānaṃ micchāti vadāmi. <BR>
<BR>
1. Moliya sīvako - syā<BR>
2. Evaṃ - syā<BR>
3. Sannipātasamuṭṭhānānipi - syā. <BR>
<BR>
<BR>
Utupariṇāmajānipi kho sīvaka idhekaccāni vedayitāni uppajjanti, sāmampi kho etaṃ sīvaka<BR>
veditabbaṃ, yathā utupariṇāmajānipi idhekaccāni vedayitāni uppajjantīti, lokassapi kho etaṃ<BR>
sīvaka saccasammataṃ, yathā utupariṇāmajānipi idhekaccāni vedayitāni uppajjanti, tatra<BR>
sīvaka ye te samaṇabrāhmaṇā evaṃ vādino evaṃdiṭṭhino: "yaṃ kiñcāyaṃ purisapuggalo<BR>
paṭisaṃvediyati sukhaṃ vā dukkhaṃ vā adukkhamasukhaṃ vā sabbantaṃ pubbekatahetu" ti.<BR>
Yañca sāmaṃ ñātaṃ tañca atidhāvanti, yañca loke saccasammataṃ tañca atidhāvanti, tasmā<BR>
nesaṃ samaṇabrāhmaṇānaṃ micchāti vadāmi. <BR>
<BR>
Visamaparihārajānipi kho sīvaka idhekaccāni vedayitāni uppajjanti, sāmampi kho etaṃ<BR>
sīvaka veditabbaṃ, yathā visamaparihārajānipi idhekaccāni vedayitāni uppajjantīti, lokassapi<BR>
kho etaṃ sīvaka saccasammataṃ, yathā visamaparihārajānipi idhekaccāni vedayitāni<BR>
upapajjanti, tatra sīvaka ye te samaṇabrāhmaṇā evaṃ vādino evaṃdiṭṭhino: "yaṃ kiñcāyaṃ<BR>
purisapuggalo paṭisaṃvediyati sukhaṃ vā dukkhaṃ vā adukkhamasukhaṃ vā sabbantaṃ<BR>
pubbekatahetu" ti. Yañca sāmaṃ ñātaṃ tañca atidhāvanti, yañca loke saccasammataṃ tañca<BR>
atidhāvanti, tasmā nesaṃ samaṇabrāhmaṇānaṃ micchāti vadāmi. <BR>
<BR>
Opakkamikānipi kho sīvaka idhekaccāni vedayitāni uppajjanti, sāmampi kho etaṃ sīvaka<BR>
veditabbaṃ, yathā opakkamikānipi idhekaccāni vedayitāni uppajjantīti, lokassapi kho etaṃ<BR>
sīvaka saccasammataṃ, yathā opakkamikānipi idhekaccāni vedayitāni uppajjanti, tatra<BR>
sīvaka ye te samaṇabrāhmaṇā evaṃ vādino evaṃdiṭṭhino: "yaṃ kiñcāyaṃ purisapuggalo<BR>
paṭisaṃvediyati sukhaṃ vā dukkhaṃ vā adukkhamasukhaṃ vā sabbantaṃ pubbekatahetu" ti.<BR>
Yañca sāmaṃ ñātaṃ tañca atidhāvanti, yañca loke saccasammataṃ tañca atidhāvanti, tasmā<BR>
nesaṃ samaṇabrāhmaṇānaṃ micchāti vadāmi. <BR>
<BR>
Kammavipākajānipi kho sīvaka idhekaccāni vedayitāni uppajjanti, sāmampi kho etaṃ sīvaka<BR>
veditabbaṃ, yathā kammavipākajānipi kho sīvaka idhekaccāni vedayitāni uppajjantīti,<BR>
lokassapi kho etaṃ sīvaka saccasammataṃ, yathā kammavipākajānipi idhekaccāni vedayitāni<BR>
uppajjanti, tanu sīvaka ye  te samaṇabrāhmaṇā evaṃ vādino evaṃdiṭṭhino: "yaṃ kiñcāyaṃ<BR>
purisapuggalo paṭisaṃvediyati sukhaṃ vā dukkhaṃ vā adukkhamasukhaṃ vā sabbantaṃ<BR>
pubbekatahetu" ti. Yañca sāmaṃ ñātaṃ tañca atidhāvanti, yañca loke saccasammataṃ tañca<BR>
atidhāvanti, tasmā nesaṃ samaṇabrāhmaṇānaṃ micchāti vadāmi. <BR>
<BR>
[PTS Page 436] [\q 436/]      <BR>
[BJT Page 438] [\x 438/]     <BR>
<BR>
Evaṃ vutte moliyasīvako paribbājako bhagavantaṃ etadavoca: "abhikkantaṃ bho gotama<BR>
abhikkantaṃ bho gotama, seyyathāpi bho gotama nikkujjitaṃ vā ukkujjeyya, paṭicchannaṃ vā<BR>
vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya, evameva<BR>
gotā gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ<BR>
gacchāmi dhammañca bhikkhusaṅghañca. Upāsakaṃ maṃ bhavaṃ gotamo dhāretu ajjatagge<BR>
pāṇupetaṃ saraṇaṃ gata"nti. <BR>
<BR>
Pittaṃ semhañca vāto ca sannipātā utuni ca<BR>
Visamaṃ opakkamiko ca kammavipākena aṭṭhamīti. <BR>
<BR>
2. 3. 2. <BR>
Aṭṭhasatapariyāyasuttaṃ<BR>
<BR>
270. Aṭṭhasatapariyāyaṃ vo bhikkhave dhammapariyāyaṃ desissāmi. Taṃ suṇātha. Katamo<BR>
ca bhikkhave aṭṭhasatapariyāyo dhammapariyāyo: dvepi mayā bhikkhave vedanā vuttā<BR>
pariyāyena, tissopi mayā vedanā vuttā pariyāyena, pañcapi mayā vedanā vuttā pariyāyena,<BR>
chapi mayā vedanā vuttā pariyāyena, aṭṭhārasāpi mayā vedanā vuttā pariyāyena,<BR>
chattiṃsāpi mayā vedanā vuttā pariyāyena, aṭṭhasatampi mayā vedanā vuttā pariyāyena. <BR>
<BR>
Katamā ca bhikkhave dve vedanā: kāyikā ca cetasikā ca, imā vuccanti bhikkhave dve<BR>
vedanā. [PTS Page 232] [\q 232/]      katamā ca bhikkhave tisso vedanā: sukhā vedanā<BR>
dukkhā vedanā adukkhamasukhā vedanā, imā vuccanti bhikkhave tisso vedanā. Katamā ca<BR>
bhikkhave pañca vedanā: sukhindriyaṃ dukkhindriyaṃ somanassindriyaṃ domanassindriyaṃ<BR>
upekkhindriyaṃ, imā vuccanti bhikkhave pañca vedanā. Katamā ca bhikkhave cha vedanā:<BR>
cakkhusamphassajā vedanā sotasamphassajā vedanā ghānasamphassajā vedanā<BR>
jivhāsamphassajā vedanā kāyasamphassajā vedanā manosamphassajā vedanā, imā vuccanti<BR>
bhikkhave cha vedanā. <BR>
Katamā ca bhikkhave aṭṭhārasa vedanā: cha somanassupavicārā cha domanassupavicārā cha<BR>
upekkhūpavicārā, imā vuccanti bhikkhave aṭṭhārasa vedanā. Katamā ca bhikkhave<BR>
chattiṃsa-2. Vedanā: cha gehasitāni somanassāni cha nekkhammasitāni somanassāni cha<BR>
gehasitāni domanassāni cha nekkhammasitāni domanassāni cha gehasitā upekkho cha<BR>
nekkhammasitā upekkhā, imā vuccanti bhikkhave chattiṃsa vedanā. Katamā ca bhikkhave<BR>
aṭṭhasata-3. Vedanā: atītā chattiṃsa vedanā, anāgatā chattiṃsa vedanā, paccuppannā<BR>
chattiṃsa vedanā, imā vuccanti bhikkhave aṭṭhasatavedanā. Ayaṃ bhikkhave<BR>
aṭṭhasatapariyāyo dhammapariyāyoti. <BR>
<BR>
1. Dve - sīmu<BR>
2. Chatatiṃsā - sī 1. <BR>
3. Aṭṭhasataṃ - sī 1, 2<BR>
<BR>
[BJT Page 440] [\x 440/]     <BR>
2. 3. 3<BR>
Bhikkhusuttaṃ<BR>
<BR>
271. Atha kho aññataro bhikkhu yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca:<BR>
katamānu kho bhante vedanā? Katamo vedanāsamudayo? Tatamā vedanāsamudayagāminī<BR>
paṭipadā? Katamo vedanānirodho? Katamā vedanānirodhagāminī paṭipadā? Ko vedanāya<BR>
assādo? Ko ādīnavo? Kīṃ nissaraṇanti?<BR>
[PTS Page 233] [\q 233/]      tisso imā bhikkhu vedanā. Sukhā vedanā dukkhā vedanā<BR>
adukkhamasukhā vedanā, imā vuccanti bhikkhu vedanā. Phassasamudayā vedanāsamudayo.<BR>
Taṇhā vedanāsamudayagāminī paṭipadā. Phassanirodhā vedanānirodho. Ayameva ariyo<BR>
aṭṭhaṅgiko maggo vedanānirodhagāminī paṭipadā. Seyyathidaṃ: sammādiṭṭhi<BR>
sammāsaṃkappo sammāvācā sammākammantā sammāājīvo sammāvāyāmo sammāsati<BR>
sammāsamādhi. Yaṃ vedanā paṭicca uppajjati sukhaṃ somanassaṃ ayaṃ vedanāya assādo.<BR>
Yā vedanā aniccā dukkhā vipariṇāmadhammā ayaṃ vedanāya ādīnavo. Yo vedanāya<BR>
chandarāgavinayo chandarāgappahānaṃ, idaṃ vedanāya nissaraṇanti. <BR>
2. 3. 4<BR>
Pubbesuttaṃ<BR>
<BR>
272. Pubbeva me bhikkhave sambodhā anabhisambuddhassa bodhisattasseva sato etadahosi:<BR>
katamā nu kho vedanā, katamo vedanāsamudayo, katamā vedanāsamudayagāminī<BR>
paṭipadā, katamo vedanānirodho, katamā vedanānirodhagāminī paṭipadā, ko vedanāya<BR>
assādo, ko ādīnavo, kiṃ nissaraṇanti. <BR>
<BR>
Tassa mayhaṃ bhikkhave etadahosi: tisso imā vedanā. Sukhā vedanā dukkhā vedanā<BR>
adukkhamasukhā vedanā, imā vuccanti vedanā. Phassasamudayā vedanāsamudayo. Taṇhā<BR>
vedanāsamudayagāminī paṭipadā. Phassanirodhā vedanānirodho. Ayameva ariyo<BR>
aṭṭhaṅgiko maggo vedanānirodhagāminī paṭipadā. Seyyathīdaṃ: sammādiṭṭhi<BR>
sammāsaṃkappo sammāvācā sammākammanto sammāājīvo sammāvāyāmo sammāsati<BR>
sammāsamādhi. Yaṃ vedanā paṭicca uppajjati sukhaṃ somanassaṃ ayaṃ vedanāya assādo.<BR>
Yā vedanā aniccā dukkhā vipariṇāmadhammā ayaṃ vedanāya ādīnavo. Yo vedanāya<BR>
chandarāgavinayo chandarāgappahānaṃ, idaṃ vedanāya nissaraṇanti. <BR>
<BR>
[BJT Page 442] [\x 442/]     <BR>
2. 3. 5<BR>
Ñāṇasuttaṃ<BR>
<BR>
273. Imā vedanāti me bhikkhave pubbe ananussutesu dhammesu cakkhuṃ udapādi ñāṇaṃ<BR>
udapādi paññā udapādi vijjā udapādi āloko udapādi, ayaṃ vedanā samudayoti me<BR>
bhikkhave pubbe ananussutesu dhammesu cakkhuṃ udapādi ñāṇaṃ udapādi paññā<BR>
udapādi vijjā udapādi āloko udapādi, [PTS Page 234] [\q 234/]      ayaṃ vedanā-1.<BR>
Samudayagāminī paṭipadāti me bhikkhave pubbe ananussutesu dhammesu cakkhuṃ<BR>
udapādi ñāṇaṃ udapādi paññā udapādi vijjā udapādi āloko udapādi. Ayaṃ vedanā<BR>
nirodhoti me bhikkhave pubbe ananussutesu dhammesu cakkhuṃ udapādi ñāṇaṃ udapādi<BR>
paññā udapādi vijjā udapādi āloko udapādi. Ayaṃ vedanā nirodhagāminī paṭipadāti me<BR>
bhikkhave pubbe ananussutesu dhammesu cakkhuṃ udapādi ñāṇaṃ udapādi paññā<BR>
udapādi vijjā udapādi āloko udapādi. Ayaṃ vedanāya assādoti me bhikkhave pubbe<BR>
ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi<BR>
āloko udapādi. Ayaṃ vedanāya ādīnavoti me bhikkhave pubbo ananussutesu dhammesu<BR>
cakkhuṃ udapādi ñāṇaṃ udapādi paññā udapādi vijjā udapādi āloko udapādi. Idaṃ<BR>
vedanāya nissaraṇanti me bhikkhave pubbe ananussutesu dhammesu cakkhuṃ udapādi<BR>
ñāṇaṃ udapādi paññā udapādi vijjā udapādi āloko udapādīti. <BR>
<BR>
2. 3. 6<BR>
Sambahulabhikkhusuttaṃ<BR>
<BR>
274. Atha kho sambahulā bhikkhū yena bhagavā tenupasaṅkamiṃsu. Upasaṅkamitvā<BR>
bhagavantaṃ abhivādetvā ekamantaṃ nisīdi. Ekamantaṃ nisinno kho so bhikkhu<BR>
bhagavantaṃ etadavocuṃ: katamānu kho bhante vedanā? Katamo vedanāsamudayo? Katamā<BR>
vedanāsamudayagāminīpaṭipadā? Katamo vedanānirodho? Katamā vedanānirodhagāminī<BR>
paṭipadā? Katamo vedanānirodho? Katamā vedanānirodhagāminī paṭipadā? Ko vedanāya<BR>
assādo? Ko ādīnavo? Kiṃ nissaraṇanti?<BR>
<BR>
Tisso imā bhikkhu vedanā. Sukhā vedanā dukkhā vedanā adukkhamasukhā vedanā, imā<BR>
vuccanti bhikkhu vedanā. Phassasamudayā vedanāsamudayo. Taṇhā<BR>
vedanāsamudayagāminī paṭipadā. Phassanirodhā vedanānirodho. Ayameva ariyo<BR>
aṭṭhaṅgiko maggo vedanānirodhagāminī paṭipadā. Seyyathīdaṃ: sammādiṭṭhi<BR>
sammāsaṃkappo sammāvācā sammākammanto sammāājīvo sammāvāyāmo sammāsati<BR>
sammāsamādhi. Yaṃ vedanā paṭicca uppajjati sukhaṃ somanassaṃ ayaṃ vedanāya assādo.<BR>
Yā vedanā aniccā dukkhā vipariṇāmadhammā ayaṃ vedanāya ādīnavo. Yo vedanāya<BR>
chandarāgavinayo chandarāgappahānaṃ, idaṃ vedanāya nissaraṇanti. <BR>
<BR>
2. 3. 7<BR>
Samaṇabrāhmaṇasuttaṃ<BR>
275. Tisso imā bhikkhave vedanā, katamā tisso: sukhā vedanā dukkhā vedanā<BR>
adukkhamasukhā vedanā. Ye hi ke ci bhikkhave samaṇā vā brāhmaṇā vā imāsaṃ tissannaṃ<BR>
vedanānaṃ samudayañca atthagamañca assādañca ādīnavañca nissaraṇañca yathābhūtaṃ<BR>
nappajānanti. Ye hi ke ci bhikkhave samaṇā vā brāhmaṇā vā imāsāṃ tissannaṃ vedanānaṃ<BR>
samudayañca attagamañca assādañca ādīnavañca nissaraṇañca yathābhūtaṃ pajānanti. -Pe-<BR>
sayaṃ abhiññā sacchikatvā upasampajja viharantīti. <BR>
<BR>
1. Vedanāya - sī1, 2. <BR>
<BR>
[BJT Page 444] [\x 444/]     <BR>
<BR>
2. 3. 8 <BR>
Dutiya samaṇabrāhmaṇasuttaṃ<BR>
<BR>
276. [PTS Page 235] [\q 235/]      tisso imā bhikkhave vedanā, katamā tisso: sukhā vedanā<BR>
dukkhā vedanā adukkhamasukhā vedanā. Ye hi keci bhikkhave samaṇā vā brāhmaṇā vā<BR>
imāsaṃ tissannaṃ vedanānaṃ samudayañca atthagamañca assādañca ādīnavañca<BR>
nissaraṇañca yathābhūtaṃ nappajānanti. Ye hi ke ci bhikkhave samaṇā vā brāhmaṇā vā<BR>
imāsaṃ tissannaṃ vedanānaṃ samudayañca atthagamañca assādañca ādīnavañca<BR>
nissaraṇañca yathābhūtaṃ pajānanti. Sayaṃ abhiññā sacchikatvā upasampajja viharantīti. <BR>
<BR>
2. 3. 9<BR>
Tatiya samaṇabrāhmaṇasuttaṃ<BR>
<BR>
277. Ye hi koci bhikkhave samaṇā vā brāhmaṇā vā vedanaṃ nappajānanti.<BR>
Vedanāsamudayaṃ nappajānanti, vedanānirodhaṃ nappajānanti, vedanānirodhagāminiṃ<BR>
paṭipadaṃ nappajānanti, <BR>
Ye hi koci bhikkhave samaṇā vā brahmaṇā vā vedanaṃ pajānanti, vedanāsamudayaṃ<BR>
pajānanti, vedanānirodhaṃ pajānanti, vedanānirodhagāminī paṭipadaṃ pajānanti, -pe-<BR>
<BR>
2. 3. 10<BR>
Suddhikavedanāsuttaṃ<BR>
<BR>
278. Tisso imā bhikkhave vedanā. Katamā tisso: sukhā vedanā dukkhā vedanā<BR>
adukkhamasukhā vedanā. Imā kho bhikkhave tisso vedanāti. <BR>
<BR>
2. 3. 11<BR>
Nirāmisasuttaṃ<BR>
<BR>
279. Atthi bhikkhave sāmisā pīti, atthi nirāmisā pīti, atthi nirāmisā nirāmisatarā pīti. Atthi<BR>
sāmisaṃ sukhaṃ, atthi nirāmisaṃ sukhaṃ, atthi nirāmisā nirāmisataraṃ sukhaṃ. Atthi sāmisā<BR>
upekhā, atthi nirāmisā upekhā, atthi nirāmisā nirāmisatarā upekhā. Atthi sāmiso vimokkho,<BR>
atthi nirāmiso vimokkho, atthi nirāmisā nirāmisataro vimokkho. <BR>
<BR>
Katamā ca bhikkhave-1 sāmisā pīti: pañcime bhikkhave kāmaguṇā, katame pañca: <BR>
Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā. Sotaviññeyyā<BR>
saddā iṭṭhā kantā manāpā piyarūpā kāmūpasaṃhitā rajanīyā. Ghānaviññeyyā gandhā iṭṭhā<BR>
kantā manāpā piyarūpā kāmūpasaṃhitā rajanīyā. Jivhāviññeyyā rasā iṭṭhā kantā manāpā<BR>
piyarūpā kāmūpasaṃhitā rajanīyā. Kāyaviññeyyā phoṭṭhabbā iṭṭhā kantā manāpā piyarūpā<BR>
kāmūpasaṃhitā rajanīyā. <BR>
Ime kho bhikkhave pañcakāmaguṇā, yaṃ kho bhikkhave ime pañcakāmaguṇe paṭicca<BR>
uppajjati pīti, ayaṃ vuccati bhikkhave sāmisā pīti. <BR>
<BR>
<BR>
1. [PTS Page 236] [\q 236/]      <BR>
Katamā ca sā bhikkhave - sī 1. <BR>
<BR>
[BJT Page 446. [\x 446/]     ] <BR>
<BR>
Katamā ca bhikkhave nirāmisā pīti: idha bhikkhave bhikkhu vivicceva kāmehi vivicca<BR>
akusalehi dhammehi savitakkaṃ savicāraṃ vivekajaṃ pītisukhaṃ paṭhamajajhānaṃ<BR>
upasampajja viharati, vitakka vicārānaṃ vūpasamā ajjhattaṃ sampasādanaṃ cetaso<BR>
ekodibhāvaṃ avitakkaṃ avicāraṃ samādhijaṃ pītisukhaṃ dutiyajajhānaṃ upasampajja<BR>
viharati, ayaṃ vuccati bhikkhave nirāmisā pīti. <BR>
Katamā ca bhikkhave nirāmisā nirāmisatarā pīti: yā kho bhikkhave khīṇāsavassa<BR>
bhikkhuno rāgā cittaṃ vimuttaṃ paccavekkhato dosā cittaṃ vimuttaṃ paccavekkhato mohā<BR>
cittaṃ vimuttaṃ paccavekkhato uppajjati pīti. Ayaṃ vuccati bhikkhave nirāmisā nirāmisatarā<BR>
pīti. <BR>
<BR>
Katamañca bhikkhave sāmisaṃ sukhaṃ: pañcime bhikkhave kāmaguṇā, katame pañca: <BR>
Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā. Sotaviññeyyā<BR>
saddā iṭṭhā kantā manāpā piyarūpā kāmūpasaṃhitā rajanīyā. Ghānaviññeyyā gandhā iṭṭhā<BR>
kantā manāpā piyarūpā kāmūpasaṃhitā rajanīyā. Jivhāviññeyyā rasā iṭṭhā kantā manāpā<BR>
piyarūpā kāmūpasaṃhitā rajanīyā. Kāyaviññeyyā phoṭṭhabbā iṭṭhā kantā manāpā piyarūpā<BR>
kāmūpasaṃhitā rajanīyā. <BR>
Ime kho bhikkhave pañcakāmaguṇā. Yaṃ kho bhikkhave ime pañcakāmaguṇe paṭicca<BR>
uppajjati sukhaṃ somanassaṃ, idaṃ vuccati bhikkhave sāmisaṃ sukhaṃ. <BR>
Katamañca bhikkhave nirāmisā sukhaṃ: idha bhikkhave bhikkhu vivicceva kāmehi vivicca<BR>
akusalehi dhammehi savitakkaṃ savicāraṃ vivekajaṃ pītisukhaṃ paṭhamajajhānaṃ<BR>
upasampajja viharati, vitakka vicārānaṃ vūpasamā ajjhattaṃ sampasādanaṃ cetaso<BR>
ekodibhāvaṃ avitakkaṃ avicāraṃ samādhijaṃ pītisukhaṃ dutiyajajhānaṃ upasampajja<BR>
viharati, pītiyā ca virāgā upekkhako ca viharati sato sampajāno sukhañca kāyena<BR>
paṭisaṃvedeti, yaṃ taṃ ariyā ācikkhanti upekkhako satimā sukhavihārīti taṃ tatiyajajhānaṃ<BR>
upasampajja viharati. Idaṃ vuccati bhikkhave nirāmisaṃ sukhaṃ. <BR>
<BR>
Katamañca bhikkhave nirāmisā nirāmisataraṃ sukhaṃ: yaṃ kho bhikkhave khīṇāsavassa<BR>
bhikkhuno rāgā cittaṃ vimuttaṃ paccavekkhato dosā cittaṃ vimuttaṃ paccavekkhato mohā<BR>
cittaṃ vimuttaṃ [PTS Page 237] [\q 237/]      paccavekkhato uppajjati sukhaṃ somanassaṃ,<BR>
idaṃ vuccati bhikkhave nirāmisānirāmisataraṃ sukhaṃ. <BR>
<BR>
2. Dutiyaṃ jhānaṃ - machasaṃ<BR>
<BR>
[BJT Page 448] [\x 448/]     <BR>
<BR>
Katamā ca bhikkhave sāmisā upekhā: pañcime bhikkhave kāmaguṇā, katame pañca: <BR>
Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā. Sotaviññeyyā<BR>
saddā iṭṭhā kantā manāpā piyarūpā kāmūpasaṃhitā rajanīyā. Ghānaviññeyyā gandhā iṭṭhā<BR>
kantā manāpā piyarūpā kāmūpasaṃhitā rajanīyā. Jivhāviññeyyā rasā iṭṭhā kantā manāpā<BR>
piyarūpā kāmūpasaṃhitā rajanīyā. Kāyaviññeyyā phoṭṭhabbā iṭṭhā kantā manāpā piyarūpā<BR>
kāmūpasaṃhitā rajanīyā. <BR>
Ime kho bhikkhave pañcakāmaguṇā. Yā kho bhikkhave ime pañcakāmaguṇe paṭicca<BR>
uppajjati upekhā, ayaṃ vuccati bhikkhave sāmisā upekhā. <BR>
<BR>
Katamā ca bhikkhave nirāmisā upekhā: idha bhikkhave bhikkhu sukhassa ca pahānā<BR>
dukkhassa ca pahānā pubbeva somanassadomanassānaṃ atthaṅgamā adukkhamasukhaṃ<BR>
upekhāsatipārisuddhiṃ catutthajajhānaṃ upasampajja viharati. Ayaṃ vuccati bhikkhave<BR>
nirāmisā upekhā. <BR>
<BR>
Katamā ca bhikkhave nirāmisā nirāmisatarā upekhā: yā kho bhikkhave khīṇāsavassa<BR>
bhikkhuno rāgā cittaṃ vimuttaṃ paccavekkhato dosā cittaṃ vimuttaṃ paccavokkhato mohā<BR>
cittaṃ vimuttaṃ paccavekkhato uppajjati upekhā, ayaṃ vuccati bhikkhave nirāmisā<BR>
nirāmisatarā upekhā. <BR>
<BR>
Katamo ca bhikkhave sāmiso vimokkho: rūpapaṭisaññutto vimokkho sāmiso vimokkho.<BR>
Katamo ca bhikkhave nirāmiso vimokkho: arūpapaṭisaññutto vimokkho nirāmiso vimokkho.<BR>
Katamo ca bhikkhave nirāmisā nirāmisataro vimokkho1. : Yo kho bhikkhave khīṇāsavassa<BR>
bhikkhuno rāgā cittaṃ vimuttaṃ paccavekkhato dosaṃ cittaṃ vimuttaṃ paccavekkhato mohā<BR>
cittaṃ vimuttaṃ paccavekkhato uppajjati vimokkho, ayaṃ vuccati bhikkhave nirāmisā<BR>
nirāmisataro vimokkhoti. <BR>
<BR>
Aṭṭhasatapariyāyavaggo tatiyo. <BR>
<BR>
Tatruddānaṃ:<BR>
<BR>
[PTS Page 238] [\q 238/]      sīvakaṭṭhasataṃ bhikkhu pubbeñāṇañca bhikkhunā<BR>
Samaṇabrāhmaṇā tīṇi suddhiñca nirāmisanti. <BR>
<BR>
Vedanāsaṃyuttaṃ niṭṭhitaṃ<BR>
<BR>
1. Vimokho: sī 1. <BR>
<BR>
[BJT Page 450. [\x 450/]     ] <BR>
<BR>
3. Mātugāmasaṃyuttaṃ<BR>
1. Mātugāmavaggo<BR>
3. 1. 1. <BR>
Mātugāmasuttaṃ<BR>
<BR>
280. Pañcahi bhikkhave aṅgehi samannāgato mātugāmo ekanta amanāpo hoti purisassa.<BR>
Katamehi pañcahi: na ca rūpavā hoti, na ca bhogavā hoti, na ca sīlavā hoti, alaso ca hoti,<BR>
pajañcassa na labhati. Imehi kho bhikkhave pañcahi aṅgehi samannāgato mātugāmo ekanta<BR>
amanāpo hoti purisassa. <BR>
<BR>
Pañcahi bhikkhave aṅgehi samannāgato mātugāmo ekanta amanāpo hoti purisassa.<BR>
Katamehi pañcahi: rūpavā ca hoti, bhogavā ca hoti, sīlavā ca hoti, dakkho ca hoti analaso<BR>
pajañcassa labhati. Imehi kho bhikkhave pañcahi aṅgehi samannāgato mātugāmo<BR>
ekantamanāpo hoti purisassāti. <BR>
<BR>
3. 1. 2<BR>
Purisasuttaṃ<BR>
<BR>
281. Pañcahi bhikkhave aṅgehi samannāgato puriso ekantāmanāpo hoti mātugāmassa.<BR>
Katamehi pañcahi: na ca rūpavā hoti, na ca bhogavā hoti, na ca sīlavā hoti, alaso ca hoti,<BR>
pajañcassa na labhati. Imehi kho bhikkhave [PTS Page 239] [\q 239/]      pañcahi aṅgehi<BR>
samannāgato puriso ekantāmanāpo hoti mātugamassa. <BR>
<BR>
Pañcahi bhikkhave aṅgehi samannāgato puriso ekantamanāpo hoti mātugamassa. Katamehi<BR>
pañcahi: rūpavā ca hoti, bhogavā ca hoti, sīlavā ca hoti, dakkho ca hoti analaso pajañcassa<BR>
labhati. Imehi kho bhikkhave pañcahi aṅgehi samannāgato puriso ekantamanāpo hoti<BR>
mātugāmassāti. <BR>
<BR>
3. 1. 3<BR>
Āveṇikadukkhasuttaṃ<BR>
<BR>
282. Pañcimāni bhikkhave mātugāmassa āveṇikāni dukkhāni yāni mātugāmo paccanubhoti<BR>
aññatreva purisehi katamāni pañca: idha bhikkhave mātugāmo daharova samāno patikulaṃ<BR>
gacchati, ñātakehi vinā hoti. Idaṃ bhikkhave mātugāmassa paṭhamaṃ āveṇikaṃ dukkhaṃ<BR>
yaṃ mātugāmo paccanubhoti aññatreva purisehi. Puna ca paraṃ bhikkhave mātugāmo utunī<BR>
hoti, idaṃ bhikkhave mātugāmassa dutiyaṃ āveṇikaṃ dukkhaṃ yaṃ mātugāmo paccanubhoti<BR>
aññatreva purisehi. <BR>
<BR>
[BJT Page 452. [\x 452/]     ] <BR>
<BR>
Puna ca paraṃ bhikkhave mātugāmo gabbhinī hoti, idaṃ bhikkhave mātugāmassa tatiyaṃ<BR>
āveṇikaṃ dukkhaṃ yaṃ mātugāmo paccanubhoti aññatreva purisehi. Puna ca paraṃ<BR>
bhikkhave mātugāmo vijāyati, idaṃ bhikkhave mātugāmassa catutthaṃ āveṇikaṃ dukkhaṃ<BR>
yaṃ mātugāmo paccanubhoti aññatreva purisehi. Puna ca paraṃ bhikkhave mātugāmo<BR>
purisassa pāricariyaṃ upeti, idaṃ bhikkhave mātugāmassa pañcamaṃ āveṇikaṃ dukkhaṃ yaṃ<BR>
mātugāmo paccanubhoti aññatreva purisehi. Imāni kho bhikkhave pañca mātugāmassa<BR>
āveṇikāni dukkhāni yāni mātugāmo paccanubhoti aññatreva purisehīti. <BR>
<BR>
3. 1. 4. <BR>
Tīhidhammehisuttaṃ<BR>
<BR>
283. [PTS Page 240] [\q 240/]      tīhi bhikkhave dhammehi samannāgato mātugāmo<BR>
yebhuyyena kāyassa bhedā parammaraṇā apāyaṃ duggatiṃ vinipātaṃ nirayaṃ uppajjati.<BR>
Katamehi tīhi: idha bhikkhave mātugāmo pubbaṇhasamayaṃ maccheramalapariyuṭaṭhitena<BR>
cetasā agāraṃ ajjhāvasati, majajhanatikaṃ samayaṃ issā pariyuṭṭhitena cetasā agāraṃ<BR>
ajjhāvasati, sāyanhasamayaṃ kāmarāgapariyuṭṭhitena cetasā agāraṃ ajjhāvasati, imehi kho<BR>
bhikkhave tīhi dhammehi samannāgato mātugāmo yebhuyyena kāyassa bhedā<BR>
parammaraṇā apāyaṃ duggatiṃ vinipātaṃ nirayaṃ uppajjatīti. <BR>
<BR>
3. 1. 5<BR>
Anuruddhasuttaṃ* <BR>
284. Atha kho āyasmā anuruddho yena bhagavā tenupasaṅkami, upasaṅkamitvā<BR>
bhagavantaṃ abhivādetvā ekamantaṃ nisīdi, ekamantaṃ nisinno kho āyasmā anuruddho<BR>
bhagavantaṃ etadavoca:<BR>
<BR>
Idhāhaṃ bhante mātugāmaṃ passāmi dibbena cakkhunā visuddhena atikkantamānusakena<BR>
kāyassa bhedā parammaraṇā apāyaṃ duggatiṃ vinipātaṃ nirayaṃ uppajjantaṃ -1. Katīhi nu<BR>
kho bhante dhammehi samannāgato mātugāmo kāyassa bhedā parammaraṇā apāyaṃ<BR>
duggatiṃ vinipātaṃ nirayaṃ uppajjatīti?<BR>
<BR>
Pañcahi kho anuruddha dhammehi samannāgato mātugāmo kāyassa bhedā parammaraṇā<BR>
apāyaṃ duggatiṃ vinipātaṃ nirayaṃ uppajjati. Katamehi pañcahi: assaddho ca hoti, ahiriko<BR>
ca hoti, anottāpi ca hoti, kodhano ca hoti, duppañño ca hoti. Imehi kho anuruddha pañcahi<BR>
dhammehi samannāgato mātugāmo kāyassa bhedā parammaraṇā apāyaṃ duggatiṃ<BR>
vinipātaṃ nirayaṃ upapajjatīti. <BR>
Ida suttaṃ marammapotthake na dissate<BR>
1. Uppajjantaṃ - sī 1, 2<BR>
2. Anotatappi - machasaṃ, syā. <BR>
<BR>
[BJT Page 454. [\x 454/]     ] <BR>
<BR>
3. 1. 6<BR>
Kodhanasuttaṃ<BR>
<BR>
285. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
apāyaṃ duggatiṃ vinipātaṃ nirayaṃ upapajjati. Katamehi pañcahi: assaddho ca hoti, ahiriko<BR>
ca hoti, anottāpī ca hoti, kodhano ca hoti, duppañño ca hoti. Imehi kho bhikkhave pañcahi<BR>
dhammehi samannāgato [PTS Page 241] [\q 241/]      mātugāmo kāyassa bhedā<BR>
parammaraṇā apāyaṃ duggatiṃ vinipātaṃ nirayaṃ upapajjatīti. <BR>
<BR>
3. 1. 7<BR>
Upanāhīsuttaṃ<BR>
<BR>
286. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
apāyaṃ duggatiṃ vinipātaṃ nirayaṃ upapajjati. Katamehi pañcahi: assaddho ca hoti, ahiriko<BR>
ca hoti, anottāpī ca hoti, upanāhī ca hoti, duppañño ca hoti. Imehi kho bhikkhave pañcahi<BR>
dhammehi samannāgato mātugāmo kāyassa bhedā parammaraṇā apāyaṃ duggatiṃ<BR>
vinipātaṃ nirayaṃ upapajjatīti. <BR>
<BR>
3. 1. 8<BR>
Issukīsuttaṃ<BR>
<BR>
287. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
apāyaṃ duggatiṃ vinipātaṃ nirayaṃ upapajjati. Katamehi pañcahi: assaddho ca hoti, ahiriko<BR>
ca hoti, anottāpī ca hoti, issukī ca hoti, duppañño ca hoti. Imehi kho bhikkhave pañcahi<BR>
dhammehi samannāgato mātugāmo kāyassa bhedā parammaraṇā apāyaṃ duggatiṃ<BR>
vinipātaṃ nirayaṃ upapajjatīti. <BR>
<BR>
3. 1. 9<BR>
Maccharīsuttaṃ<BR>
<BR>
288. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
apāyaṃ duggatiṃ vinipātaṃ nirayaṃ upapajjati. Katamehi pañcahi: assaddho ca hoti, ahiriko<BR>
ca hoti, anottāpī ca hoti, maccharī ca hoti, duppañño ca hoti. Imehi kho bhikkhave pañcahi<BR>
dhammehi samannāgato mātugāmo kāyassa bhedā parammaraṇā apāyaṃ duggatiṃ<BR>
vinipātaṃ nirayaṃ upapajjatīti. <BR>
<BR>
[BJT Page 456] [\x 456/]     <BR>
3. 1. 10<BR>
Aticārīsuttaṃ<BR>
<BR>
289. [PTS Page 242] [\q 242/]      pañcahi bhikkhave dhammehi samannāgato mātugāmo<BR>
kāyassa bhedā parammaraṇā apāyaṃ duggatiṃ vinipātaṃ nirayaṃ upapajjati. Katamehi<BR>
pañcahi: assaddho ca hoti, ahiriko ca hoti, anottāpī ca hoti, aticārī ca hoti, duppañño ca<BR>
hoti. Imehi kho bhikkhave pañcahi dhammehi samannāgato mātugāmo kāyassa bhedā<BR>
parammaraṇā apāyaṃ duggatiṃ vinipātaṃ nirayaṃ upapajjatīti. <BR>
<BR>
3. 1. 11<BR>
Dussīlasuttaṃ<BR>
<BR>
290. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
apāyaṃ duggatiṃ vinipātaṃ nirayaṃ upapajjati. Katamehi pañcahi: assaddho ca hoti, ahiriko<BR>
ca hoti, anottāpī ca hoti, dussīlo ca hoti, duppañño ca hoti. Imehi kho bhikkhave pañcahi<BR>
dhammehi samannāgato mātugāmo kāyassa bhedā parammaraṇā apāyaṃ duggatiṃ<BR>
vinipātaṃ nirayaṃ upapajjatīti. <BR>
<BR>
3. 1. 12<BR>
Appassutasuttaṃ<BR>
<BR>
291. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
apāyaṃ duggatiṃ vinipātaṃ nirayaṃ upapajjati. Katamehi pañcahi: assaddho ca hoti, ahiriko<BR>
ca hoti, anottāpī ca hoti, appassuto ca hoti, duppañño ca hoti. Imehi kho bhikkhave pañcahi<BR>
dhammehi samannāgato mātugāmo kāyassa bhedā parammaraṇā apāyaṃ duggatiṃ<BR>
vinipātaṃ nirayaṃ upapajjatīti. <BR>
<BR>
<BR>
3. 1. 13<BR>
Kusītasuttaṃ<BR>
<BR>
292. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
apāyaṃ duggatiṃ vinipātaṃ nirayaṃ upapajjati. Katamehi pañcahi: assaddho ca hoti, ahiriko<BR>
ca hoti, anottāpī ca hoti, kusīto ca hoti, duppañño ca hoti. Imehi kho bhikkhave pañcahi<BR>
dhammehi samannāgato mātugāmo kāyassa bhedā parammaraṇā apāyaṃ duggatiṃ<BR>
vinipātaṃ nirayaṃ uppajjatīti. <BR>
<BR>
[BJT Page 458] [\x 458/]     <BR>
(3. 1. 14)<BR>
Muṭṭhassatisuttaṃ<BR>
<BR>
293. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
apāyaṃ duggatiṃ vinipātaṃ nirayaṃ upapajjati. Katamehi pañcahi: [PTS Page 243] [\q 243/] <BR>
    assaddho ca hoti, ahiriko ca hoti, anottāpī ca hoti, muṭṭhassati ca hoti, duppañño ca hoti.<BR>
Imehi kho bhikkhave pañcahi dhammehi samannāgato mātugāmo kāyassa bhedā<BR>
parammaraṇā apāyaṃ duggatiṃ vinipātaṃ nirayaṃ uppajjatīti. <BR>
<BR>
3. 1. 15<BR>
Pañcaverasuttaṃ<BR>
<BR>
294. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
apāyaṃ duggatiṃ vinipātaṃ nirayaṃ upapajjati. Katamehi pañcahi: pāṇātipātī ca hoti,<BR>
adinnādāyī ca hoti, kāmesumicchācārī ca hoti, musāvādī ca hoti,<BR>
surāmerayamajjapamādaṭṭhāyī ca hoti. Imehi kho bhikkhave pañcahi dhammehi<BR>
samannāgato mātugāmo kāyassa bhedā parammaraṇā apāyaṃ duggatiṃ vinipātaṃ nirayaṃ<BR>
uppajjatīti. <BR>
<BR>
Mātugāmavaggo paṭhamo<BR>
<BR>
Tatruddānaṃ:<BR>
<BR>
Mātugāmo purisoca āveṇiko tīhi dhammehi<BR>
Kodhano upanāhī ca issukī maccharena ca, <BR>
Aticārī ca anuruddho dussīlo cāppassuto<BR>
Kusīto muṭṭhassatīceti pañcaveraṃ pañcadasāti. <BR>
<BR>
[BJT Page 460] [\x 460/]     <BR>
2. Anuruddhavaggo<BR>
3. 2. 1<BR>
Anuruddhasuttaṃ <BR>
295. Atha kho āyasmā anuruddho yena bhagavā tenupasaṅkami, upasaṅkamitvā<BR>
bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā anuruddho<BR>
bhagavantaṃ etadavoca:<BR>
<BR>
Idhāhaṃ bhante mātugāmaṃ passāmi dibbena cakkhunā visuddhena atikkantamānusakena<BR>
kāyassa bhedā parammaraṇā sugatiṃ saggaṃ lokaṃ upapajjantaṃ. Katīhi nukho bhante<BR>
dhammehi samannāgato mātugāmo kāyassa bhedā parammaraṇā sugatiṃ saggaṃ lokaṃ<BR>
upapajjatīti. <BR>
<BR>
Pañcahi kho anuruddha dhammehi samannāgato mātugāmo kāyassa bhedā parammaraṇā<BR>
sugatiṃ saggaṃ lokaṃ upapajjati. Katamehi pañcahi: saddho ca hoti, hirimā ca hoti, ottāpī ca<BR>
hoti, akkodhano ca hoti, paññavā ca hoti. Imehi kho anuruddha pañcahi dhammehi<BR>
samannāgato mātugāmo kāyassa bhedā parammaraṇā sugatiṃ saggaṃ lokaṃ upapajjatīti. <BR>
<BR>
3. 2. 2<BR>
Akkodhanasuttaṃ<BR>
<BR>
296. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
sugatiṃ saggaṃ lokaṃ upapajjati. Katamehi pañcahi: saddho ca hoti, hirimā ca hoti, ottāpī ca<BR>
hoti, akkodhano ca hoti, paññavā ca hoti. Imehi kho bhikkhave pañcahi dhammehi<BR>
samannāgato [PTS Page 244] [\q 244/]      mātugāmo kāyassa bhedā parammaraṇā sugatiṃ<BR>
saggaṃ lokaṃ upapajjatīti. <BR>
<BR>
3. 2. 3<BR>
Anupanāhīsuttaṃ<BR>
<BR>
297. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
sugatiṃ saggaṃ lokaṃ upapajjati. Katamehi pañcahi: saddho ca hoti, hirimā ca hoti, ottāpī ca<BR>
hoti, anupanāhī ca hoti, paññavā ca hoti. Imehi kho bhikkhave pañcahi dhammehi<BR>
samannāgato mātugāmo kāyassa bhedā parammaraṇā sugatiṃ saggaṃ lokaṃ upapajjatīti. <BR>
<BR>
Idampi suttaṃ marammapotthake na dissate<BR>
<BR>
[BJT Page 462] [\x 462/]     <BR>
<BR>
3. 2. 4<BR>
Anissukīsuttaṃ<BR>
<BR>
298. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
sugatiṃ saggaṃ lokaṃ upapajjati. Katamehi pañcahi: saddho ca hoti, hirimā ca hoti, ottāpī ca<BR>
hoti, anissukī ca hoti, paññavā ca hoti. Imehi kho bhikkhave pañcahi dhammehi<BR>
samannāgato mātugāmo kāyassa bhedā parammaraṇā sugatiṃ saggaṃ lokaṃ upapajjatīti. <BR>
<BR>
3. 2. 5<BR>
Amaccharīsuttaṃ<BR>
<BR>
299. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
sugatiṃ saggaṃ lokaṃ upapajjati. Katamehi pañcahi: saddho ca hoti, hirimā ca hoti, ottāpī ca<BR>
hoti, amaccharī ca hoti, paññavā ca hoti. Imehi kho bhikkhave pañcahi dhammehi<BR>
samannāgato mātugāmo kāyassa bhedā parammaraṇā sugatiṃ saggaṃ lokaṃ upapajjatīti. <BR>
<BR>
3. 2. 6<BR>
Anaticārīsuttaṃ<BR>
300. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
sugatiṃ saggaṃ lokaṃ upapajjati. Katamehi pañcahi: saddho ca hoti, hirimā ca hoti, ottāpī ca<BR>
hoti, anaticārī ca hoti, paññavā ca hoti. Imehi kho bhikkhave pañcahi dhammehi<BR>
samannāgato mātugāmo kāyassa bhedā parammaraṇā sugatiṃ saggaṃ lokaṃ upapajjatīti. <BR>
<BR>
3. 2. 7<BR>
Sīlavantasuttaṃ<BR>
<BR>
301. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
sugatiṃ saggaṃ lokaṃ upapajjati. Katamehi pañcahi: saddho ca hoti, hirimā ca hoti, ottāpī ca<BR>
hoti, sīlavā ca hoti, paññavā ca hoti. Imehi kho bhikkhave pañcahi dhammehi samannāgato<BR>
mātugāmo kāyassa bhedā parammaraṇā sugatiṃ saggaṃ lokaṃ upapajjatīti. <BR>
<BR>
[BJT Page 464] [\x 464/]     <BR>
<BR>
3. 2. 8<BR>
Bahussutasuttaṃ<BR>
<BR>
302. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
sugatiṃ saggaṃ lokaṃ upapajjati. Katamehi pañcahi: saddho ca hoti, hirimā ca hoti, ottāpī ca<BR>
hoti, bahussuto ca hoti, paññavā ca hoti. Imehi kho bhikkhave pañcahi dhammehi<BR>
samannāgato mātugāmo kāyassa bhedā parammaraṇā sugatiṃ saggaṃ lokaṃ upapajjatīti. <BR>
<BR>
3. 2. 9<BR>
Āraddhaviriyasuttaṃ<BR>
<BR>
303. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
sugatiṃ saggaṃ lokaṃ upapajjati. Katamehi pañcahi: saddho ca hoti, hirimā ca hoti, ottāpī ca<BR>
hoti, āraddhaviriyo ca hoti, paññavā ca hoti. Imehi kho bhikkhave pañcahi dhammehi<BR>
samannāgato mātugāmo kāyassa bhedā parammaraṇā sugatiṃ saggaṃ lokaṃ upapajjatīti. <BR>
<BR>
3. 2. 10<BR>
Upaṭṭhitasatisuttaṃ<BR>
<BR>
394. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
sugatiṃ saggaṃ lokaṃ upapajjati. Katamehi pañcahi: saddho ca hoti, hirimā ca hoti, ottāpī ca<BR>
hoti, [PTS Page 245] [\q 245/]      upaṭṭhitasati ca hoti, paññavā ca hoti. Imehi kho<BR>
bhikkhave pañcahi dhammehi samannāgato mātugāmo kāyassa bhedā parammaraṇā<BR>
sugatiṃ saggaṃ lokaṃ upapajjatīti. <BR>
<BR>
3. 2. 11<BR>
Pañcasīlasuttaṃ<BR>
<BR>
305. Pañcahi bhikkhave dhammehi samannāgato mātugāmo kāyassa bhedā parammaraṇā<BR>
sugatiṃ saggaṃ lokaṃ upapajjati. Katamehi pañcahi: pāṇātipātā paṭivirato ca hoti,<BR>
adinnādānā paṭivirato ca hoti, kāmesu micchācārā paṭivirato ca hoti, musāvādā paṭivirato<BR>
ca hoti, surāmerayamajjapamādaṭṭhānā paṭivirato ca hoti, imehi kho bhikkhave pañcahi<BR>
dhammehi samannāgato mātugāmo kāyassa bhedā parammaraṇā sugatiṃ saggaṃ lokaṃ<BR>
upapajjatīti. <BR>
<BR>
Anuruddhavaggo dutiyo. <BR>
<BR>
Tatruddānaṃ:<BR>
<BR>
Anuruddho akkodhano anupanāhī anissukī<BR>
Amaccharī anaticārī sīlavā ca bahussuto<BR>
Viriyaṃ sati pañcasīlo ca sukkapakkhe pakāsitāti. <BR>
<BR>
[BJT Page 466] [\x 466/]     <BR>
3. Balavaggo<BR>
3. 3. 1<BR>
Suddhasuttaṃ<BR>
<BR>
306. Pañcimāni bhikkhave mātugāmassa balāni, katamāni pañca: rūpabalaṃ, bhogabalaṃ,<BR>
ñātibalaṃ, puttabalaṃ, sīlabalaṃ. Imāni kho bhikkhave pañca mātugāmassa balānīti. <BR>
3. 3. 2<BR>
Visāradasuttaṃ<BR>
<BR>
307. [PTS Page 246] [\q 246/]      pañcimāni bhikkhave mātugāmassa balāni katamāni<BR>
pañca: rūpabalaṃ, bhogabalaṃ, ñātibalaṃ, puttabalaṃ, sīlabalaṃ. Imāni kho bhikkhave pañca<BR>
mātugāmassa balāni. Imehi kho bhikkhave pañcahi balehi samannāgato mātugāmo visārado<BR>
agāraṃ ajjhāvasatīti. <BR>
<BR>
3. 3. 3<BR>
Pasayhasuttaṃ<BR>
<BR>
308. Pañcimāni bhikkhave mātugāmassa balāni katamāni pañca: rūpabalaṃ, bhogabalaṃ,<BR>
ñātibalaṃ, puttabalaṃ, sīlabalaṃ. Imāni kho bhikkhave pañca mātugāmassa balāni. Imehi kho<BR>
bhikkhave pañcahi balehi samannāgato mātugāmo sāmikaṃ pasayha agāraṃ ajjhāvasatīti. <BR>
<BR>
3. 3. 4<BR>
Ahibhuyhasuttaṃ<BR>
<BR>
309. Pañcimāni bhikkhave mātugāmassa balāni katamāni pañca: rūpabalaṃ, bhogabalaṃ,<BR>
ñātibalaṃ, puttabalaṃ, sīlabalaṃ. Imāni kho bhikkhave pañca mātugāmassa balāni. Imehi kho<BR>
bhikkhave pañcahi balehi samannāgato mātugāmo sāmikaṃ abhibhuyyavattati. <BR>
<BR>
Ekena ca kho bhikkhave balena samannāgato puriso mātugāmaṃ abhibhuyya vattati,<BR>
katamena ekena: issariyabalena, issariyabalena abhibhūtaṃ bhikkhave mātugāmaṃ neva<BR>
rūpabalaṃ tāyati, na bhogabalaṃ-1 tāyati, na ñātibalaṃ tāyati, na puttabalaṃ tāyati, na<BR>
sīlabalaṃ tāyatīti. <BR>
<BR>
------------------------<BR>
1. Gottabalaṃ - sī 1, 2. <BR>
<BR>
[BJT Page 468] [\x 468/]     <BR>
3. 3. 5<BR>
Aṅgasuttaṃ<BR>
<BR>
310. [PTS Page 247] [\q 247/]      pañcimāni bhikkhave mātugāmassa balāni, katamāni<BR>
pañca: rūpapabalaṃ bhogabalaṃ ñātibalaṃ puttabalaṃ sīlabalaṃ. Rūpabalena ca bhikkhave<BR>
mātugāmo samannāgato hoti na ca bhogabalena, evaṃ so tena aṅgena aparipūro hoti. Yato<BR>
ca kho bhikkhave mātugāmo rūpabalena ca samannāgato hoti bhogabalena ca, evaṃ so tena<BR>
aṅgena paripūro hoti. Rūpabalena ca bhikkhave mātugāmo samannāgato hoti bhoga balena<BR>
ca, na ca ñātibalena evaṃ so tena aṅgena aparipūro hoti. Yato ca kho bhikkhave mātugāmo<BR>
rūpabalena ca samannāgato hoti bhogabalena ca ñātibalena ca, evaṃ so tena aṅgena paripūro<BR>
hoti. <BR>
<BR>
Rūpabalena ca bhikkhave mātugāmo samannāgato hoti bhogabalena ca ñātibalena ca, na ca<BR>
puttabalena, evaṃ so tena aṅgena aparipūro hoti. Yato ca kho bhikkhave mātugāmo<BR>
rūpabalena ca samannāgato hoti bhogabalena ca ñātibalena ca puttabalena ca, evaṃ so tena<BR>
aṅgena paripūro hoti. Rūpabalena ca bhikkhave mātugāmo samannāgato hoti bhogabalena<BR>
ca ñātibalena ca puttabalena ca na ca sīlabalena. Evaṃ so tena aṅgena aparipūro hoti. Yato<BR>
ca kho bhikkhave mātugāmo rūpabalena ca samannāgato hoti bhogabalena ca ñātibalena ca<BR>
puttabalena ca sīlabalena ca, evaṃ so tena aṅgena paripūro hoti. Imāni kho bhikkhave pañca<BR>
mātugāmassa balānīti. <BR>
<BR>
3. 3. 6<BR>
Nāsitabbasuttaṃ<BR>
<BR>
311. Pañcimāni bhikkhave mātugāmassa balāni, katamāni pañca: rūpapabalaṃ bhogabalaṃ<BR>
ñātibalaṃ puttabalaṃ sīlabalaṃ. [PTS Page 248] [\q 248/]      rūpabalena ca bhikkhave<BR>
mātugāmo samannāgato hoti na ca sīlabalena, nāsenteva naṃ kule na vāsenti. Rūpabalena ca<BR>
bhikkhave mātugāmo samannāgato hoti bhogabalena ca na ca sīlabalena, nāsenteva naṃ<BR>
kule na vāsenti. Rūpabalena ca bhikkhave mātugāmo samannāgato hoti bhogabalena ca ñāti<BR>
balena ca, na ca sīlabalena, nāsentava naṃ kule na vāsenti. Rūpabalena ca bhikkhave<BR>
mātugāmo samannāgato hoti bhogabalena ca ñātibalena ca puttabalena ca na ca sīlabalena,<BR>
nāsenteva naṃ kule na vāsenti. <BR>
<BR>
[BJT Page 470] [\x 470/]     <BR>
<BR>
Yato ca kho bhikkhave mātugāmo rūpabalena samannāgato hoti bhogabalena ca ñātibalena<BR>
ca puttabalena ca sīla balena ca. Vāsentava naṃ kule na nāsenti. Sīlabalena ca bhikkhave<BR>
mātugāmo samannāgato hoti na ca rūpa balena vāsentava naṃ kule na nāsenti. Sīlabalena ca<BR>
bhikkhave mātugāmo samannāgato hoti na ca bhogabalena, vāsenteva naṃ kule na nāsenti.<BR>
Sīlabalena ca bhikkhave mātugāmo samannāgato hoti na ca ñātibalena vāsentava naṃ kule<BR>
na nāsenti. <BR>
<BR>
Sīlabalena ca bhikkhave mātugāmo samannāgato hoti na ca puttabalena, vāsenteva naṃ kule<BR>
na nāsenti, imāni kho bhikkhave pañca mātugāmassa balānīti. <BR>
<BR>
3. 3. 7<BR>
Hetusuttaṃ<BR>
<BR>
312. Pañcimāni bhikkhave mātugāmassa balāni, katamāni pañca: rūpabalaṃ bhogabalaṃ<BR>
ñātibalaṃ puttabalaṃ sīlabalaṃ. Na bhikkhave mātugāmo rūpabalahetu vā bhogabalahetu vā<BR>
ñātibalahetu vā puttabalahetu vā kāyassa bhedā parammaraṇā sugatiṃ saggaṃ lokaṃ<BR>
upapajjati. Sīlabalahetu kho bhikkhave mātugāmo kāyassa bhedā parammaraṇā sugatiṃ<BR>
saggaṃ lokaṃ upapajjati. Imāni kho bhikkhave pañca mātugāmassa balānīti. <BR>
<BR>
3. 3. 8<BR>
 hānasuttaṃ<BR>
<BR>
313. [PTS Page 249] [\q 249/]      pañcimāni bhikkhave ṭhānāni dullabhāni akatapuññena<BR>
mātugāmena. Katamāni pañca: patirūpakule jāyeyyanti idaṃ bhikkhave paṭhamaṃ ṭhānaṃ<BR>
dullabhaṃ akatapuññena mātugāmena. Patirūpakule jāyitvā patirūpaṃ kulaṃ gaccheyyanti<BR>
idaṃ bhikkhave dutiyaṃ ṭhānaṃ dullabhaṃ akatapuññena mātugāmena. Patirūpakule jāyitvā<BR>
patirūpaṃ kulaṃ ganatvā asapatti āgāraṃ ajjhāvaseyyanti idaṃ bhikkhave tatiyaṃ ṭhānaṃ<BR>
dullabhaṃ akatapuññena mātugāmena. Patirūpakule jāyitvā patirūpaṃ kulaṃ gantvā asapatti<BR>
agāraṃ ajjhāvasanti puttavatī assanti idaṃ bhikkhave catutthaṃ ṭhānaṃ dullabhaṃ<BR>
akatapuññena mātugāmena. Patirūpakule jāyitvā patirūpaṃ kulaṃ gantvā asapatti agāraṃ<BR>
ajjhāvasanti puttavatī samānā sāmikaṃ abhibhuyya vatteyyanti idaṃ bhikkhave pañcamaṃ<BR>
ṭhānaṃ dullabhaṃ akatapuññena mātugāmena. Imāni kho bhikkhave pañca ṭhānāni<BR>
dullabhāni akatapuññena mātugāmena. <BR>
<BR>
[BJT Page 472] [\x 472/]     <BR>
<BR>
Pañcimāni bhikkhave ṭhānāni sulabhāni katapuññena mātugāmena. Katamāni pañca:<BR>
patirūpakule jāyeyyanti idaṃ bhikkhave paṭhamaṃ ṭhānaṃ sulabhaṃ katapuññena<BR>
mātugāmena. Patirūpakule jāyitvā patirūpaṃ kulaṃ gaccheyyanti idaṃ bhikkhave dutiyaṃ<BR>
ṭhānaṃ sulabhaṃ katapuññena mātugāmena. Patirūpakule jāyitvā patirūpaṃ kulaṃ gantvā<BR>
asapatti agāraṃ ajjhāvaseyyanti idaṃ bhikkhave tatiyaṃ ṭhānaṃ sulabaṃ katapuññena<BR>
mātugāmena. Patirūpakule jāyitvā patirūpaṃ kulaṃ gantvā asapatti agāraṃ ajjhāvasanti<BR>
puttavatī assanti idaṃ bhikkhave catutthaṃ ṭhānaṃ sulabhaṃ katapuññena mātugāmena.<BR>
Patirūpakule [PTS Page 250] [\q 250/]      jāyitvā patirūpaṃ kulaṃ gantvā asapatti agāraṃ<BR>
ajjhāvasanti puttavatī samānā sāmikaṃ abhibhuyya vatteyyanti idaṃ bhikkhave pañcamaṃ<BR>
ṭhānaṃ sulabhaṃ katapuññena mātugāmena. Imāni kho bhikkhave pañca ṭhānāni sulabhāni<BR>
katapuññena mātugāmenāti. <BR>
<BR>
3. 3. 9<BR>
Visāradavādasuttaṃ<BR>
314. Pañcahi bhikkhave dhammehi samannāgato mātugāmo visārado agāraṃ ajjhāvasati.<BR>
Katamehi pañcanahi: pāṇātipātā paṭivirato ca hoti, adinnādānā paṭivirato ca hoti, kāmesu<BR>
micchācārā paṭivirato ca hoti, musāvādā paṭivirato ca hoti, surāmerayamajjapamādaṭṭhānā<BR>
paṭivirato ca hoti; imehi kho bhikkhave pañcahi dhammehi samannāgato mātugāmo<BR>
visārado agāraṃ ajjhāvasatīti. <BR>
<BR>
3. 3. 10<BR>
Vaḍḍīsuttaṃ<BR>
315. Pañcahi bhikkhave vaḍḍīhi vaḍḍhamānā ariyasāvikā ariyāya vaḍḍiyā vaḍḍhati,<BR>
sārādāyinī ca hoti varādāyinī ca kāyassa. Katamāhi-1 pañcahi: saddhāya vaḍḍhati, sīlena<BR>
vaḍḍhati, sutena vaḍḍhati, cāgena vaḍḍhati, paññāya vaḍḍhati. Imāhi-2 kho bhikkhave<BR>
pañcahi vaḍḍīhi vaḍḍamānā ariyasāvakā ariyāya vaḍḍiyā vaḍḍhati, sārādāyinī ca hoti<BR>
varādāyinī ca kāyassāti. <BR>
<BR>
Saddhāya sīlena ca yādha vaḍḍhati<BR>
Paññāya cāgena sutena cūbhayaṃ<BR>
Sā tādisī sīlavatī upāsikā<BR>
Ādiyati-3 sāraṃ idheva attanoti. <BR>
<BR>
Balavaggo tatiyo<BR>
Tatruddānaṃ:<BR>
<BR>
Suddhā visāradā pasayhā abhibhuyya aṅgena pañcamaṃ<BR>
Nāsayitabbaṃ hetuṭṭhānaṃ visāradā vaḍḍinā te dasāti. <BR>
<BR>
[PTS Page 251] [\q 251/]      mātugāmasaṃyuttaṃ samattaṃ<BR>
<BR>
1. Katamehi - machasaṃ, syā. <BR>
2. Imehi - machasaṃ, syā. <BR>
3. Ādiyati - machasaṃ. Syā. <BR>
<BR>
[BJT Page 474] [\x 474/]     <BR>
4. Jambukhādaka saṃyuttaṃ<BR>
4. 1. 1<BR>
Nibbānasuttaṃ<BR>
<BR>
316. Ekaṃ samayaṃ āyasmā sāriputto magadhesu viharati nālagāmake. -1. Atha kho<BR>
jambukhādako paribbājako yenāyasmā sāriputto tenupasaṅkami. Upasaṅkamitvā āyasmatā<BR>
sāriputtena saddhiṃ sammodi, sammodanīyaṃ kathaṃ sārāṇīyaṃ vītisāretvā ekamantaṃ<BR>
nisīdi. Ekamantaṃ nisinno kho jambukhādako paribbājako āyasmantaṃ sāriputtaṃ etadavoca:<BR>
nibbānaṃ nibbāṇanti āvuso sāriputta vuccati, katamannu kho āvuso nibbānanti. <BR>
<BR>
Yo kho āvuso rāgakkhayo dosakkhayo mohakkhayo idaṃ vuccati nibbānanti. Atthi panāvuso<BR>
maggo atthi paṭipadā etassa nibbānassa sacchikiriyāyāti. Atthi kho āvuso maggo atthi<BR>
paṭipadā etassa nibbānassa sacchikiriyāyāti. [PTS Page 252] [\q 252/]      katamo panāvuso<BR>
maggo katamā paṭipadā etassa nibbānassa sacchikiriyāyāti. Ayameva kho āvuso ariyo<BR>
aṭṭhaṅgiko maggo etassa nibbānassa sacchikiriyāya, seyyathīdaṃ: sammādiṭṭhi<BR>
sammāsaṅkappo sammāvācā sammākammanto sammāājīvo sammāvāyāmo sammāsati<BR>
sammāsamādhi. Ayaṃ kho āvuso maggo ayaṃ paṭipadā etassa nibbānassa sacchikiriyāyāti.<BR>
Bhaddako āvuso maggo bhaddikā paṭipadā etassa nibbānassa sacchikiriyāya, alañca<BR>
panāvuso sāriputta appamādāyāti. <BR>
<BR>
4. 1. 2<BR>
<BR>
Arahattasuttaṃ<BR>
<BR>
317. Arahattaṃ arahattanti āvuso sāriputta vuccati, katamannu kho āvuso arahattanti. Yo kho<BR>
āvuso rāgakkhayo dosakkhayo mohakkhayo idaṃ vuccati arahattanti. Atthi panāvuso maggo<BR>
atthi paṭipadā etassa arahattassa sacchikiriyāyāti. Atthi kho āvuso maggo atthi paṭipadā<BR>
etassa arahattassa sacchikiriyāyāti. Katamo panāvuso maggo katamā paṭipadā etassa<BR>
arahattassa sacchikiriyāyāti. Ayameva kho āvuso ariyo aṭṭhaṅgiko maggo etassa arahattassa<BR>
sacchikiriyāya. Seyyathīdaṃ: sammādiṭṭhi sammāsaṅkappo sammāvācā sammākammānto<BR>
sammāājīvo sāmmāvāyāmo sammāsati sammāsamādhi. Ayaṃ kho āvuso maggo ayaṃ<BR>
paṭipadā etassa arahattassa sacchikiriyāyāti. Bhaddako āvuso maggo bhaddikā paṭipadā<BR>
etassa arahattassa sacchikiriyāya. Alañca panāvuso sāriputta appamādāyāti. <BR>
<BR>
1. Nālakagāmake - machasaṃ, <BR>
<BR>
[BJT Page 476] [\x 476/]     <BR>
4. 1. 3<BR>
Dhammavādīsuttaṃ<BR>
<BR>
318. Ko nu kho āvuso sāriputta loke dhammavādīno. Ke loke suppaṭipannā, ke loko<BR>
sugatāti. Ye kho āvuso rāgassa pahānāya-1 dhammaṃ desenti, [PTS Page 253] [\q 253/]     <BR>
dosassa pahānāya dhammaṃ desenti, mohassa pahānāya dhammaṃ desenti, te loke<BR>
dhammavādino. Ye kho āvuso rāgassa pahānāya paṭipannā, dosassa pahānāya paṭipannā,<BR>
mohāssa pahānāya paṭipannā, te loke suppaṭipannā. Yesaṃ kho āvuso rāgo pahīno<BR>
ucchinnamūlo tālāvatthukato anabhāvakato-2 āyātiṃ anuppādadhammo. Doso pahīno<BR>
ucchinnamūlo tālāvatthukato anabhāvakato āyatiṃ anuppādadhammo, moho pahīno<BR>
ucchinnamūlo tālāvatthukato anabhāvakato āyatiṃ anuppādadhammo te loke sugatāti. <BR>
<BR>
Atthi panāvuso maggo atthi paṭipadā etassa rāgassa dosassa mohassa pahānāyāti. Atthi<BR>
kho-3 āvuso maggo atthi paṭipadā etassa rāgassa dosassa mohassa pahānāyāti. Katamo<BR>
panāvuso maggo katamā paṭipadā etassa rāgassa dosassa mohassa pahānāyāti. Ayameva<BR>
kho āvuso ariyo aṭṭhaṅgiko maggo etassa rāgassa dosassa mohassa pahānāya. Seyyathīdaṃ:<BR>
sammādiṭṭhi sammāsaṅkappo sammāvācā sammākammanto sammāājīvo sammāvāyāmo<BR>
sammāsati sammāsamādhi. Ayaṃ kho āvuso maggo ayaṃ paṭipadā etassa rāgassa dosassa<BR>
mohassa pahānāyāti. Bhaddako āvuso maggo bhaddikā paṭipadā etassa rāgassa dosassa<BR>
mohassa pahānāya. Alañca panāvuso sāriputta, appamādāyāti. <BR>
<BR>
4. 1. 4<BR>
Kimatthiyasuttaṃ<BR>
319. Kimatthiyaṃ āvuso sāriputta samaṇe gotame brahmacariyaṃ vussatīki. Dukkhassa kho<BR>
āvuso pariññatthaṃ bhagavati brahmacariyaṃ vussatīti. Atthi panāvuso maggo atthi<BR>
paṭipadā etassa dukkhassa pariññāyāti. Atthi kho āvuso maggo atthi paṭipadā etassa<BR>
dukkhassa pariññāyāti. Katamo panāvuso maggo katamā paṭipadā etassa dukkhassa<BR>
pariññāyāti. [PTS Page 254] [\q 254/]      ayameva kho āvuso ariyo aṭṭhaṅgiko maggo<BR>
etassa dukkhassa pariññāya, seyyathīdaṃ: sammādiṭṭhi sammāsaṅkappo sammāvācā<BR>
sammākammanto sammāājīvo sammāvāyāmo sammāsati sammāsamādhi. Ayaṃ kho āvuso<BR>
maggo ayaṃ paṭipadā etassa dukkhassa pariññāyāti. Bhaddako āvuso maggo bhaddikā<BR>
paṭipadā etassa dukkhassa pariññāya. Alañca panāvuso sāriputta appamādāyāti. <BR>
<BR>
1. Rāgappahānāya - machasaṃ, syā<BR>
2. Anabhāvaṃ kato - machasaṃ. Syā<BR>
3. Atthiyeva kho - syā. <BR>
<BR>
[BJT Page 478] [\x 478/]     <BR>
<BR>
4. 1. 5<BR>
Assāsasuttaṃ<BR>
<BR>
320. Assāsappatto assāsappattoti āvuso sāriputta vuccati. Kittāvatā nu kho āvuso sāriputta<BR>
assāsappatto hotīti. Yato kho āvuso bhikkhu channaṃ phassāyatanānaṃ samudayañca<BR>
atthagamañca ādīnavañca nissaraṇañca yathābhūtaṃ pajānāti, ettāvatā kho āvuso<BR>
assāsappatto hotīti. Atthi panāvuso maggo atthi paṭipadā etassa assāsassa sacchikiriyāyāti.<BR>
Atthi kho āvuso maggo atthi paṭipadā etassa assāsassa sacchikiriyāyāti. <BR>
<BR>
Katamo panāvuso maggo katamā paṭipadā etassa assāsassa sacchikiriyāyāti. Ayameva kho<BR>
āvuso ariyo aṭṭhaṅgiko maggo etassa assāsassa sacchikiriyāya. Seyyathīdaṃ: sammādiṭṭhi<BR>
sammāsaṅkappo sammāvācā sammākammanto sammāājīvo sammāvāyāmo sammāsati<BR>
sammāsamādhi. Ayaṃ kho āvuso maggo ayaṃ paṭipadā etassa assāsassa sacchikiriyāyāti.<BR>
Bhaddako āvuso maggo bhaddikā paṭipadā etassa assāsassa sacchikiriyāya. Alañca<BR>
panāvuso sāriputta appamādāyāti. <BR>
<BR>
4. 1. 6<BR>
Paramassāsasuttaṃ<BR>
<BR>
321. Paramassāsappatto paramassāsappattoti āvuso sāriputta, vuccati. Kittāvatā nu kho<BR>
āvuso sāriputta paramassāsappatto hotīti. Yato kho āvuso bhikkhu channaṃ<BR>
phassāyatanānaṃ [PTS Page 255] [\q 255/]      samudayañca atthagamañca ādīnavañca<BR>
nissaraṇañca yathābhūtaṃ viditvā anupādā vimutto hoti, ettāvatā kho āvuso<BR>
paramassāsappatto hotīti. Atthi panāvuso maggo atthi paṭipadā etassa paramassāsassa<BR>
sacchikiriyāyāti. <BR>
Katamo panāvuso maggo katamā paṭipadā etassa paramassāsassa sacchikiriyāyāti. Ayameva<BR>
kho āvuso ariyo aṭṭhaṅgiko maggo etassa paramassāsassa sacchikiriyāya. Seyyathīdaṃ:<BR>
sammādiṭṭhi sammāsaṅkappo sammāvācā sammākammanto sammāājīvo sammāvāyāmo<BR>
sammāsati sammāsamādhi. Ayaṃ kho āvuso maggo ayaṃ paṭipadā etassa paramassāsassa<BR>
sacchikiriyāyāti. Bhaddako āvuso maggo bhaddikā paṭipadā etassa paramassāsassa<BR>
saccikiriyāya. Alañca panāvuso sāriputta appamādāyāti. <BR>
<BR>
[BJT Page 480] [\x 480/]     <BR>
<BR>
4. 1. 7<BR>
Vedanāsuttaṃ<BR>
322. Vedanā vedanāti āvaso sāriputta vuccati. Katamā nu kho āvuso vedanāti. Tisso imā<BR>
āvuso vedanā, sukhā vedanā dukkhā vedanā adukkhamasukhā vedanā. Imā kho āvuso tisso<BR>
vedanāti. Atthi panāvuso maggo atthi paṭipadā etāsaṃ-1 vedanānaṃ pariññāyāti. Atthi kho<BR>
āvuso maggo atthi paṭipadā etāsaṃ vedanānaṃ pariññāyāti. <BR>
<BR>
Katamo panāvuso maggo katamā paṭipadā etāsaṃ vedanānaṃ pariññāyāti. Ayameva kho<BR>
āvuso ariyo aṭṭhaṅgiko maggo etāsaṃ vedanānaṃ pariññāya. Seyyathīdaṃ: sammādiṭṭhi<BR>
sammāsaṅkappo sammāvācā sammākammanto sammāājīvo sammāvāyāmo sammāsati<BR>
sammāsamādhi. Ayaṃ kho āvuso maggo ayaṃ paṭipadā etāsaṃ vedanānaṃ pariññāyāti.<BR>
Bhaddako āvuso maggo bhaddikā paṭipadā etāsaṃ vedanānaṃ pariññāya. Alañca panāvuso<BR>
sāriputta appamādāyāti. <BR>
4. 1. 8<BR>
Āsavasuttaṃ<BR>
323. [PTS Page 256] [\q 256/]      āsavo āsavoti āvuso sāriputta vuccati. Katamo nu kho<BR>
āvuso āsavoti. Tayo me āvuso āsavā, kāmāsavo bhavāsavo avijjāsavo. Ime kho āvuso tayo<BR>
āsavāti. Atthi panāvuso maggo atthi paṭipadā etesaṃ āsavānaṃ pahānāyāti. Katamo<BR>
panāvuso maggo katamā paṭipadā etesaṃ āsavānaṃ pahānāyāti. <BR>
<BR>
Ayameva kho āvuso ariyo aṭṭhaṅgiko maggo etesaṃ āsavānaṃ pahānāya. Seyyathīdaṃ:<BR>
sammādiṭṭhi sammāsaṅkappo sammāvācā sammākammanto sammāājīvo sammāvāyāmo<BR>
sammāsati sammāsamādhi. Ayaṃ kho āvuso maggo ayaṃ paṭipadā etesaṃ āsavānaṃ<BR>
pahānāya. Alañca panāvuso sāriputta appamādāyāti. <BR>
<BR>
4. 1. 9<BR>
Avijjāsuttaṃ<BR>
<BR>
324. Avijjā avijjāti āvuso sāriputta vuccati. Katamā nu kho āvuso avijjāti. Yaṃ kho āvuso<BR>
dukkhe aññāṇaṃ dukkhasamudaye aññāṇaṃ dukkhanirodhe aññāṇaṃ<BR>
dukkhanirodhagāminiyā paṭipadāya aññāṇaṃ, ayaṃ vuccatāvuso avijjāti. Atthi panāvuso<BR>
maggo atthi paṭipadā etissā avijjāya pahānāyāti. Ati kho āvuso maggo atthi paṭipadā etissā<BR>
avijjāya pahānāyāti. Katamo panāvuso maggo katamā paṭipanadā etissā avijjāya pahānāyāti.<BR>
Ayameva kho āvuso ariyo aṭṭhaṅgiko maggo etissā avijjāya pahānāya. Seyyathīdaṃ:<BR>
sammādiṭṭhi sammāsaṅkappo sammāvācā sammākammanto sammāājīvo sammāvāyāmo<BR>
sammāsati sammāsamādhi. Ayaṃ kho āvuso maggo ayaṃ paṭipadā etassa [PTS Page 257]<BR>
[\q 257/]      avijjāya pahānāya. Alañca panāvuso sāriputta appamādāyāti. <BR>
<BR>
1. Tissannaṃ - machasaṃ, syā. <BR>
<BR>
[BJT Page 482] [\x 482/]     <BR>
4. 1. 10<BR>
Taṇhāsuttaṃ<BR>
<BR>
325. Taṇhā taṇhāti āvuso sāriputta vuccati. Katamā nu kho āvuso taṇhāti. Tisso imā āvuso<BR>
taṇhā: kāmataṇhā bhavataṇhā vibhavataṇhā. Imā kho āvuso taṇhā: imā kho āvuso tisso<BR>
taṇhāti. Atthi panāvuso maggo atthi paṭipadā etāsaṃ taṇhānaṃ pahānāyāti. Atthi kho āvuso<BR>
maggo atthi paṭipadā etāsaṃ taṇhānaṃ pahānāyāti. Katamo panāvuso maggo katamā<BR>
paṭipadā etāsaṃ taṇhānaṃ pahānāyāti. Ayameva kho āvuso ariyo aṭṭhaṅgiko maggo etāsaṃ<BR>
taṇhānaṃ pahānāya. Seyyathīdaṃ: sammādiṭṭhi sammāsaṅkappo sammāvācā<BR>
sammākammanto sammāājīvo sammāvāyāmo sammāsati sammāsamādhi. Ayaṃ kho āvuso<BR>
maggo ayaṃ paṭipadā etāsaṃ taṇhānaṃ pahānāyāti. Bhaddako āvuso maggo bhaddikā<BR>
paṭipadā etāsaṃ taṇhānaṃ pahānāya. Alañca panāvuso sāriputta appamādāyāti. <BR>
<BR>
4. 1. 11<BR>
Oghasuttaṃ<BR>
326. Ogho oghoti āvuso sāriputta vuccati katamo nu kho āvuso oghoti. Cattārome āvuso<BR>
oghā: kāmoso bhavogho diṭṭhogho avijjogho. Ime kho āvuso cattāro oghāti. Atthi panāvuso<BR>
maggo atthi paṭipadā etesaṃ oghānaṃ pahānāyāti. Atthi kho āvuso maggo atthi paṭipadā<BR>
etesaṃ oghānāṃ pahānāyāti. Katamo panāvuso maggo katamā paṭipadā etesaṃ oghānaṃ<BR>
pahānāyāti. Ayameva kho āvuso ariyo aṭṭhaṅgiko maggo etesaṃ oghānaṃ pahānāya.<BR>
Seyyathīdaṃ: sammādiṭṭhi sammāsaṅkappo sammāvācā sammākammanto sammāājīvo<BR>
sammāvāyāmo sammāsati [PTS Page 258] [\q 258/]      sammāsamādhi. Ayaṃ kho āvuso<BR>
maggo ayaṃ paṭipadā etesaṃ oghānaṃ pahānāyāti. Bhaddako āvuso maggo bhaddikā<BR>
paṭipadā etesaṃ oghānaṃ pahānāya. Alañca panāvuso sāriputta appamādāyāti. <BR>
<BR>
4. 1. 12<BR>
Upādānasuttaṃ<BR>
<BR>
327. Upādānaṃ upādānanti panāvuso sāriputta vuccati. Katamannu kho āvuso upādānanti.<BR>
Cattārimāni āvuso upādāni: kāmūpādānaṃ diṭṭhūpādānaṃ sīlabbatūpādānaṃ<BR>
attavādūpādānaṃ imāni kho āvuso cattāri upādānānīti. Atthi panāvuso maggo atthi<BR>
paṭipadā etesaṃ upādānānaṃ pahānāyāti. Atthi kho āvuso maggo atthi paṭipadā etesaṃ<BR>
upādānānaṃ pahānāyāti. Katamo panāvuso maggo katamā paṭipadā etesaṃ upādānānaṃ<BR>
pahānāyāti. Ayameva kho ariyo aṭṭhaṅgiko maggo etesaṃ upādānānaṃ pahānāya,<BR>
seyyathīdaṃ: sammādiṭṭhi sammāsaṅkappo sammāvācā sammākammanto sammāājīvo<BR>
sammāvāyāmo sammāsati sammāsamādhi. Ayaṃ kho āvuso maggo ayaṃ paṭipadā etesaṃ<BR>
upādānānaṃ pahānāyāti. Bhaddako āvuso maggo bhaddikā paṭipadā etesaṃ upādānānaṃ<BR>
pahānāya. Alañca panāvuso sāriputta appamādāyāti. <BR>
<BR>
[BJT Page 484] [\x 484/]     <BR>
4. 1. 13<BR>
Bhavasuttaṃ<BR>
<BR>
328. Bhavo bhavoti āvuso sāriputta vuccati. Katamo nu kho āvuso bhavoti, tayome āvuso<BR>
bhavā, kāmabhavo rūpabhavo arūpabhavo. Ime kho āvuso tayo bhavāti. Atthi panāvuso<BR>
maggo atthi paṭipadā etesaṃ bhavānaṃ pariññāyāti. Atthi kho āvuso maggo atthi paṭipadā<BR>
etesaṃ bhavānaṃ pariññāyāti. Katamo panāvuso maggo katamā paṭipadā etesaṃ bhavānaṃ<BR>
pariññāyāti. [PTS Page 259] [\q 259/]      ayameva kho āvuso ariyo aṭṭhaṅgiko maggo<BR>
etesaṃ bhavānaṃ pariññāya. Seyyathīdaṃ: sammādiṭṭhi sammāsaṅkappo sammāvācā<BR>
sammākammanto sammāājīvo sammāvāyāmo sammāsati sammāsamādhi. Ayaṃ kho āvuso<BR>
maggo ayaṃ paṭipadā etesaṃ bhavānaṃ pariññāyāti. Bhaddako panāvuso maggo, bhaddikā<BR>
paṭipadā etesaṃ bhavānaṃ pariññāya. Alañca panāvuso sāriputta appamādāyāti. <BR>
<BR>
4. 1. 14<BR>
Dukkhasuttaṃ<BR>
<BR>
329. Dukkhaṃ dukkhanti āvuso sāriputta vuccati. Katamaṃ nu kho āvuso dukkhanti. Tisso<BR>
imā āvuso dukkhatā, dukkhadukkhatā saṅkhāradukkhatā vipariṇāmadukkhatā. Imā kho<BR>
āvuso tisso dukkhatāti. Atthi panāvuso maggo atthi paṭipadā etāsaṃ dukkhatānaṃ<BR>
pariññāyāti. Atthi kho āvuso maggo atthi paṭipadā etāsaṃ dukkhatānaṃ pariññāyāti. Katamo<BR>
panāvuso maggo katamā paṭipadā etāsaṃ dukkhatānaṃ pariññāyāti. Ayameva kho āvuso<BR>
ariyo aṭṭhaṅgiko maggo etāsaṃ dukkhatānaṃ pariññāya, seyyathīdaṃ: sammādiṭṭhi<BR>
sammāsaṅkappo sammāvācā sammākammanto sammāājīvo sammāvāyāmo sammāsati<BR>
sammāsamādhi. Ayaṃ kho āvuso maggo ayaṃ paṭipadā etāsaṃ dukkhatānaṃ pariññāyāti.<BR>
Bhaddako āvuso maggo bhaddikā paṭipadā etāsaṃ dukkhatānaṃ pariññāya. Alañca<BR>
panāvuso sāriputta appamādāyāti. <BR>
<BR>
4. 1. 15<BR>
Sakkāyasuttaṃ<BR>
330. Sakkāyo sakkāyoti āvuso sāriputta vuccati. Katamo nu kho āvuso sakkāyoti. Pañcime<BR>
āvuso upādānakkhandhā sakkāyo vutto bhagavatā. Seyyathīdaṃ rūpūpādānakkhandho<BR>
vedanūpādanakkhandho saññūpādānakkhandho saṅkhārūpādānakkhandho [PTS Page 260]<BR>
[\q 260/]     viññāṇūpādānakkhandho, ime kho āvuso pañcūpādānakkhandho sakkāyo vutto<BR>
bhagavatātī. Atthi panāvuso maggo atthi paṭipadā etassa sakkāyassa pariññāyāti. <BR>
<BR>
[BJT Page 486] [\x 486/]     <BR>
<BR>
Atthi kho āvuso maggo atthi paṭipadā etassa sakkāyassa pariññāyāti. Katamo panāvuso<BR>
maggo katamā paṭipadā etassa sakkāyassa pariññāyāti. Ayameva kho āvuso ariyo<BR>
aṭṭhaṅgiko maggo etassa sakkāyassa pariññāya, seyyathīdaṃ: sammādiṭṭhi sammāsaṅkappo<BR>
sammāvācā sammākammanto sammāājīvo sammāvāyāmo sammāsati sammāsamādhi. Ayaṃ<BR>
kho āvuso maggo ayaṃ paṭipadā etassa sakkāyassa pariññāyāti. Bhaddako āvuso maggo<BR>
bhaddikā paṭipadā etassa sakkāyassa pariññāya. Alañca pānāvuso sāriputta appamādāyāti. <BR>
<BR>
4. 1. 16<BR>
Dukkarasuttaṃ<BR>
<BR>
331. Kinnu kho āvuso sāriputta imasmiṃ dhammavinaye dukkaranti. Pabbajjā kho āvuso<BR>
imasmiṃ dhammavinaye dukkarāti. Pabbajitena panāvuso kiṃ dukkaranti. Pabbajitena kho<BR>
āvuso abhirati dukkarāti. Abhiratena pana āvuso kiṃ dukkaranti. Abhiratena kho āvuso<BR>
dhammānudhammapaṭipatti dukkarāti. Kīva ciraṃ panāvuso dhammānudhammapaṭipanno<BR>
bhikkhu arahaṃ assāti. Na ciraṃ āvusoti. <BR>
<BR>
Jambukhādakasaṃyuttaṃ samattaṃ<BR>
Tatruddānaṃ:<BR>
<BR>
Nibbānaṃ arahattañca [PTS Page 261] [\q 261/]      dhammavādi kimatthiyaṃ<BR>
Assāso paramassāso vedanā āsavo tathā, <BR>
Avijjā taṇhā oghova upādānaṃ bhavopica<BR>
Dukkhañceva sakkāyo dukkarañceti soḷasa. <BR>
<BR>
[BJT Page 488] [\x 488/]     <BR>
<BR>
5. Sāmaṇḍakāni saṃyuttaṃ<BR>
5. 1. 1<BR>
Nibbānasuttaṃ<BR>
<BR>
332. Ekaṃ samayaṃ āyasmā sāriputto vajjīsu viharati ukkavelāyaṃ gaṅgāya nadiyā tīre. Atha<BR>
kho sāmaṇḍakāni-2 paribbājako yenāyasmā sāriputto tenupasaṅkami. Upasaṅkamitvā<BR>
āyasmatā sāriputtena saddhiṃ sammodi. Sammodanīyaṃ kathaṃ sārāṇīyaṃ vītisāretvā<BR>
ekamantaṃ nisīdi. Ekamantaṃ nisinno kho sāmaṇḍakāni paribbājako āyasmantaṃ sāriputtaṃ<BR>
etadavoca: nibbānaṃ nibbānanti āvuso sāriputta vuccati. Katamannu kho āvuso nibbānanti.<BR>
Yo kho āvuso rāgakkhayo dosakkhayo mohakkhayo, idaṃ vuccati nibbānanti. <BR>
<BR>
Atthi panāvuso maggo atthi paṭipadā etassa nibbānassa sacchikiriyāyāti. Atthi kho āvuso<BR>
maggo atthi paṭipadā etassa nibbānassa sacchikiriyāyāti. Katamo panāvuso maggo katamā<BR>
paṭipadā etassa nibbānassa sacchikiriyāyāti. Ayameva kho āvuso ariyo aṭṭhaṅgiko maggo<BR>
etassa nibbānassa sacchikiriyāya. Seyyathīdaṃ: sammādiṭṭhi sammāsaṅkappo sammāvācā<BR>
sammākammanto sammāājīvo sammāvāyāmo sammāsati sammāsamādhi. Ayaṃ kho āvuso<BR>
maggo ayaṃ paṭipadā etassa nibbānassa sacchikiriyāyāti. Bhaddako āvuso maggo bhaddikā<BR>
paṭipadā etassa nibbānassa sacchikiriyāya. Alañca panāvuso sāriputta appamādāyāti. <BR>
5. 1. 2<BR>
Arahattasuttaṃ<BR>
333. Arahattaṃ arahattanti āvuso sāriputta vuccati, katamannu kho āvuso arahattanti. Yo kho<BR>
āvuso rāgakkhayo dosakkhayo mohakkhayo idaṃ vuccati arahattanti. Atthi panāvuso maggo<BR>
atthi paṭipadā etassa arahattassa sacchikiriyāyāti. Atthi kho āvuso maggo atthi paṭipadā<BR>
etassa arahattassa sacchikiriyāyāti. Katamo panāvuso maggo katamā paṭipadā etassa<BR>
arahattassa sacchikiriyāyāti. Ayameva kho āvuso ariyo aṭṭhaṅgiko maggo etassa arahattassa<BR>
sacchikiriyāya. Seyyathīdaṃ: sammādiṭṭhi sammāsaṅkappo sammāvācā sammākammānto<BR>
sammāājīvo sāmmāvāyāmo sammāsati sammāsamādhi. Ayaṃ kho āvuso maggo ayaṃ<BR>
paṭipadā etassa arahattassa sacchikiriyāyāti. Bhaddako āvuso maggo bhaddikā paṭipadā<BR>
etassa arahattassa sacchikiriyāya. Alañca panāvaso sāriputta appamādāyāti. <BR>
<BR>
5. 1. 3<BR>
Dhammavādīsuttaṃ<BR>
<BR>
334. Ko nu kho āvuso sāriputta loke dhammavādīno. Ke loke suppaṭipannā, ke loko<BR>
sugatāti. Ye kho āvuso rāgassa pahānāya dhammaṃ desenti, dosassa pahānāya dhammaṃ<BR>
desenti, mohassa pahānāya dhammaṃ desenti, te loke dhammavādino. Ye kho āvuso rāgassa<BR>
pahānāya paṭipannā dosassa pahānāya paṭipannā, mohāssa pahānāya paṭipannā, te loke<BR>
suppaṭipannā. Yesaṃ kho āvuso rāgo pahīno ucchinnamūlo tālāvatthukato anabhāvakato-2.<BR>
Āyātiṃ anuppādadhammo. Doso pahīno ucchinnamūlo tālāvatthukato anabhāvakato āyatiṃ<BR>
anuppādadhammo, moho pahīno ucchinnamūlo tālāvatthukato anabhāvakato āyatiṃ<BR>
anuppādadhammo te loke sugatāti. <BR>
<BR>
Atthi panāvuso maggo atthi paṭipadā etassa rāgassa dosassa mohassa pahānāyāti. Atthi kho<BR>
āvuso maggo atthi paṭipadā etassa rāgassa dosassa mohassa pahānāyāti. Katamo panāvuso<BR>
maggo katamā paṭipadā etassa rāgassa dosassa mohassa pahānāyāti. Ayameva kho āvuso<BR>
ariyo aṭṭhaṅgiko maggo etassa rāgassa dosassa mohassa pahānāya. Seyyathidaṃ:<BR>
sammādiṭṭhi sammāsaṅkappo sammāvācā sammākammanto sammāājīvo sammāvāyāmo<BR>
sammāsati sammāsamādhi. Ayaṃ kho āvuso maggo ayaṃ paṭipadā etassa rāgassa dosassa<BR>
mohassa pahānāyāti. Bhaddako āvuso maggo bhaddikā paṭipadā etassa rāgassa dosassa<BR>
mohassa pahānāya. Alañca panāvuso sāriputta, appamādāyāti. <BR>
<BR>
5. 1. 4<BR>
Kimatthiyasuttaṃ<BR>
<BR>
335. Kimatthiyaṃ āvuso sāriputta samaṇe gotame brahmacariyaṃ vussatītaki. Dukkhassa<BR>
kho āvuso pariññatthaṃ bhagavati brahmacariyaṃ vussatīti. Atthi panāvuso maggo atthi<BR>
paṭipadā etassa dukkhassa pariññāyāti. Atthi kho āvuso maggo atthi paṭipadā etassa<BR>
dukkhassa pariññāyāti. Katamo panāvuso maggo katamā paṭipadā etassa dukkhassa<BR>
pariññāyāti. Ayameva kho āvuso ariyo aṭṭhaṅgiko maggo etassa dukkhassa pariññāya,<BR>
seyyathidaṃ: sammādiṭṭhi sammāsaṅkappo sammāvācā sammākammanto sammāājīvo<BR>
sammāvāyāmo sammāsati sammāsamādhi. Ayaṃ kho āvuso maggo ayaṃ paṭipadā etassa<BR>
dukkhassa pariññāyāti. Bhaddako āvuso maggo bhaddikā paṭipadā etassa dukkhassa<BR>
pariññāya. Alañca panāvuso sāriputta appamādāyāti. <BR>
5. 1. 5<BR>
Assāsasuttaṃ<BR>
<BR>
336. Assāsappatto assāsappattoti āvuso sāriputta vuccati. Kittāvatā nu kho āvuso sāriputta<BR>
assāsappatto hotīti. Yato kho āvuso bhikkhu channaṃ phassāyatanānaṃ samudayañca<BR>
atthagamañca ādīnavañca nissaraṇañca yathābhūtaṃ pajānāti, ettāvatā kho āvuso<BR>
assāsappatto hotīti. Atthi panāvuso maggo atthi paṭipadā etassa assāsassa sacchikiriyāyāti.<BR>
Atthi kho āvuso maggo atthi paṭipadā etassa assāsassa sacchikiriyāyāti. <BR>
Katamo panāvuso maggo katamā paṭipadā etassa assāsassa sacchikiriyāyāti. Ayameva kho<BR>
āvuso ariyo aṭṭhaṅgiko maggo etassa assāsassa sacchikiriyāya. Seyyathīdaṃ: sammādiṭṭhi<BR>
sammāsaṅkappo sammāvācā sammākammanto sammāājīvo sammāvāyāmo sammāsati<BR>
sammāsamādhi. Ayaṃ kho āvuso maggo ayaṃ paṭipadā etassa assāsassa sacchikiriyāyāti.<BR>
Bhaddako āvuso maggo bhaddikā paṭipadā etassa assāsassa sacchikiriyāya. Alañca<BR>
panāvuso sāriputta appamādāyāti. <BR>
<BR>
5. 1. 6<BR>
Paramassāsasuttaṃ<BR>
<BR>
337. Paramassāsappatto paramassāsappattoti āvuso sāriputta, vuccati. Kittāvatā nu kho<BR>
āvuso sāriputta paramassāsappatto hotīti. Yato kho āvuso bhikkhu channaṃ<BR>
phassāyatanānaṃ samudayañca atthagamañca ādīnavañca nissaraṇañca yathābhūtaṃ viditvā<BR>
anupādā vimutto hoti, ettāvatā kho āvuso paramassāsappatto hotīti. Atthi panāvuso maggo<BR>
atthi paṭipadā etassa paramassāsassa sacchikiriyāyāti. <BR>
Katamo panāvuso maggo katamā paṭipadā etassa paramassāsassa sacchikiriyāyāti. Ayameva<BR>
kho āvuso ariyo aṭṭhaṅgiko maggo etassa paramassāsassa sacchikiriyāya. Seyyathīdaṃ:<BR>
sammādiṭṭhi sammāsaṅkappo sammāvācā sammākammanto sammāājīvo sammāvāyāmo<BR>
sammāsati sammāsamādhi. Ayaṃ kho āvuso maggo ayaṃ paṭipadā etassa paramassāsassa<BR>
sacchikiriyāyāti. Bhaddako āvuso maggo bhaddikā paṭipadā etassa paramassāsassa<BR>
saccikiriyāya. Alañca panāvuso sāriputta appamādāyāti. <BR>
<BR>
5. 1. 7<BR>
Vedanāsuttaṃ<BR>
<BR>
338. Vedanā vedanāti āvuso sāriputta vuccati. Katamā nu kho āvuso vedanāti. Tisso imā<BR>
āvuso vedanā, sukhā vedanā dukkhā vedanā adukkhamasukhā vedanā. Imā kho āvuso tisso<BR>
vedanāti. Atthi panāvuso maggo atthi paṭipadā etāsaṃ-1. Vedanānaṃ pariññāyāti. Atthi ko<BR>
āvuso maggo atthi paṭipadā etesaṃ vedanānaṃ pariññāyāti. <BR>
<BR>
Katamo panāvuso maggo katamā paṭipadā etasāṃ vedanānaṃ pariññāyāti. Ayameva kho<BR>
āvuso ariyo aṭṭhaṅgiko maggo etāsaṃ vedanānaṃ pariññāya. Seyyathīdaṃ: sammādiṭṭhi<BR>
sammāsaṅkappo sammāvācā sammākammanto sammāājīvo sammāvāyāmo sammāsati<BR>
sammāsamādhi. Ayaṃ kho āvuso maggo ayaṃ paṭipadā etāsaṃ vedanānāṃ pariññāyāti.<BR>
Bhaddako āvuso maggo bhaddikā paṭipadā etāsaṃ vedanānaṃ pariññāya. Alañca panāvuso<BR>
sāriputta appamādāyāti. <BR>
5. 1. 8<BR>
Āsavasuttaṃ<BR>
<BR>
339. Āsavo āsavoti āvuso sāriputta vuccati. Katamo nu kho āvuso āsavoti. Tayo me āvuso<BR>
āsavā, kāmāsavo bhavāsavo avijjāsavo. Ime kho āvuso tayo āsavāti. Atthi panāvuso maggo<BR>
atthi paṭipadā etesaṃ āsavānaṃ pahānāyāti. Katamo panāvuso maggo katamā paṭipadā<BR>
etesaṃ āsavānaṃ pahānāyāti. <BR>
<BR>
Ayameva kho āvuso ariyo aṭṭhaṅgiko maggo etesaṃ āsavānaṃ pahānāya. Seyyathīdaṃ:<BR>
sammādiṭṭhi sammāsaṅkappo sammāvācā sammākammanto sammāājīvo sammāvāyāmo<BR>
sammāsati sammāsamādhi. Ayaṃ kho āvuso maggo ayaṃ paṭipadā etesaṃ āsavānaṃ<BR>
pahānāya. Alañca panāvuso sāriputta appamādāyāti. <BR>
<BR>
5. 1. 9<BR>
Avijjāsuttaṃ<BR>
<BR>
340. Avijjā avijjāti āvuso sārīputta vuccati. Katamā nu kho āvuso avijjāti. Yaṃ kho āvuso<BR>
dukkhe aññāṇaṃ dukkhasamudaye aññāṇaṃ dukkhanirodhe aññāṇaṃ<BR>
dukkhanirodhagāminiyā paṭipadāya aññāṇaṃ, ayaṃ vuccatāvuso avijjāti. Atthi panāvuso<BR>
maggo atthi paṭipadā etissā avijjāya pahānāyāti. Atthi kho āvuso maggo atthi paṭipadā<BR>
etissā avijjāya pahānāyāti. Katamo panāvuso maggo katamā paṭipanadā etissā avijjāya<BR>
pahānāyāti. Ayameva kho āvuso ariyo aṭṭhaṅgiko maggo etissā avijjāya pahānāya.<BR>
Seyyathīdaṃ: sammādiṭṭhi sammāsaṅkappo sammāvācā sammākammanto sammāājīvo<BR>
sammāvāyāmo sammāsati sammāsamādhi. Ayaṃ kho āvuso maggo ayaṃ paṭipadā etassa<BR>
avijjāya pahānāya. Alañca panāvuso sāriputta appamādāyāti. <BR>
<BR>
5. 1. 10<BR>
Taṇhāsuttaṃ<BR>
<BR>
341. Taṇhā taṇhāti āvuso sāriputta vuccati. Katamā nu kho āvuso taṇhāti. Tisso imā āvuso<BR>
taṇhā: kāmataṇhā bhavataṇhā vibhavataṇhā. Imā kho āvuso taṇhā: imā kho āvuso tisso<BR>
taṇhāti. Atthi panāvuso maggo atthi paṭipadā etāsaṃ taṇhānaṃ pahānāyāti. Atthi kho āvuso<BR>
maggo atthi paṭipadā etāsaṃ taṇhānaṃ pahānāyāti. Katamo panāvuso maggo katamā<BR>
paṭipadā etāsaṃ taṇhānaṃ pahānāyāti. Ayameva kho āvuso ariyo aṭṭhaṅgiko maggo etāsaṃ<BR>
taṇhānaṃ pahānāya. Seyyathīdaṃ: sammādiṭṭhi sammāsaṅkappo sammāvācā<BR>
sammākammanto sammāājīvo sammāvāyāmo sammāsati sammāsamādhi. Ayaṃ kho āvuso<BR>
maggo ayaṃ paṭipadā etāsaṃ taṇhānaṃ pahānāyāti. Bhaddako āvuso maggo bhaddikā<BR>
paṭipadā etāsaṃ taṇhānaṃ pahānāya. Alañca panāvuso sāriputta appamādāyāti. <BR>
<BR>
<BR>
5. 1. 11<BR>
Oghasuttaṃ<BR>
<BR>
342. Ogho oghoti āvuso sāriputta vuccati katamo nu kho āvuso oghoti. Cattārome āvuso<BR>
oghā: kāmoso bhavogho diṭṭhogho avijjogho. Ime kho āvuso cattāro oghāti. Atthi panāvuso<BR>
maggo atthi paṭipadā etesaṃ oghānaṃ pahānāyāti. Atthi kho āvuso maggo atthi paṭipadā<BR>
etesaṃ oghānāṃ pahānāyāti. Katamo panāvuso maggo katamā paṭipadā etesaṃ oghānaṃ<BR>
pahānāyāti. Ayameva kho āvuso ariyo aṭṭhaṅgiko maggo etesaṃ oghānaṃ pahānāya.<BR>
Seyyathīdaṃ: sammādiṭṭhi sammāsaṅkappo sammāvācā sammākammanto sammāājīvo<BR>
sammāvāyāmo sammāsati sammāsamādhi. Ayaṃ kho āvuso maggo ayaṃ paṭipadā etesaṃ<BR>
oghānaṃ pahānāyāti. Bhaddako āvuso maggo bhaddikā paṭipadā etesaṃ oghānaṃ pahānāya.<BR>
Alañca panāvuso sāriputta appamādāyāti. <BR>
<BR>
5. 1. 12<BR>
Upādānasuttaṃ<BR>
<BR>
343. Upādānaṃ upādānanti panāvuso sāriputta vuccati. Katamannu kho āvuso upādānanti.<BR>
Cattārimāni āvuso upādāni: kāmūpādānaṃ diṭṭhūpādānaṃ sīlabbatūpādānaṃ<BR>
attavādūpādānaṃ imāni kho āvuso cattāri upādānānīti. Atthi panāvuso maggo atthi<BR>
paṭipadā etesaṃ upādānānaṃ pahānāyāti. Atthi kho āvuso maggo atthi paṭipadā etesaṃ<BR>
upādānānaṃ pahānāyāti. Katamo panāvuso maggo katamā paṭipadā etesaṃ upādānānaṃ<BR>
pahānāyāti. Ayameva kho ariyo aṭṭhaṅgiko maggo etesaṃ upādānānaṃ pahānāya,<BR>
seyyathīdaṃ: sammādiṭṭhi sammāsaṅkappo sammāvācā sammākammanto sammāājīvo<BR>
sammāvāyāmo sammāsati sammāsamādhi. Ayaṃ kho āvuso maggo ayaṃ paṭipadā etesaṃ<BR>
upādānānaṃ pahānāyāti. Bhaddako āvuso maggo bhaddikā paṭipadā etesaṃ upādānānaṃ<BR>
pahānāya. Alañca panāvuso sāriputta appamādāyāti. <BR>
<BR>
5. 1. 13<BR>
Bhavasuttaṃ<BR>
<BR>
344. Bhavo bhavoti āvuso sāriputta vuccati. Katamo nu kho āvuso bhavoti, tayome āvuso<BR>
bhavā, kāmabhavo rūpabhavo arūpabhavo. Ime kho āvuso tayo bhavāti. Atthi panāvuso<BR>
maggo atthi paṭipadā etesaṃ bhavānaṃ pariññāyāti. Atthi kho āvuso maggo atthi paṭipadā<BR>
etesaṃ bhavānaṃ pariññāyāti. Katamo panāvuso maggo katamā paṭipadā etesaṃ bhavānaṃ<BR>
pariññāyāti. Ayameva kho āvuso ariyo aṭṭhaṅgiko maggo etesaṃ bhavānaṃ pariññāya.<BR>
Seyyathidaṃ: sammādiṭṭhi sammāsaṅkappo sammāvācā sammākammanto sammāājīvo<BR>
sammāvāyāmo sammāsati sammāsamādhi. Ayaṃ kho āvuso maggo ayaṃ paṭipadā etesaṃ<BR>
bhavānaṃ pariññāyāti. Bhaddako panāvuso maggo, bhaddikā paṭipadā etesaṃ bhavānaṃ<BR>
pariññāya. Alañca panāvuso sāriputta appamādāyāti. <BR>
<BR>
5. 1. 14<BR>
Dukkhasuttaṃ<BR>
<BR>
345. Dukkhaṃ dukkhanti āvuso sāriputta vuccati. Katamaṃ nu kho āvuso dukkhanti. Tisso<BR>
imā āvuso dukkhatā, dukkhadukkhatā saṅkhāradukkhatā vipariṇāmadukkhatā. Imā kho<BR>
āvuso tisso dukkhatāti. Atthi panāvuso maggo atthi paṭipadā ekāsaṃ dukkhatānaṃ<BR>
pariññāyāti. Atthi kho āvuso maggo atthi paṭipadā etāsaṃ dukkhatānaṃ pariññāyāti. Katamo<BR>
panāvuso maggo katamā paṭipadā etāsaṃ dukkhatānaṃ pariññāyāti. Ayameva kho āvuso<BR>
ariyo aṭṭhaṅgiko maggo etāsaṃ dukkhatānaṃ pariññāya, seyyathīdaṃ: sammādiṭṭhi<BR>
sammāsaṅkappo sammāvācā sammākammanto sammāājīvo sammāvāyāmo sammāsati<BR>
sammāsamādhi. Ayaṃ kho āvuso maggo ayaṃ paṭipadā etāsaṃ dukkhatānaṃ pariññāyāti.<BR>
Bhaddako āvuso maggo bhaddikā paṭipadā etāsaṃ dukkhatānaṃ pariññāya. Alañca<BR>
panāvuso sāriputta appamādāyāti. <BR>
<BR>
5. 1. 15<BR>
Sakkāyasuttaṃ<BR>
<BR>
346. Sakkāyo sakkāyoti āvuso sāriputta vuccati. Katamo nu kho āvuso sakkāyoti. Pañcime<BR>
āvuso upādānakkhandhā sakkāyo vutto bhagakavatā. Seyyathīdaṃ rūpūpādānakkhandho<BR>
vedanūpādanakkhandho saññūpādānakkhandho saṅkhārūpādanakkhandho<BR>
viññāṇūpādānakkhandho, ime kho āvuso pañcūpādānakkhandho sakkāyo vutto bhagavatātī.<BR>
Attī panāvuso maggo atthi paṭipadā etassa sakkāyassa pariññāyāti. <BR>
<BR>
Atthi kho āvuso maggo atthi paṭipadā etassa sakkāyassa pariññāyāti. [PTS Page 262] [\q<BR>
262/]      katamo panāvuso maggo katamā paṭipadā etassa sakkāyassa pariññāyāti.<BR>
Ayameva kho āvuso ariyo aṭṭhaṅgiko maggo etassa sakkāyassa pariññāya, seyyathīdaṃ:<BR>
sammādiṭṭhi sammāsaṅkappo sammāvācā sammākammanto sammāājīvo sammāvāyāmo<BR>
sammāsati sammāsamādhi. Ayaṃ kho āvuso maggo ayaṃ paṭipadā etassa sakkāyassa<BR>
pariññāyāti. Bhaddako āvuso maggo bhaddikā paṭipadā etassa sakkāyassa pariññāya.<BR>
Alañca pānāvuso sāriputta appamādāyāti. <BR>
<BR>
5. 1. 16<BR>
Dukkarasuttaṃ<BR>
<BR>
347. Kinnu kho āvuso sāriputta imasmiṃ dhammavinaye dukkaranti. Pabbajjā kho āvuso<BR>
imasmiṃ dhammavinaye dukkarāti. Pabbajitena panāvuso kiṃ dukkaranti. Pabbajitena kho<BR>
āvuso abhirati dukkarāti. Abhiratena pana āvuso kiṃ dukkaranti. Abhiratena kho āvuso<BR>
dhammānudhammapaṭipatti dukkarāti. Kīva ciraṃ panāvuso dhammānudhammapaṭipanno<BR>
bhikkhu arahaṃ assāti. Na ciraṃ āvusoti. <BR>
<BR>
Sāmaṇḍakāni saṃyuttaṃ samattaṃ<BR>
Purimakasadisameva uddānaṃ:<BR>
<BR>
1. Ukkavelāya - sī 1, <BR>
2. Sāmaṇḍako - syā, machasaṃ<BR>
3. Dukkaranti - sabbattha<BR>
[BJT Page 490] [\x 490/]     <BR>
6. Moggallānasaṃyuttaṃ<BR>
6. 1. 1<BR>
Savitakkasuttaṃ<BR>
<BR>
348. Ekaṃ samayaṃ āyasmā mahāmoggallāno sāvatthiyaṃ viharati jetavane anāthapiṇḍikassa<BR>
ārāme. [PTS Page 263] [\q 263/]      tatra kho āyasmā mahāmoggallāno bhikkhū āmantesi<BR>
"āvuso bhikkhavo" ti. "Āvusoti" kho te bhikkhū āyasmato mahāmoggallānassa paccassosuṃ.<BR>
Āyasmā mahāmoggallāno-1. Etadavoca: idha mayhaṃ āvuso rahogatassa patisallīnassa evaṃ<BR>
cetaso parivitakko udapādi: <BR>
Paṭhamaṃ jhānaṃ paṭhamaṃ jhānanti vuccati, katamannu kho paṭhamaṃ jhānanti. Tassa<BR>
mayhaṃ āvuso etadahosi: idha bhikkhu vivicceva kāmehi vivicca akusalehi dhammehi<BR>
savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Idaṃ<BR>
vuccati paṭhamaṃ jhānanti. So khvāhaṃ āvuso vivicceva kāmehi vivicca akusalehi<BR>
dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja<BR>
viharāmi. Tassa mayhaṃ āvuso iminā vihārena viharato kāmasahagatā saññāmanasikārā<BR>
samudācaranti. <BR>
<BR>
Atha kho maṃ āvuso bhagavā iddhiyā upasaṅkamitvā etadavoca: moggallāna, moggallāna,<BR>
mā brāhmaṇa, paṭhamaṃ jhānaṃ pamādo, paṭhame jhāne cittaṃ saṇṭhapehi, paṭhame jhāne<BR>
cittaṃ ekodiṃ-2. Karohi, paṭhame jhāne cittaṃ samādahāti. So khvāhaṃ āvuso aparena<BR>
samayena vivicceva kāmehi vivicca akusalehi dhammehi savitakkaṃ savicāraṃ vivekajaṃ<BR>
pītisukhaṃ paṭhamaṃ jhānaṃ upasampajja vihāsiṃ. Yaṃ hi taṃ āvuso sammāvadamāno<BR>
vadeyya: "satthārānuggahito sāvako mahābhiññataṃ patto" ti, mamantaṃ sammāvadamāno<BR>
vadeyya, "satthārānuggahito sāvako mahābhiññataṃ patto" ti. <BR>
<BR>
1. Mahāmoggallāno te bhikkhu - syā<BR>
2. Ekodi - sī 1, 2. [PTS.] <BR>
<BR>
[BJT Page 492] [\x 492/]     <BR>
<BR>
6. 1. 2<BR>
Avitakkasuttaṃ<BR>
<BR>
349. Dutiyaṃ jhānaṃ dutiyaṃ jhānanti vuccati, katamaṃ nu kho dutiyaṃ jhānanti. Tassa<BR>
mayhaṃ āvuso etadahosi: idha bhikkhu vitakkavicārānaṃ [PTS Page 264] [\q 264/]     <BR>
vūpasamā ajhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ<BR>
pītisukhaṃ dutiyaṃ jhānaṃ upasampajja viharati. Idaṃ vuccati dutiyaṃ jhānanti. So khvāhaṃ<BR>
āvuso vitakkavicārānaṃ vūpasamā ajhattaṃ sampasādanaṃ cetaso ekodibhāvaṃ avitakkaṃ<BR>
avicāraṃ samādhijaṃ pītisukhaṃ dutiyaṃ jhānaṃ upasampajja viharāmi. Tassa mayhaṃ āvuso<BR>
iminā vihārena viharato vitakkasahagatā saññāmanasikārā samudācaranti. <BR>
<BR>
Atha kho maṃ āvuso bhagavā iddhiyā upasaṅkamitvā etadavoca: moggallāna, moggallāna,<BR>
mā brāhmaṇa, dutiyaṃ jhānaṃ pamādo, dutiye jhāne cittaṃ saṇṭhapehi, dutiye jhāne cittaṃ<BR>
ekodiṃ karohi, dutiye jhāne cittaṃ samādahāti. So khvāhaṃ āvuso aparena samayena<BR>
vitakkavicārānaṃ vūpasamā ajhattaṃ sampasādanaṃ cetaso ekodibhāvaṃ avitakkaṃ avicāraṃ<BR>
samādhijaṃ pītisukhaṃ dutiyaṃ jhānaṃ upasampajja vihāsiṃ. Yaṃ hi taṃ āvuso<BR>
sammāvadamāno vadeyya: satthārānuggahito sāvako mahābhiññataṃ pattoti, mamaṃ taṃ<BR>
sammāvadamāno vadeyya, satthārānuggahito sāvako mahābhiññataṃ pattoti. <BR>
<BR>
6. 1. 3<BR>
Sukhasuttaṃ<BR>
<BR>
350. Tatiyaṃ jhānaṃ tatiyaṃ jhānanti vuccati. Katamaṃ nu kho tatiyaṃ jhānanti. Tassa<BR>
mayhaṃ āvuso etadahosi: idha bhikkhu pītiyā ca virāgā upekhako viharati, sato ca<BR>
sampajāno sukhañca kāyena paṭisaṃvedeti, yantaṃ ariyā ācikkhanti upekhako satimā<BR>
sukhavihārīti taṃ tatiyaṃ jhānaṃ upasampajja viharati, idaṃ vuccati tatiyaṃ jhānanti. So<BR>
khvāhaṃ āvuso pītiyā ca virāgā upekhako ca viharāmi, sato ca sampajāno sukhañca kāyena<BR>
paṭisaṃvedemi, yantaṃ ariyā ācikkhanti upekhako satimā sukhavihārīti taṃ tatiyaṃ jhānaṃ<BR>
upasampajja viharāmi. Tassa mayhaṃ āvuso iminā vihārena viharato pītisahagatā<BR>
saññāmanasikārā samudācaranti. <BR>
<BR>
[BJT Page 494] [\x 494/]     <BR>
<BR>
[PTS Page 265] [\q 265/]      atha kho maṃ āvuso bhagavā iddhiyā upasaṃkamitvā<BR>
etadavoca: moggallāna, moggallāna, mā brāhmaṇa, tatiyaṃ jhānaṃ pamādo tatiye jhāne<BR>
cittaṃ saṇṭhapehi, tatiye jhāne cittaṃ ekodikarohi tatiye jhāne cittaṃ samādahāti. So khvāhaṃ<BR>
āvuso aparena samayena pītiyā ca virāgā upekhako ca vihāsiṃ-1. Sato ca sampajāno<BR>
sukhañca kāyena paṭisaṃvedisiṃ-2. Yantaṃ ariyā ācikkhanti upekhako satimā sukhavihāri<BR>
taṃ tatiyaṃ jhānaṃ upasampajja vihāsiṃ. Yaṃ hi taṃ āvuso sammāvadamāno vadeyya<BR>
satthārānuggahito sāvako mahābhiññataṃ pattotī, mamaṃ taṃ sammāvadamāno vadeyya<BR>
satthārānuggahito sāvako mahābhiññataṃ pattoti. <BR>
<BR>
6. 1. 4<BR>
Upekhāsuttaṃ<BR>
<BR>
351. Catutthaṃ jhānaṃ catutthaṃ jhānanti vuccati. Katamaṃ nu kho catutthaṃ jhānantī. Tassa<BR>
mayhaṃ āvuso etadahosi: idha bhikkhu sukhassa ca pahānā dukkhassa ca pahānā pubbeva<BR>
somanassa domanassānaṃ atthagamā adukkhaṃ asukhaṃ upekkhāsatipārisuddhiṃ catutthaṃ<BR>
jhānaṃ upasampajja viharati, idaṃ vuccati catutthaṃ jhānantīti. So khvāhaṃ āvuso sukhassa<BR>
ca pahānā dukkhassa ca pahānā pubbeva somanassadomanassānaṃ atthagamā adukkhaṃ<BR>
asukhaṃ upekkhāsatipārisuddhiṃ catutthaṃ jhānaṃ upasampajja viharāmi. Tassa mayhaṃ<BR>
āvuso iminā vihārena viharato upekkhāsahagatā saññāmanasikārā samudācaranti. <BR>
<BR>
Atha kho maṃ āvuso bhagavā iddhiyā upasaṅkamitvā etadavoca: moggallāna, moggallāna,<BR>
mā brāhmaṇa, catutthaṃ jhānaṃ pamādo, catutthe jhāne cittaṃ saṇṭhapehi, catutthe jhāne<BR>
cittaṃ ekodiṃ-3. Karohi, catutthe jhāne cittaṃ samādahāti. So khvāhaṃ āvuso aparena<BR>
samayena sukhassa ca pahānā dukkhassa ca pahānā pubbeva somanassadomanassānaṃ [PTS<BR>
Page 266] [\q 266/]      atthagamā adukkhaṃ asukhaṃ upekkhāsatipārisuddhiṃ catutthaṃ<BR>
jhānaṃ upasampajja vihāsiṃ. Yaṃ hi taṃ āvuso sammāvadamāno vadeyya satthārānuggahito<BR>
sāvako mahābhiññataṃ pattoti, mamaṃ taṃ sammāvadamāno vadeyya satthārānuggahito<BR>
sāvako mahābhiññataṃ pattoti. <BR>
<BR>
1. Viharāmi - syā. <BR>
2. Vedemi - syā, machasaṃ<BR>
3. Ekodi - li<BR>
<BR>
[BJT Page 496] [\x 496/]     <BR>
6. 1. 5<BR>
Ākāsānañcāyatanasuttaṃ<BR>
<BR>
352. Ākāsānañcāyatanaṃ ākāsānañcāyatananti vuccati. Katamaṃ nu kho ākāsānañcāyatananti.<BR>
Tassa mayhaṃ āvuso etadahosi. Idha bhikkhu sabbaso rūpasaññānaṃ samatikkamā<BR>
paṭighasaññānaṃ atthagamā nānattasaññānaṃ amanasikārā ananto ākāsoti<BR>
ākāsānañcāyatanaṃ upasampajja viharati, idaṃ vuccati ākāsānañcāyatananti. So khvāhaṃ<BR>
āvuso sabbaso rūpasaññānaṃ samatikkamā paṭighasaññānaṃ atthagamā nānattasaññānaṃ<BR>
amanasikārā ananto ākāsoti ākāsānañcāyatanaṃ upasampajja viharāmi. Tassa mayhaṃ āvuso<BR>
iminā vihārena viharato rūpasahagatā saññāmanasikārā samudācaranti. <BR>
Atha kho maṃ āvuso bhagavā iddhiyā upasaṃkamitvā etadavoca: moggallāna, moggallāna,<BR>
mā brāhmaṇa, ākāsānañcāyatanaṃ pamādo, ākāsānañcāyatane cittaṃ saṇṭhapehi,<BR>
ākāsānañcāyatane cittaṃ ekodiṃ karohi, ākāsānāñcāyatane cittaṃ samādahā ti. So khvāhaṃ<BR>
āvuso aparena samayena sabbaso rūpasaññānaṃ samatikkamā paṭighasaññānaṃ atthagamā<BR>
nānattasaññānaṃ amanasikārā ananto ākāsoti ākāsānañcāyatanaṃ upasampajja vihāsiṃ. Yaṃ<BR>
hi taṃ āvuso sammāvadamāno vadeyya satthārānuggahito sāvako mahābhiññataṃ pattoti. <BR>
<BR>
6. 1. 6<BR>
Viññānañcāyatanasuttaṃ<BR>
<BR>
353. Viññānañcāyatanaṃ viññānañcāyatananti vuccati. Katamaṃ nu kho viññānañcāyatananti.<BR>
[PTS Page 267] [\q 267/]      tassa mayhaṃ āvuso etadahosi. Idha bhikkhu sabbaso<BR>
ākāsānañcāyatanaṃ samatikkamma anantaṃ viññāṇanti viññāṇañcāyatanaṃ upasampajja<BR>
viharati, idaṃ vuccati viññāṇañcāyatananti. So khvāhaṃ āvuso sabbaso ākāsānañcāyatanaṃ<BR>
samatikkamma anantaṃ viññāṇanti viññāṇañcāyatanaṃ upasampajja viharāmi. Tassa<BR>
mayhaṃ āvuso iminā vihārena viharato ākāsānañcāyatanasahagatā saññāmanasikārā<BR>
samudācaranti. <BR>
<BR>
Atha kho maṃ āvuso bhagavā iddhiyā upasaṃkamitvā etadavoca: moggallāna, moggallāna,<BR>
mā brāhmaṇa, viññāṇañcāyatanaṃ pamādo, viññānañcāyatane cittaṃ saṇṭhapehi,<BR>
viññāṇañcāyatane cittaṃ ekodiṃ karohi, viññānañcāyatane cittaṃ samādahāti. So khvāhaṃ<BR>
āvuso aparena samayena sabbaso ākāsānañcāyatanaṃ samatikkamma anantaṃ viññāṇanti<BR>
viññāṇañcāyatanaṃ upasampajja vihāsiṃ. Yaṃ hi taṃ āvuso sammāvadamāno vadeyya<BR>
satthārānuggahito sāvako mahābhiññataṃ pattoti. <BR>
<BR>
[BJT Page 498] [\x 498/]     <BR>
<BR>
6. 1. 7<BR>
Ākiñcaññāyatanasuttaṃ<BR>
<BR>
354. Ākiñcaññāyatanaṃ ākiñcaññāyatananti vuccati. Katamaṃ nu kho ākiñcaññāyatananti.<BR>
Tassa mayhaṃ āvuso etadahosi. Idha bhikkhu sabbaso viññāṇañcāyatanaṃ samatikkamma<BR>
natthi kiñciti ākiñcaññāyatanaṃ upasampajja viharati, idaṃ vuccati ākiñcaññāyatananti. So<BR>
khvāhaṃ āvuso sabbaso viññāṇañcāyatanaṃ samatikkamma natthi kiñciti ākiñcaññāyatanaṃ<BR>
upasampajja viharāmi. Tassa mayhaṃ āvuso iminā vihārena viharato<BR>
viññāṇanañcāyatanasahagatā saññāmanasikārā samudācaranti. <BR>
<BR>
Atha kho maṃ āvuso bhagavā iddhiyā upasaṃkamitvā etadavoca: moggallāna, moggallāna,<BR>
mā brāhmaṇa, ākiñcaññāyatane pamādo, ākiñcaññāyatane cittaṃ saṇṭhapehi, [PTS Page269]<BR>
[\q 269/]      ākiñcaññāyatane cittaṃ ekodiṃ karohi, ākiñcaññāyatane cittaṃ samādahāti. So<BR>
khvāhaṃ āvuso aparena samayena sabbaso viññāṇañcāyatanaṃ samatikkamma natthi kiñciti<BR>
ākiñcaññāyatanaṃ upasampajja vihāsiṃ. Yaṃ hi taṃ āvuso sammāvadamāno vadeyya<BR>
satthārānuggahito sāvako mahābhiññataṃ pattoti. <BR>
<BR>
6. 1. 8<BR>
Nevasaññānāsaññāyatanasuttaṃ<BR>
<BR>
355. Nevasaññānāññāyatanaṃ nevasaññānāññāyatananti vuccati. Katamaṃ nu kho<BR>
nevasaññānāsaññāyatananti. Tassa mayhaṃ āvuso etadahosi. Idha bhikkhu sabbaso<BR>
ākiñcaññāyatanaṃ samatikkamma nevasaññānāsaññāyatanaṃ upasampajja viharati, idaṃ<BR>
vuccati nevasaññānāsaññāyatananti. So khvāhaṃ āvuso sabbaso ākiñcaññāyatanaṃ<BR>
samatikkamma nevasaññānāsaññāyatanaṃ upasampajja viharāmi. Tassa mayhaṃ āvuso<BR>
iminā vihārena viharato ākiñcaññāyatanatanasahagatā saññāmanasikārā samudācaranti. <BR>
<BR>
Atha kho maṃ āvuso bhagavā iddhiyā upasaṃkamitvā etadavoca: moggallāna, moggallāna,<BR>
mā brāhmaṇa, nevasaññānānasaññāyatanaṃ pamādo, nevasaññānāsaññāyatane cittaṃ<BR>
saṇṭhapehi, nevasaññānāsaññāyatane cittaṃ ekodiṃ karohi, nevasaññānāsaññāyatane cittaṃ<BR>
samādahāti. So khvāhaṃ āvuso aparena samayena sabbaso ākiñcaññāyatanaṃ samatikkamma<BR>
nevasaññānāsaññāyatanaṃ upasampajja vihāsiṃ. Yaṃ hi taṃ āvuso sammāvadamāno vadeyya<BR>
satthārānuggahito sāvako mahābhiññataṃ pattoti. <BR>
<BR>
[BJT Page 500] [\x 500/]     <BR>
<BR>
6. 1. 9<BR>
Animittasuttaṃ<BR>
<BR>
356. Animitto cetosamādhi animitto cetosamādhīti vuccati katamo nu kho animitto<BR>
cetosamādhīti. Tassa mayhaṃ āvuso etadahosi. 'Idha bhikkhu [PTS Page 269] [\q 269/]     <BR>
sabbanimittānaṃ amanasikārā animittaṃ cetosamādhiṃ upasampajja viharati, ayaṃ vuccati<BR>
animitto cetosamādhī' ti. So khvāhaṃ āvuso sabbanimittānaṃ amanasikārā animittaṃ<BR>
cetosamādhiṃ upasampajja viharāmi. Tassa mayhaṃ āvuso iminā vihārena viharato<BR>
nimittānusārī-1. Viññāṇaṃ hoti. <BR>
<BR>
Atha kho maṃ āvuso bhagavā iddhiyā upasaṅkamitvā etadavoca: moggallāna, moggallāna,<BR>
mā brāhmaṇa, animittaṃ cetosamādhiṃ pamādo, animittena cetosamādhismiṃ cittaṃ<BR>
saṇṭhapehi, animittena cetosamādhismiṃ cittaṃ ekodiṃ karohi, animitte cetosamādhismiṃ<BR>
cittaṃ samādahāti. So khvāhaṃ āvuso aparena samayena sabbanimittānaṃ amanasikārā<BR>
animittaṃ cetosamādhiṃ upasampajja vihāsiṃ. Yaṃ hi taṃ āvuso sammāvadamāno vadeyya<BR>
satthārānuggahito sāvako mahābhiññataṃ pattoti. Mamaṃ taṃ sammā vadamāno vadeyya<BR>
satthārānuggahito sāvako mahābhiññataṃ pattoti. <BR>
<BR>
6. 1. 10<BR>
Sakkasuttaṃ<BR>
<BR>
357. Ekaṃ samayaṃ āyasmā mahāmoggallāno sāvatthiyaṃ viharati jetavane anāthapiṇḍikassa<BR>
ārāme. Atha kho āyasmā mahā moggallāno seyyathāpi nāma balavā puriso sammiñjitaṃ vā<BR>
bāhaṃ pasāreyya pasāritaṃ vā bāhaṃ sammiñjeyya, evameva jetavane antarahito devesu<BR>
tāvatiṃsesu pāturahosi. <BR>
<BR>
Atha kho sakko devānamindo pañcahi devatāsatehi saddhiṃ yenāyasmā mahāmoggallāno<BR>
tenupasaṅkami, [PTS Page 270] [\q 270/]      upasaṅkamitvā āyasmantaṃ mahā moggallānaṃ<BR>
abhivādetvā ekamantaṃ aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā<BR>
mahāmoggallāno etadavoca:<BR>
<BR>
Sādhu kho devānaminda buddhaṃ saraṇagamanaṃ hoti, buddhaṃ saraṇagamanahetu kho<BR>
devānaminda evamidhekacce sattā kāyassa bhedā parammaraṇā sugatiṃ saggaṃ lokaṃ<BR>
upapajjanti. Sādhu kho devānaminda dhammaṃ saraṇagamanaṃ hoti, dhammaṃ<BR>
saraṇagamanahetu kho devānaminda evamidhekacce sattā kāyassa bhedā parammaraṇā<BR>
sugatiṃ saggaṃ lokaṃ upapajjanti. Sādhu kho devānaminda saṅghaṃ saraṇagamanaṃ hoti,<BR>
saṅghaṃ saraṇagamanahetu kho devānaminda evamidhekacce sattā kāyassa bhedā<BR>
parammaraṇā sugatiṃ saggaṃ lokaṃ upapajjantīti. <BR>
<BR>
1. Animittānusāri - sīmu, sī, 1, 2, syā. <BR>
<BR>
[BJT Page 502] [\x 502/]     <BR>
<BR>
Sādhu kho mārisa moggallāna buddhaṃ saraṇagamanaṃ hoti, buddhaṃ saraṇagamana hetu<BR>
kho mārisa moggallāna evamidhekacce sattā kāyassa bhedā parammaraṇā sugatiṃ saggaṃ<BR>
lokaṃ upapajjanti. Sādhu kho mārisa moggallāna dhammaṃ saraṇagamanaṃ hoti, dhammaṃ<BR>
saraṇagamanahete kho mārisa moggallāna evamidhekacce sattā kāyassa bhedā<BR>
parammaraṇā sugatiṃ saggaṃ lokaṃ upapajjanti, sādhu kho mārisa moggallāna saṅghaṃ<BR>
saraṇagamanaṃ hoti, saṅghaṃ saraṇagamanahetu kho moggallāna evamidhekacce sattā<BR>
kāyassa bhedā parammaraṇā sugatiṃ saggaṃ lokaṃ upapajjantīti. <BR>
6. 1. 11<BR>
Dutiyasakkasuttaṃ<BR>
<BR>
358. Atha kho sakko devānamindo chahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Atha kho sakko devānamindo sattahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Atha kho sakko devānamindo aṭṭhahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Atha kho sakko devānamindo asītiyā devatāsahassehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Sādhu kho devānaminda buddhaṃ saraṇagamanaṃ hoti, buddhaṃ saraṇagamanahetu kho<BR>
devānaminda evamidhekacce sattā kāyassa bhedā parammaraṇā sugatiṃ saggaṃ lokaṃ<BR>
upapajjanti. Sādhu kho devānaminda dhammaṃ saraṇagamanaṃ hoti, dhammaṃ<BR>
saraṇagamanahetu kho devānaminda evamidhekacce sattā kāyassa bhedā parammaraṇā<BR>
sugatiṃ saggaṃ lokaṃ upapajjanti. Sādhu kho devānaminda saṅghaṃ saraṇagamanaṃ hoti,<BR>
saṅghaṃ saraṇagamanahetu kho devānaminda evamidhekacce sattā kāyassa bhedā<BR>
parammaraṇā sugatiṃ saggaṃ lokaṃ upapajjantīti. <BR>
<BR>
Sādhu kho mārisa moggallāna buddhaṃ saraṇagamanaṃ hoti, buddhaṃ saraṇagamana hetu<BR>
kho mārisa moggallāna evamidhekacce sattā kāyassa bhedā parammaraṇā sugatiṃ saggaṃ<BR>
lokaṃ upapajjanti. Sādhu kho mārisa moggallāna dhammaṃ saraṇagamanaṃ hoti, dhammaṃ<BR>
saraṇagamanahete kho mārisa moggallāna evamidhekacce sattā kāyassa bhedā<BR>
parammaraṇā sugatiṃ saggaṃ lokaṃ upapajjanti, sādhu kho mārisa moggallāna saṅghaṃ<BR>
saraṇagamanaṃ hoti, saṅghaṃ saraṇagamanahetu kho moggallāna evamidhekacce sattā<BR>
kāyassa bhedā parammaraṇā sugatiṃ saggaṃ lokaṃ upapajjantīti. <BR>
<BR>
6. 1. 12<BR>
Tatiyasakkasuttaṃ<BR>
<BR>
359. Atha kho sakko devānamindo pañcahi devatāsatehi saddhiṃ yenāyasmā<BR>
mahāmoggallāno tenupasaṅkami. Upasaṅkamitvā āyasmantaṃ mahāmoggallānaṃ<BR>
abhivādetvā ekamantaṃ aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā<BR>
mahāmoggallāno etadavoca:<BR>
<BR>
Sādhu kho devānaminda buddhe aveccappasādena samannāgamanaṃ hoti 'itipi so bhagavā<BR>
arahaṃ sammāsambuddho vijjācaraṇasampanno sugato lokavidū anuttaro<BR>
purisadammasārathī sattā devamanussānaṃ buddho bhagavā' ti. <BR>
Buddhe aveccappasādena samannāgamanahetu kho devānaminda evamidhekacce sattā<BR>
kāyassa bhedā parammaraṇā sugatiṃ saggaṃ lokaṃ upapajjantīti. <BR>
<BR>
[BJT Page 504] [\x 504/]     <BR>
<BR>
Sādhu kho devānaminda dhamme aveccappasādena samannāgamanaṃ hoti, 'svākkhāto [PTS<BR>
Page 272] [\q 272/]      bhagavatā dhammo sandiṭṭhiko akāliko ehipassiko opanayiko<BR>
paccattaṃ veditabbo viññūhī' ti, dhamme aveccappasādena samannāgamanahetu kho<BR>
devānaminda evamidhekacce sattā kāyassa bhedā parammaraṇā sugatiṃ saggaṃ lokaṃ<BR>
upapajjanti. <BR>
<BR>
Sādhu kho devānaminda saṅghe aveccappasādena samannāgamanaṃ hoti, 'supaṭipanno<BR>
bhagavato sāvakasaṅgho ujupaṭipanno bhagavato sāvakasaṅgho ñāyapaṭipanno bhagavato<BR>
sāvakasaṅgho sāmīcipaṭipanno bhagavato sāvakasaṅgho, yadidaṃ cattāri purisayugāni<BR>
aṭṭhapurisapuggalā, esa bhagavato sāvakasaṅgho āhuneyo pāhuneyyo dakkhiṇeyyo<BR>
añjalikaraṇīyo anuttaraṃ puññakkhettaṃ lokassā'ti, saṅghe aveccappasādena<BR>
samannāgamanahetu kho devānaminda evamidhekacce sattā kāyassa bhedā parammaraṇā<BR>
sugatiṃ saggaṃ lokaṃ upapajjanti. <BR>
<BR>
Sādhu kho devānaminda ariyakantehi sīlehi samannāgamanaṃ hoti akhaṇḍehi acchiddehi<BR>
asabalehi akammāsehi bhujissehi viññūppasatthehi aparāmaṭṭhehi samādhisaṃvattanikehi,<BR>
ariyakantehi sīlehi samannāgamanahetu kho devānaminda evamidhekacce sattā kāyassa<BR>
bhedā parammaraṇā sugatiṃ saggaṃ lokaṃ upapajjantīti. <BR>
<BR>
Sādhu kho mārisa moggallāna buddhe aveccappasādena samannāgamanaṃ hoti, 'itipi so<BR>
bhagavā arahaṃ sammāsambuddho vijjācaraṇasampanno sugato lokavidū anuttaro<BR>
purisadammasārathī satthā devamanussānaṃ buddho bhagavā' ti. Buddhe aveccappasādena<BR>
samannāgamanahetu kho devānaminda evamidhekacce sattā kāyassa bhedā parammaraṇā<BR>
sugatiṃ saggaṃ lokaṃ upapajjantīti. <BR>
<BR>
Sādhu kho mārisa moggallāna dhamme aveccappasādena samannāgamanaṃ hoti, 'svākkhāto<BR>
bhagavatā dhammo sandiṭṭhiko akāliko ehipassiko opanayiko paccattaṃ veditabbo<BR>
viññūhī'ti, dhamme aveccappasādena samannāgamanahetu kho mārisa moggallāna<BR>
evamidhekacce sattā kāyassa bhedā parammaraṇā sugatiṃ saggaṃ lokaṃ upapajjanti. <BR>
<BR>
Sādhu kho mārisa moggallāna saṅghe aveccappasādena samannāgamanaṃ hoti, 'supaṭipanno<BR>
bhagavato sāvakasaṅgho ujupaṭipanno bhagavato sāvakasaṅgho ñāyapaṭipanno bhagavato<BR>
sāvakasaṅgho sāmīcipaṭipanno bhagavato sāvakasaṅgho, yadidaṃ cattāri purisayugāni<BR>
aṭṭhapurisapuggalā, esa bhagavato sāvakasaṅgho āhuneyo pāhuneyyo dakkhiṇeyyo<BR>
añjalikaraṇīyo anuttaraṃ [PTS Page 278] [\q 278/]      puññakkhettaṃ lokassā'ti, saṅghe<BR>
aveccappasādena samannāgamanahetu kho mārisa moggallāna evamidhekacce sattā kāyassa<BR>
bhedā parammaraṇā sugatiṃ saggaṃ lokaṃ upapajjanti. <BR>
<BR>
Sādhu kho mārisa moggallāna ariyakantehi sīlehi samannāgamanaṃ hoti akhaṇḍehi<BR>
acchiddehi asabalehi akammāsehi bhujissehi viññūppasatthehi aparāmaṭṭhehi<BR>
samādhisaṃvattanikehi, ariyakantehi sīlehi samannāgamanahetu kho mārisa moggallāna<BR>
evamidhekacce sattā kāyassa bhedā parammaraṇā sugatiṃ saggaṃ lokaṃ upapajjantīti. <BR>
<BR>
[BJT Page 506] [\x 506/]     <BR>
360. Atha kho sakko devānamindo chahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Atha kho sakko devānamindo sattahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Atha kho sakko devānamindo aṭṭhahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Atha kho sakko devānamindo asītiyā devatāsahassehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
<BR>
Sādhu kho devānaminda buddhe aveccappasādena samannāgamanaṃ hoti 'itipi so bhagavā<BR>
arahaṃ sammāsambuddho vijjācaraṇasampanno sugato lokavidū anuttaro<BR>
purisadammasārathī sattā devamanussānaṃ buddho bhagavā' ti. <BR>
Buddhe aveccappasādena samannāgamanahetu kho devānaminda evamidhekacce sattā<BR>
kāyassa bhedā parammaraṇā sugatiṃ saggaṃ lokaṃ upapajjantīti. <BR>
<BR>
Sādhu kho devānaminda dhamme aveccappasādena samannāgamanaṃ hoti, 'svākkhāto<BR>
bhagavatā dhammo sandiṭṭhiko akāliko ehipassiko opanayiko paccattaṃ veditabbo viññūhī'<BR>
ti, dhamme aveccappasādena samannāgamanahetu kho devānaminda evamidhekacce sattā<BR>
kāyassa bhedā parammaraṇā sugatiṃ saggaṃ lokaṃ upapajjanti. <BR>
<BR>
Sādhu kho devānaminda saṅghe aveccappasādena samannāgamanaṃ hoti, 'supaṭipanno<BR>
bhagavato sāvakasaṅgho ujupaṭipanno bhagavato sāvakasaṅgho ñāyapaṭipanno bhagavato<BR>
sāvakasaṅgho sāmīcipaṭipanno bhagavato sāvakasaṅgho, yadidaṃ cattāri purisayugāni<BR>
aṭṭhapurisapuggalā, esa bhagavato sāvakasaṅgho āhuneyo pāhuneyyo dakkhiṇeyyo<BR>
añjalikaraṇīyo anuttaraṃ [PTS Page 273] [\q 273/]      puññakkhettaṃ lokassā'ti, saṅghe<BR>
aveccappasādena samannāgamanahetu kho devānaminda evamidhekacce sattā kāyassa<BR>
bhedā parammaraṇā sugatiṃ saggaṃ lokaṃ upapajjanti. <BR>
<BR>
Sādhu kho devānaminda ariyakantehi sīlehi samannāgamanaṃ hoti akhaṇḍehi acchiddehi<BR>
asabalehi akammāsehi bhujissehi viññūppasatthehi aparāmaṭṭhehi samādhisaṃvattanikehi,<BR>
ariyakantehi sīlehi samannāgamanahetu kho devānaminda evamidhekacce sattā kāyassa<BR>
bhedā parammaraṇā sugatiṃ saggaṃ lokaṃ upapajjantīti. <BR>
<BR>
Sādhu kho mārisa moggallāna buddhe aveccappasādena samannāgamanaṃ hoti, 'itipi so<BR>
bhagavā arahaṃ sammāsambuddho vijjācaraṇasampanno sugato lokavidū anuttaro<BR>
purisadammasārathī satthā devamanussānaṃ buddho bhagavā' ti. Buddhe aveccappasādena<BR>
samannāgamanahetu kho devānaminda evamidhekacce sattā kāyassa bhedā parammaraṇā<BR>
sugatiṃ saggaṃ lokaṃ upapajjantīti. <BR>
Sādhu kho mārisa moggallāna dhamme aveccappasādena samannāgamanaṃ hoti, 'svākkhāto<BR>
bhagavatā dhammo sandiṭṭhiko akāliko ehipassiko opanayiko paccattaṃ veditabbo<BR>
viññūhī'ti, dhamme aveccappasādena samannāgamanahetu kho mārisa moggallāna<BR>
evamidhekacce sattā kāyassa bhedā parammaraṇā sugatiṃ saggaṃ lokaṃ upapajjanti. <BR>
Sādhu kho mārisa moggallāna saṅghe aveccappasādena samannāgamanaṃ hoti, 'supaṭipanno<BR>
bhagavato sāvakasaṅgho ujupaṭipanno bhagavato sāvakasaṅgho ñāyapaṭipanno bhagavato<BR>
sāvakasaṅgho sāmīcipaṭipanno bhagavato sāvakasaṅgho, yadidaṃ cattāri purisayugāni<BR>
aṭṭhapurisapuggalā, esa bhagavato sāvakasaṅgho āhuneyo pāhuneyyo dakkhiṇeyyo<BR>
añjalikaraṇīyo anuttaraṃ puññakkhettaṃ lokassā'ti, saṅghe aveccappasādena<BR>
samannāgamanahetu kho mārisa moggallāna evamidhekacce sattā kāyassa bhedā<BR>
parammaraṇā sugatiṃ saggaṃ lokaṃ [PTS Page 274] [\q 274/]      upapajjanti. <BR>
Sādhu kho mārisa moggallāna ariyakantehi sīlehi samannāgamanaṃ hoti akhaṇḍehi<BR>
acchiddehi asabalehi akammāsehi bhujissehi viññūppasatthehi aparāmaṭṭhehi<BR>
samādhisaṃvattanikehi, ariyakantehi sīlehi samannāgamanahetu kho mārisa moggallāna<BR>
evamidhekacce sattā kāyassa bhedā parammaraṇā sugatiṃ saggaṃ lokaṃ upapajjantīti. <BR>
<BR>
[BJT Page 508] [\x 508/]     <BR>
6. 1. 14<BR>
Pañcamasakkasuttaṃ<BR>
<BR>
361. Atha kho sakko devānamindo pañcahi devatāsatehi saddhiṃ yenāyasmā<BR>
mahāmoggallāno tenupasaṅkami. Upasaṅkamitvā āyasmantaṃ mahāmoggallānaṃ<BR>
abhivādetvā ekamantaṃ aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā<BR>
mahāmoggallāno etadavoca:<BR>
<BR>
Sādhu kho devānaminda buddhaṃ saraṇagamanaṃ hoti. Buddhaṃ saraṇagamana hetu kho<BR>
devānaminda evamidhekacce sattā kāyassa [PTS Page 275] [\q 275/]      bhedā<BR>
parammaraṇā sugatiṃ saggaṃ lokaṃ upapajjanti, te aññe deve dasahi ṭhānehi adhigaṇhanti:<BR>
dibbena āyunā dibbena vaṇṇena dibbena sukhena dibbena yasena dibbena ādhipateyyena<BR>
dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi. <BR>
<BR>
Sādhu kho devānaminda dhammaṃ saraṇagamanaṃ hoti. Dhammaṃ saraṇagamana hetu<BR>
kho devānaminda evamidhekacce sattā kāyassa bhedā parammaraṇā sugatiṃ saggaṃ lokaṃ<BR>
upapajjanti, te aññe deve dasahi ṭhānehi adhigaṇhanti: dibbena āyunā dibbena vaṇṇena<BR>
dibbena sukhena dibbena yasena dibbena ādhipateyyena dibbehi rūpehi dibbehi saddehi<BR>
dibbehi gandhehi dibbehi rasehi dibbehi phoṭṭhabbehi. <BR>
<BR>
Sādhu kho devānaminda saṅghaṃ saraṇagamanaṃ hoti. Saṅghaṃ saraṇagamanahetu kho<BR>
devānaminda evamidhekacce sattā kāyassa bhedā parammaraṇā sugatiṃ saggaṃ lokaṃ<BR>
upapajjanti, te aññe deve dasahi ṭhānehi adhigaṇhanti: dibbena āyunā dibbena vaṇṇena<BR>
dibbena sukhena dibbena yasena dibbena ādhipateyyena dibbehi rūpehi dibbehi saddehi<BR>
dibbehi gandhehi dibbehi rasehi dibbehi phoṭṭhabbehīti. <BR>
<BR>
Sādhu kho mārisa moggalalāna buddhaṃ saraṇagamanaṃ hoti. Buddhaṃ saraṇagamana<BR>
hetu kho devānaminda evamidhekacce sattā kāyassa bhedā parammaraṇā sugatiṃ saggaṃ<BR>
lokaṃ upapajjanti, te aññe deve dasahi ṭhānehi adhigaṇhanti: dibbena āyunā dibbena<BR>
vaṇṇena dibbena sukhena dibbena yasena dibbena ādhipateyyena dibbehi rūpehi dibbehi<BR>
saddehi dibbehi gandhehi dibbehi rasehi dibbehi phoṭṭhabbehi. <BR>
<BR>
Sādhu kho mārisa moggallāna dhammaṃ saraṇagamanaṃ hoti. Dhammaṃ saraṇagamana<BR>
hetu kho devānaminda evamidhekacce sattā kāyassa bhedā parammaraṇā sugatiṃ saggaṃ<BR>
lokaṃ upapajjanti, te aññe deve dasahi ṭhānehi adhigaṇhanti: dibbena āyunā dibbena<BR>
vaṇṇena dibbena sukhena dibbena yasena dibbena ādhipateyyena dibbehi rūpehi dibbehi<BR>
saddehi dibbehi gandhehi dibbehi rasehi dibbehi phoṭṭhabbehi. <BR>
<BR>
Sādhu kho mārisa moggallāna saṅghaṃ saraṇagamanaṃ hoti. Saṅghaṃ saraṇagamana hetu<BR>
kho devānaminda evamidhekacce sattā kāyassa bhedā parammaraṇā sugatiṃ saggaṃ lokaṃ<BR>
upapajjanti, te aññe deve dasahi ṭhānehi adhigaṇhanti: dibbena āyunā dibbena vaṇṇena<BR>
dibbena sukhena dibbena yasena dibbena ādhipateyyena dibbehi rūpehi dibbehi saddehi<BR>
dibbehi gandhehi dibbehi rasehi dibbehi phoṭṭhabbehīti. <BR>
<BR>
[BJT Page 510] [\x 510/]     <BR>
<BR>
6. 1. 15<BR>
Chaṭṭhasakkasuttaṃ<BR>
<BR>
362. [PTS Page 276] [\q 276/]      atha kho sakko devānamindo chahi devatāsatehi saddhiṃ<BR>
yenāyasmā mahāmoggallāno tenupasaṅkami, upasaṅkamitvā āyasmantaṃ mahāmoggallānaṃ<BR>
abhivādetvā ekamantaṃ aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā<BR>
mahāmoggallāno etadavoca:<BR>
Atha kho sakko devānamindo sattahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Atha kho sakko devānamindo aṭṭhahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Atha kho sakko devānamindo asītiyā devatāsahassehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
<BR>
Sādhu kho devānaminda buddhaṃ saraṇagamanaṃ hoti, buddhaṃ saraṇagamanahetu kho<BR>
devānaminda evamidhekacce sattā kāyassa bhedā parammaraṇā sugatiṃ saggaṃ lokaṃ<BR>
upapajjanti, te aññe deve dasahi ṭhānehi adhigaṇhanti: dibbena āyunā dibbena vaṇṇena<BR>
dibbena sukhena dibbena yasena dibbena ādhipateyyena dibbehi rūpehi dibbehi saddehi<BR>
dibbehi gandhehi dibbehi rasehi dibbehi phoṭṭhabbehi. <BR>
Sādhu kho devānaminda dhammaṃ saraṇagamanaṃ hoti, dhammaṃ saraṇagamanahetu kho<BR>
devānaminda evamidhekacce sattā kāyassa bhedā parammaraṇā sugatiṃ saggaṃ lokaṃ<BR>
upapajjanti, te aññe deve dasahi ṭhānehi adhigaṇhanti: dibbena āyunā dibbena vaṇṇena<BR>
dibbena sukhena dibbena yasena dibbena ādhipateyyena dibbehi rūpehi dibbehi saddehi<BR>
dibbehi gandhehi dibbehi rasehi dibbehi phoṭṭhabbehi. <BR>
Sādhu kho devānaminda saṅghaṃ saraṇagamanaṃ hoti, saṅghaṃ saraṇagamanahetu kho<BR>
devānaminda evamidhekacce sattā kāyassa bhedā parammaraṇā sugatiṃ saggaṃ lokaṃ<BR>
upapajjanti, te aññe deve dasahi ṭhānehi adhigaṇhanti: dibbena āyunā dibbena vaṇṇena<BR>
dibbena sukhena dibbena yasena dibbena ādhipateyyena dibbehi rūpehi dibbehi saddehi<BR>
dibbehi gandhehi dibbehi rasehi dibbehi phoṭṭhabbehīti. <BR>
<BR>
Sādhu kho mārisa moggallāna buddhaṃ saraṇagamanaṃ hoti, buddhaṃ saraṇagamanahetu<BR>
kho mārisa moggallāna evamidhekacce sattā kāyassa bhedā parammaraṇā sugatiṃ saggaṃ<BR>
lokaṃ upapajjanti, te aññe deve dasahi ṭhānehi adhigaṇhanti: dibbena āyunā dibbena<BR>
vaṇṇena dibbena sukhena dibbena yasena dibbena ādhipateyyena dibbehi rūpehi dibbehi<BR>
saddehi dibbehi gandhehi dibbehi rasehi dibbehi phoṭṭhabbehi. <BR>
Sādhu kho mārisa moggallāna dhammaṃ saraṇagamanaṃ hoti, dhammaṃ<BR>
saraṇagamanahetu kho mārisa moggallāna evamidhekacce sattā kāyassa bhedā<BR>
parammaraṇā sugatiṃ saggaṃ lokaṃ upapajjanti, te aññe deve dasahi ṭhānehi adhigaṇhanti:<BR>
dibbena āyunā dibbena vaṇṇena dibbena sukhena dibbena yasena dibbena ādhipateyyena<BR>
dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi. <BR>
Sādhu kho mārisa moggallāna saṅghaṃ saraṇagamanaṃ hoti, saṅghaṃ saraṇagamanahetu<BR>
kho mārisa moggallāna evamidhekacce sattā kāyassa bhedā parammaraṇā sugatiṃ saggaṃ<BR>
lokaṃ upapajjanti, te aññe deve dasahi ṭhānehi adhigaṇhanti: dibbena āyunā dibbena<BR>
vaṇṇena dibbena sukhena dibbena yasena dibbena ādhipateyyena dibbehi rūpehi dibbehi<BR>
saddehi dibbehi gandhehi dibbehi rasehi dibbehi phoṭṭhabbehīti. <BR>
<BR>
6. 1. 16<BR>
Sattamasakkasuttaṃ<BR>
<BR>
363. Atha kho sakko devānamindo pañcahi devatāsatehi saddhiṃ yenāyasmā<BR>
mahāmoggallāno tenupasaṅkami. Upasaṅkamitvā āyasmantaṃ mahāmoggallānaṃ<BR>
abhivādetvā ekamantaṃ aṭṭhāsi. [PTS Page 277] [\q 277/]      ekamantaṃ ṭhitaṃ kho sakkaṃ<BR>
devānamindaṃ āyasmā mahāmoggallāno etadavoca:<BR>
<BR>
[BJT Page 512] [\x 512/]     <BR>
<BR>
Sādhu kho devānaminda buddhe aveccappasādena samannāgamanaṃ hoti "itipi so bhagavā<BR>
arahaṃ sammāsambuddho vijjācaraṇasampanno sugato lokavidū anuttaro<BR>
purisadammasārathī satthā devamanussānaṃ buddho bhagavā" ti. Buddhe aveccappasādena<BR>
samannāgamanahetu kho devānaminda evamidhekacce sattā kāyassa bhedā parammaraṇā<BR>
sugatiṃ saggaṃ lokaṃ upapajjanti. Te aññe deve dasahi ṭhānehi adhigaṇhanti: dibbena<BR>
āyunā dibbena vaṇṇena dibbena sukhena dibbena yasena dibbena ādhipateyyena dibbehi<BR>
rūpehi dibbehi saddehi dibbehi gandhehi dibbehi rasehi dibbehi phoṭṭhabbehi. <BR>
<BR>
Sādhu kho devānaminda dhamme aveccappasādena samannāgamanaṃ hoti "svākkhāto<BR>
bhagavatā dhammo sandiṭṭhiko akāliko ehipassiko opanayiko paccattaṃ veditabbaṃ<BR>
viññūhī" ti, dhamme aveccappasādena samannāgamanahetu kho devānaminda<BR>
evamidhekacce sattā kāyassa bhedā parammaraṇā sugatiṃ saggaṃ lokaṃ upapajjanti. Te<BR>
aññe deve dasahi ṭhānehi adhigaṇhanti: dibbena āyunā dibbena vaṇṇena dibbena sukhena<BR>
dibbena yasena dibbena ādhipateyyena dibbehi rūpehi dibbehi saddehi dibbehi gandhehi<BR>
dibbehi rasehi dibbehi phoṭṭhabbehi. <BR>
<BR>
Sādhu kho devānaminda saṅghe aveccappasādena samannāgamanaṃ hoti "supaṭipanno<BR>
bhagavato sāvakasaṅgho ujupaṭipanno bhagavato sāvakasaṅgho ñāyapaṭipanno bhagavato<BR>
sāvakasaṅgho sāmīcipaṭipanno bhagavato sāvakasaṅgho, yadidaṃ cattāri purisayugāni<BR>
aṭṭhapurisapuggalā, esa bhagavato sāvakasaṅgho āhuneyyo pāhuneyyo dakkhiṇeyyo<BR>
añjalikaraṇīyo anuttaraṃ puññakkhettaṃ lokassā" ti, saṅghe aveccappasādena<BR>
samannāgamanahetu kho devānaminda evamidhekacce sattā kāyassa bhedā parammaraṇā<BR>
sugatiṃ saggaṃ lokaṃ upapajjanti. Te aññe deve dasahi ṭhānehi adhigaṇhanti: dibbena<BR>
āyunā dibbena vaṇṇena dibbena sukhena dibbena yasena dibbena ādhipateyyena dibbehi<BR>
rūpehi dibbehi saddehi dibbehi gandhehi dibbehi rasehi dibbehi phoṭṭhabbehi. <BR>
Sādhu kho devānaminda ariyakantehi sīlehi samannāgamanaṃ hoti akhaṇḍehi acchiddehi<BR>
asabalehi akammāsehi bhujissehi viññuppasatthehi aparāmaṭṭhehi samādhisaṃvattanikehi,<BR>
ariyakantehi sīlehi samannāgamanahetu kho devānaminda evamidhekacce sattā kāyassa<BR>
bhedā parammaraṇā sugatiṃ saggaṃ lokaṃ upapajjanti, te aññe deve dasahi ṭhānehi<BR>
adhigaṇhanti dibbena āyunā dibbena vaṇṇena dibbena sukhena dibbena yasena dibbena<BR>
ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi<BR>
phoṭṭhabbehīti. <BR>
<BR>
Sādhu kho mārisa moggallāna buddhe aveccappasādena samannāgamanaṃ hoti "itipi so<BR>
bhagavā arahaṃ sammāsambuddho vijjācaraṇasampanno sugato lokavidū anuttaro<BR>
purisadammasārathī satthā devamanussānaṃ buddho bhagavā" ti. Buddhe aveccappasādena<BR>
samannāgamanahetu kho devānaminda evamidhekacce sattā kāyassa bhedā parammaraṇā<BR>
sugatiṃ saggaṃ lokaṃ upapajjanti. Te aññe deve dasahi ṭhānehi adhigaṇhanti: dibbena<BR>
āyunā dibbena vaṇṇena dibbena sukhena dibbena yasena dibbena ādhipateyyena dibbehi<BR>
rūpehi dibbehi saddehi dibbehi gandhehi dibbehi rasehi dibbehi phoṭṭhabbehi. <BR>
<BR>
Sādhu kho mārisa moggallāna dhamme aveccappasādena samannāgamanaṃ hoti "svākkhāto<BR>
bhagavatā dhammo sandiṭṭhiko akāliko ehipassiko opanayiko paccattaṃ veditabbo viññūhī"<BR>
ti dhamme aveccappasādena samannāgamanahetu kho mārisa moggallāna evamidhekacce<BR>
sattā kāyassa bhedā parammaraṇā sugatiṃ saggaṃ lokaṃ upapajjanti. Te aññe deve dasahi<BR>
ṭhānehi adhigaṇhanti: dibbena āyunā dibbena vaṇṇena dibbena sukhena dibbena yasena<BR>
dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi<BR>
dibbehi phoṭṭhabbehi. <BR>
Sādhu kho mārisa moggallāna saṅghe aveccappasādena samannāgamanaṃ hoti,<BR>
"supaṭipanno bhagavato sāvakasaṅgho ujupaṭipanno bhagavato sāvakasaṅgho<BR>
ñāyapaṭipanno bhagavato sāvakasaṅgho sāmīcipaṭipanno bhagavato sāvakasaṅgho, yadidaṃ<BR>
cattāri purisayugāni aṭṭhapurisapuggalā, esa bhagavato sāvakasaṅgho āhuneyyo pāhuneyyo<BR>
dakkhiṇeyyo añjalikaraṇīyo anuttaraṃ puññakkhettaṃ lokassā" ti, saṅghe aveccappasādena<BR>
samannāgamanahetu kho mārisa moggallāna evamidhekacce sattā kāyassa bhedā<BR>
parammaraṇā sugatiṃ saggaṃ lokaṃ upapajjanti. Te aññe deve dasahi ṭhānehi adhigaṇhanti:<BR>
dibbena āyunā dibbena vaṇṇena dibbena sukhena dibbena yasena dibbena ādhipateyyena<BR>
dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi. <BR>
<BR>
Sādhu kho devānaminda ariyakantehi sīlehi samannāgamanaṃ hoti akhaṇḍehi acchiddehi<BR>
asabalehi akammāsehi bhujissehi viññūppasatthehi aparāmaṭṭhehi samādhisaṃvattanikehi,<BR>
ariyakantehi sīlehi samannāgamanahetu kho devānaminda evamidhekacce sattā kāyassa<BR>
bhedā parammaraṇā sugatiṃ saggaṃ lokaṃ upapajjantīti. <BR>
Te aññe deve dasahi ṭhānehi adhigaṇhanti dibbena āyunā dibbena vaṇṇena dibbena<BR>
sukhena dibbena yasena dibbena ādhipateyyena dibbehi rūpehi dibbehi saddehi dibbehi<BR>
gandhehi dibbehi rasehi dibbehi phoṭṭhabbehīti. <BR>
<BR>
[BJT Page 514] [\x 514/]      <BR>
<BR>
Sādhu kho mārisa moggallāna ariyakantehi sīlehi samannāgamanaṃ hoti akhaṇḍehi<BR>
acchiddehi asabalehi akammāsehi bhujissehi viññūppasatthehi aparāmaṭṭhehi<BR>
samādhisaṃvattanikehi, ariyakantehi sīlehi samannāgamanahetu kho mārisa moggallāna<BR>
evamidhekacce sattā kāyassa bhedā parammaraṇā sugatiṃ saggataṃ lokaṃ upapajjanti, te<BR>
aññe deve dasahi ṭhānehi adhigaṇhanti dibbena āyunā dibbena vaṇṇena dibbena sukhena<BR>
dibbena yasena dibbena ādhipateyyena dibbehi rūpehi dibbehi saddehi dibbehi gandhehi<BR>
dibbehi rasehi dibbehi phoṭṭhabbehīti. <BR>
<BR>
<BR>
6. 1. 17<BR>
<BR>
 ṭhama sakkasuttaṃ 364. Atha kho sakko devānamindo chahi devatāsatehi saddhiṃ<BR>
yenāyasmā mahāmoggallāno tenupasaṅkami, upasaṅkamitvā āyasmantaṃ mahāmoggallānaṃ<BR>
abhivādetvā ekamantaṃ aṭṭhāsi. [PTS Page 277] [\q 277/]      ekamantaṃ ṭhitaṃ kho sakkaṃ<BR>
devānamindaṃ āyasmā mahāmoggallāno etadavoca:<BR>
Atha kho sakko devānamindo sattahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Atha kho sakko devānamindo aṭṭhahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Atha kho sakko devānamindo asītiyā devatāsahassehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
<BR>
Sādhu kho devānaminda buddhe aveccappasādena samannāgamanaṃ hoti 'itipi so bhagavā<BR>
arahaṃ sammāsambuddho vijjācaraṇasampanno sugato lokavidū anuttaro<BR>
purisadammasārathī sattā devamanussānaṃ buddho bhagavā' ti. <BR>
Buddhe aveccappasādena samannāgamanahetu kho devānaminda evamidhekacce sattā<BR>
kāyassa bhedā parammaraṇā sugatiṃ saggaṃ lokaṃ upapajjanti: te aññe deve dasahi ṭhānehi<BR>
adhigaṇhanti dibbena āyunā dibbena vaṇṇena dibbena sukhena dibbena yasena dibbena<BR>
ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi<BR>
phoṭṭhabbehi;<BR>
<BR>
Sādhu kho devānaminda dhamme aveccappasādena samannāgamanaṃ hoti, 'svākkhāto<BR>
bhagavatā [PTS Page 279] [\q 279/]      dhammo sandiṭṭhiko akāliko ehipassiko opanayiko<BR>
paccattaṃ veditabbo viññūhī' ti, dhamme aveccappasādena samannāgamanahetu kho<BR>
devānaminda evamidhekacce sattā kāyassa bhedā parammaraṇā sugatiṃ saggaṃ lokaṃ<BR>
upapajjanti: te aññe deve dasahi ṭhānehi adhigaṇhanti dibbena āyunā dibbena vaṇṇena<BR>
dibbena sukhena dibbena yasena dibbena ādhipateyyena dibbehi rūpehi dibbehi saddehi<BR>
dibbehi gandhehi dibbehi rasehi dibbehi phoṭṭhabbehi;<BR>
<BR>
[BJT Page 516] [\x 516/]     <BR>
<BR>
Sādhu kho devānaminda saṅghe aveccappasādena samannāgamanaṃ hoti, 'supaṭipanno<BR>
bhagavato sāvakasaṅgho ujupaṭipanno bhagavato sāvakasaṅgho ñāyapaṭipanno bhagavato<BR>
sāvakasaṅgho sāmīcipaṭipanno bhagavato sāvakasaṅgho, yadidaṃ cattāri purisayugāni<BR>
aṭṭhapurisapuggalā, esa bhagavato sāvakasaṅgho āhuneyo pāhuneyyo dakkhiṇeyyo<BR>
añjalikaraṇīyo anuttaraṃ puññakkhettaṃ lokassā'ti, saṅghe aveccappasādena<BR>
samannāgamanahetu kho devānaminda evamidhekacce sattā kāyassa bhedā parammaraṇā<BR>
sugatiṃ saggaṃ lokaṃ upapajjanti: te aññe deve dasahi ṭhānehi adhigaṇhanti dibbena āyunā<BR>
dibbena vaṇṇena dibbena sukhena dibbena yasena dibbena adhipateyyena dibbehi rūpehi<BR>
dibbehi saddehi dibbehi gandhehi dibbehi rasehi dibbehi phoṭṭhabbehi;<BR>
<BR>
Sādhu kho devānaminda ariyakantehi sīlehi samannāgamanaṃ hoti akhaṇḍehi acchiddehi<BR>
asabalehi akammāsehi bhujissehi viññūppasatthehi aparāmaṭṭhehi samādhisaṃvattanikehi,<BR>
ariyakantehi sīlehi samannāgamanahetu kho devānaminda evamidhekacce [PTS Page 280]<BR>
[\q 280/]      sattā kāyassa bhedā parammaraṇā sugatiṃ saggaṃ lokaṃ upapajjanti: te aññe<BR>
deve dasahi ṭhānehi adhigaṇhanti; dibbena āyunā dibbena vaṇṇena dibbena sukhena<BR>
dibbena yasena dibbena ādhipateyyena dibbehi rūpehi dibbehi saddehi dibbehi gandhehi<BR>
dibbehi rasehi dibbehi phoṭṭhabbehi;<BR>
<BR>
Sādhu kho mārisa moggallāna buddhe aveccappasādena samannāgamanaṃ hoti, 'itipi so<BR>
bhagavā arahaṃ sammāsambuddho vijjācaraṇasampanno sugato lokavidū anuttaro<BR>
purisadammasārathī satthā devamanussānaṃ buddho bhagavā' ti. Buddhe aveccappasādena<BR>
samannāgamanahetu kho devānaminda evamidhekacce sattā kāyassa bhedā parammaraṇā<BR>
sugatiṃ saggaṃ lokaṃ upapajjanti te aññe deve dasahi ṭhānehi adhigaṇhanti dibbena āyunā<BR>
dibbena vaṇṇena dibbena sukhena dibbena yasena dibbena ādhipateyyena dibbehi rūpehi<BR>
dibbehi saddehi dibbehi gandhehi dibbehi rasehi dibbehi phoṭṭhabbehi. <BR>
<BR>
Sādhu kho mārisa moggallāna dhamme aveccappasādena samannāgamanaṃ hoti, 'svākkhāto<BR>
bhagavatā dhammo sandiṭṭhiko akāliko ehipassiko opanayiko paccattaṃ veditabbo<BR>
viññūhī'ti, dhamme aveccappasādena samannāgamanahetu kho mārisa moggallāna<BR>
evamidhekacce sattā kāyassa bhedā parammaraṇā sugatiṃ saggaṃ lokaṃ upapajjanti te aññe<BR>
deve dasahi ṭhānehi adhigaṇhanti dibbena āyunā dibbena vaṇṇena dibbena sukhena<BR>
dibbena yasena dibbena ādhipateyyena dibbehi rūpehi dibbehi saddehi dibbehi gandhehi<BR>
dibbehi rasehi dibbehi phoṭṭhabbehi. <BR>
<BR>
Sādhu kho mārisa moggallāna saṅghe aveccappasādena samannāgamanaṃ hoti, 'supaṭipanno<BR>
bhagavato sāvakasaṅgho ujupaṭipanno bhagavato sāvakasaṅgho ñāyapaṭipanno bhagavato<BR>
sāvakasaṅgho sāmīcipaṭipanno bhagavato sāvakasaṅgho, yadidaṃ cattāri purisayugāni<BR>
aṭṭhapurisapuggalā, esa bhagavato sāvakasaṅgho āhuneyo pāhuneyyo dakkhiṇeyyo<BR>
añjalikaraṇīyo anuttaraṃ puññakkhettaṃ lokassā'ti, saṅghe aveccappasādena<BR>
samannāgamanahetu kho mārisamoggallāna [PTS Page 278] [\q 278/]      evamidhekacce<BR>
sattā kāyassa bhedā parammaraṇā sugatiṃ saggaṃ lokaṃ upapajjanti. Te aññe deve dasahi<BR>
ṭhānehi adhigaṇhanti dibbena āyunā dibbena vaṇṇena dibbena sukhena dibbena yasena<BR>
dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi<BR>
dibbehi phoṭṭhabbehi. <BR>
<BR>
[BJT Page 518] [\x 518/]     <BR>
<BR>
Sādhu kho mārisa moggallāna ariyakantehi sīlehi samannāgamanaṃ hoti. Akhaṇḍehi<BR>
acchiddehi asabalehi akammāsehi bhujissehi viññūppasatthehi aparāmaṭṭhehi<BR>
samādhisaṃvattanikehi, ariyakantehi sīlehi samannāgamanahetu kho mārisa moggallāna<BR>
evamidhekacce sattā kāyassa bhedā parammaraṇā sugatiṃ saggaṃ lokaṃ upapajjanti, te aññe<BR>
deve dasahi ṭhānehi adhigaṇhanti dibbena āyunā dibbena vaṇṇena dibbena sukhena<BR>
dibbena yasena dibbena ādhipateyyena dibbehi rūpehi dibbehi saddehi dibbehi gandhehi<BR>
dibbehi rasehi dibbehi phoṭṭhabbehīti. <BR>
6. 1. 18<BR>
Nandana-1. Suttāni<BR>
<BR>
365. Atha kho nandano devaputto chahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho nandano devaputto āyasmā mahāmoggallāno etadavoca:<BR>
Atha kho nandano devaputto sattahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Atha kho nandano devaputto aṭṭhahi devatāsatehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
Atha kho nandano devaputto asītiyā devatāsahassehi saddhiṃ yenāyasmā mahāmoggallāno<BR>
tenupasaṅkami, upasaṅkamitvā āyasmantaṃ mahāmoggallānaṃ abhivādetvā ekamantaṃ<BR>
aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca:<BR>
<BR>
Sādhu kho nandano buddhe aveccappasādena samannāgamanaṃ hoti 'itipi so bhagavā<BR>
arahaṃ sammāsambuddho vijjācaraṇasampanno sugato lokavidū anuttaro<BR>
purisadammasārathī sattā devamanussānaṃ buddho bhagavā' ti. <BR>
Buddhe aveccappasādena samannāgamanahetu kho nandano evamidhekacce sattā kāyassa<BR>
bhedā parammaraṇā sugatiṃ saggaṃ lokaṃ upapajjanti: te aññe deve dasahi ṭhānehi<BR>
adhigaṇhanti dibbena āyunā dibbena vaṇṇena dibbena sukhena dibbena yasena dibbena<BR>
ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi<BR>
phoṭṭhabbehi;<BR>
<BR>
Sādhu kho nandano dhamme aveccappasādena samannāgamanaṃ hoti, 'svākkhāto bhagavatā<BR>
dhammo sandiṭṭhiko akāliko ehipassiko opanayiko paccattaṃ veditabbo viññūhī' ti,<BR>
dhamme aveccappasādena samannāgamanahetu kho devānaminda evamidhekacce sattā<BR>
kāyassa bhedā parammaraṇā sugatiṃ saggaṃ lokaṃ upapajjanti: te aññe deve dasahi ṭhānehi<BR>
adhigaṇhanti dibbena āyunā dibbena vaṇṇena dibbena sukhena dibbena yasena dibbena<BR>
ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi<BR>
phoṭṭhabbehi;<BR>
<BR>
Sādhu kho nandano saṅghe aveccappasādena samannāgamanaṃ hoti, 'supaṭipanno<BR>
bhagavato sāvakasaṅgho ujupaṭipanno bhagavato sāvakasaṅgho ñāyapaṭipanno bhagavato<BR>
sāvakasaṅgho sāmīcipaṭipanno bhagavato sāvakasaṅgho, yadidaṃ cattāri purisayugāni<BR>
aṭṭhapurisapuggalā, esa bhagavato sāvakasaṅgho āhuneyo pāhuneyyo dakkhiṇeyyo<BR>
añjalikaraṇīyo anuttaraṃ puññakkhettaṃ lokassā'ti, saṅghe aveccappasādena<BR>
samannāgamanahetu kho devānaminda evamidhekacce sattā kāyassa bhedā parammaraṇā<BR>
sugatiṃ saggaṃ lokaṃ upapajjanti: te aññe deve dasahi ṭhānehi adhigaṇhanti dibbena āyunā<BR>
dibbena vaṇṇena dibbena sukhena dibbena yasena dibbena adhipateyyena dibbehi rūpehi<BR>
dibbehi saddehi dibbehi gandhehi dibbehi rasehi dibbehi phoṭṭhabbehi;<BR>
<BR>
Sādhu kho nandano ariyakantehi sīlehi samannāgamanaṃ hoti akhaṇḍehi acchiddehi<BR>
asabalehi akammāsehi bhujissehi viññūppasatthehi aparāmaṭṭhehi samādhisaṃvattanikehi,<BR>
ariyakantehi sīlehi samannāgamanahetu kho devānaminda evamidhekacce sattā kāyassa<BR>
bhedā parammaraṇā sugatiṃ saggaṃ lokaṃ upapajjanti: te aññe deve dasahi ṭhānehi<BR>
adhigaṇhanti; dibbena āyunā dibbena vaṇṇena dibbena sukhena dibbena yasena dibbena<BR>
ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi<BR>
phoṭṭhabbehi;<BR>
<BR>
Ihata kī sūtrayen avaśya andamaṭa [copy command has] piṭapat gènīmaṭa hèki nisā 366<BR>
siṭa 404 dakvā vū pahata sadahan sūtra ṭayip nokarana ladi. <BR>
<BR>
Karuṇākara aṅguttara nikāya 4 vèni khāṇḍaya pot  (518 [Bjt Page] balanna. <BR>
366 - 372 Atha kho nandano devaputto -pephoṭṭhabbehīti. <BR>
<BR>
6. 1. 26 - 33<BR>
Suyāmasuttāni<BR>
373 - 380 Atha kho suyāmo devaputto -pephoṭṭhabbehīti<BR>
<BR>
6. 1. 34-41<BR>
Santusitasuttāni<BR>
381 - 388 Atha kho santusito devaputto -pephoṭṭhabbehīti<BR>
<BR>
6. 1. 42-49<BR>
Sunimmitasuttāni<BR>
<BR>
389 - 396 Atha kho sunimmito devaputto -pephoṭṭhabbehīti<BR>
<BR>
6. 1. 50-57<BR>
Vasavattisuttāni<BR>
<BR>
397 - 404 Atha kho vasavatti devaputto -pephoṭṭhabbehīti. <BR>
(Yathā sakkasuttāni tathā ime suttantāpi vitthāretabbā)<BR>
<BR>
[PTS Page 282] [\q 282/]      moggallānavaggo paṭhamo. <BR>
<BR>
Tatruddānaṃ:<BR>
Savitakkāvitakkañca sukhena ca upekhako<BR>
Ākāsānañca viññāṇaṃ ākiñcaññā nevasaññā ca<BR>
Animitto ceti nava sakko ca nandanena ca<BR>
Suyāmo ca santusito sunimmito vasavatti<BR>
Aṭṭha aṭṭha bhavantīti sattapaññāsa honti te' ti. <BR>
<BR>
Moggallāna saṃyuttaṃ tiṭṭhitaṃ<BR>
<BR>
1. Candana - machasaṃ, syā. <BR>
<BR>
[BJT Page 520] [\x 520/]     <BR>
7. Cittasaṃyuttaṃ<BR>
1. Cittavaggo<BR>
7. 1. 1<BR>
Saṃyojanasuttaṃ<BR>
<BR>
405. Ekaṃ samayaṃ sambahulā therā bhikkhu macchikāsaṇḍe viharanti ambāṭakavane. Tena<BR>
kho pana samayena sambahulānaṃ therānaṃ bhikkhūnaṃ pacchābhattaṃ<BR>
piṇḍapātapaṭikkantānaṃ maṇḍalamāle sannisinnānaṃ sannipatitānaṃ ayamantarā kathā<BR>
udapādi: saññojananti vā āvuso saññojaniyā dhammāti vā ime dhammā nānatthā<BR>
nānāvyañjanā, udāhu ekatthā vyañjanameva nānanti?<BR>
<BR>
Tatrekaccehi therehi bhikkhūhi evaṃ vyākataṃ hoti: "saññojananti vā āvuso-1 saññojaniyā<BR>
dhammāti vā ime dhammā nānatthā ceva nānāvyañjanā vā" ti, ekaccehi therehi bhikkhūhi<BR>
evaṃ vyākataṃ hoti: saññojananti vā āvuso saññojaniyā dhammāti vā ime dhammā ekatthā<BR>
vyañjanameva nāna" nti. <BR>
<BR>
Tena kho pana samayena citto gahapati migapathakaṃ anuppatto hoti kenacideva<BR>
karaṇīyena, [PTS Page 282] [\q 282/]      assosi kho citto gahapati sambahulānaṃ kira<BR>
therānaṃ bhikkhūnaṃ pacchābhattaṃ piṇḍapātapaṭikkantānaṃ maṇḍalamāle sannisinnānaṃ<BR>
sannipatitānaṃ ayamantarā kathā udapādi: "saññojananti vā āvuso saññojaniyā dhammāti vā<BR>
ime dhammā nānatthā nānāvyañjanā, udāhu ekatthā vyañjanameva nānanti? Tatrekaccehi<BR>
therehi bhikkhūhi evaṃ vyākataṃ: saññojananti vā āvuso saññojaniyā dhammāti vā ime<BR>
dhammā nānatthā ceva nānāvyañjanā vā" ti ekaccehi therehi bhikkhūhi evaṃ vyākataṃ:<BR>
saññojananti vā āvuso saññojaniyā dhammāti vā ime dhammā ekatā vyañjanameva nānanti"<BR>
atha kho citto gahapati yena therā bhikkhū tenupasaṅkami, upasaṅkamitvā there bhikkhū<BR>
abhivādetvā ekamantaṃ nisīdi, ekamantaṃ nisinno kho citto gahapati there bhikkhū<BR>
etadavoca:<BR>
<BR>
1. Cāvuso - sī 1 syā. <BR>
<BR>
[BJT Page 522] [\x 522/]     <BR>
<BR>
Sutaṃ metaṃ bhante sambahulānaṃ kira therānaṃ bhikkhūnaṃ pacchābhattaṃ<BR>
piṇḍapātapaṭikkantānaṃ maṇḍalamāle sannisinnānaṃ sannipatitānaṃ ayamantarā kathā<BR>
udapādi: "saññojananti vā āvuso saññojaniyā dhammāti vā ime dhammā nānatthā<BR>
nānāvyañjanā? Udāhu ekatthā vyañjanameva nānanti? Ekaccehi therehi bhikkhūhi evaṃ<BR>
vyākataṃ: saññojananti vā āvuso saññojaniyā dhammāti vā ime dhammā nānatthā ceva<BR>
nānāvyañjanā cāti. Ekaccehi therehi bhikkhūhi evaṃ vyākataṃ: saññojananti vā āvuso<BR>
saññojaniyā dhammāti vā ime dhammā ekatthā vyāñjanameva nānanti". Evaṃ gahapatīti. <BR>
<BR>
Saññojananti vā bhante saññejaniyā dhammāti vā ime dhammā nānatthā ceva nānā vyañjanā<BR>
ca. Tenahi bhante upamaṃ vo karissāmi. Upamāyapidhekacce viññū purisā bhāsitassa atthaṃ<BR>
ājānanti. Seyyathāpi bhante kāḷo ca balivaddo odāto ca balivaddo ekena dāmena vā yottena<BR>
vā saññuttā asasu, yo nu kho evaṃ vadeyya: kāḷo balivaddo odātassa balivaddassa [PTS<BR>
Page 283] [\q 283/]      saññojanaṃ, odāto ca-1 balivaddo kāḷassa balivaddassa saññojananti<BR>
sammā nu kho vadamāno vadeyyāti? No hetaṃ gahapati. <BR>
<BR>
Na kho gahapati kāḷo balivaddo odātassa balivaddassa saññojanaṃ, napi odāto balivaddo<BR>
kāḷassa balivaddassa saññojanaṃ, yena ca kho te ekena dāmena vā yottena vā saññuttā taṃ<BR>
tattha saññojananti. Evameva kho bhante, na cakkhu rūpānaṃ saññojanaṃ, na rūpā<BR>
cakkhussa saññojanaṃ, yañca tattha tadubhayaṃ paṭicca uppajjati chandarāgo taṃ tattha<BR>
saññojanaṃ. <BR>
<BR>
Na sotaṃ saddānaṃ saññojanaṃ, na saddā sotassa saññojanaṃ, yañca tattha tadubhayaṃ<BR>
paṭicca uppajjati chandarāgo taṃ tattha saññojanaṃ. <BR>
Na ghānaṃ gandhānaṃ saññojanaṃ, na gandhā ghānassa saññojanaṃ, yañca tattha<BR>
tadubhayaṃ paṭicca uppajjati chandarāgo taṃ tattha saññojanaṃ. <BR>
Na jivhā rasānaṃ saññojanaṃ, na rasā jivhāya saññojanaṃ, yañca tattha tadubhayaṃ paṭicca<BR>
uppajjati chandarāgo taṃ tattha saññojanaṃ. <BR>
Na kāyo phoṭṭhabbānaṃ saññojanaṃ, na phoṭṭhabbā kāyassa saññojanaṃ, yañca tattha<BR>
tadubhayaṃ paṭicca uppajjati chandarāgo taṃ tattha saññojanaṃ. <BR>
Na mano dhammānaṃ saññojanaṃ, na dhammā manassa saññojanaṃ, yañca tattha<BR>
tadubhayaṃ paṭicca uppajjati chandarāgo taṃ tattha saññojananti. <BR>
Lābhā te gahapati suladdhaṃ te gahapati, yassa te gambhīre buddhavacane paññācakkhu<BR>
kamatīti. <BR>
1. Odāto - syā, sī, 1, machasaṃ. <BR>
<BR>
[BJT Page 524] [\x 524/]     <BR>
<BR>
7. 1. 2<BR>
Isidattasuttaṃ<BR>
406. Ekaṃ samayaṃ sambahulā therā bhikkhu macchikāsaṇḍe viharanti ambāṭakavane. Atha<BR>
kho citto gahapati yena therā bhikkhu tenupasaṅkami, upasaṅkamitvā there bhikkhu<BR>
abhivādetvā ekamantaṃ nisīdi. Ekamantaṃ nisinno kho citto gahapati. There bhikkhū<BR>
etadavoca: "adhivāsentu me bhante therā vātanāya bhattanti" adhivāsesuṃ ca kho therā<BR>
bhikkhu tuṇhībhāvena. [PTS Page 284] [\q 284/]      atha kho citto gahapati therānaṃ<BR>
bhikkhūnaṃ adhivāsanaṃ viditvā uṭṭhāyāsanā there bhikkhū abhivādetvā padakkhiṇaṃ<BR>
katvā pakkāmi. <BR>
<BR>
Atha kho therā bhikkhu tassā rattiyā accayena pubbanhasamayaṃ nivāsetvā<BR>
pattacīvaramādāya yena cittassa gahapatino nivesanaṃ tenupasaṅkamiṃsu, upasaṅkamitvā<BR>
paññatte āsane nisīdiṃsu. Atha kho citto gahapati yena therā bhakkhū tenupasaṅkami,<BR>
upasaṅkamitvā there bhikkhū abhivādetvā ekamantaṃ nisīdi, ekamantaṃ nisinno kho citto<BR>
gahapati āyasmantaṃ theraṃ etadavoca:<BR>
Dhātunānattaṃ dhātunānattanti bhante therā vuccati, kittāvatā nu kho bhante dhātunānattaṃ<BR>
vuttaṃ bhagavatāti? Evaṃ vutte āyasmā thero tuṇhī ahosi. Dutiyampi kho citto, gahapati<BR>
āyasmantaṃ theraṃ etadavoca: dhātunānattaṃ dhātunānattanti bhante therā vuccati kittāvatā<BR>
nu kho bhante dhātunānattaṃ vuttaṃ bhagavatāti. Dutiyampi kho āyasmā thero tuṇhī ahosi.<BR>
Tatiyampi kho citto gahapati āyasmantaṃ theraṃ etadavoca: dhātunānattaṃ dhātunānattanti<BR>
bhante thera vuccati, kittāvatā nu kho bhante dhātunānattaṃ vuttaṃ bhagavatāti? Tatiyampi<BR>
kho āyasmā thero tuṇhī ahosi. <BR>
<BR>
Tena kho pana samayena āyasmā isidatto tasmiṃ bhikkhu saṅghe sabbanavako hoti. Atha<BR>
kho āyasmā isidatto āyasmantaṃ theraṃ etadavo ca: vyākaromahaṃ bhante thera cittassa<BR>
gahapatino etaṃ pañhanti? Vyākarohi tvaṃ āvuso isidatta cittassa gahapatino etaṃ pañhanti. <BR>
<BR>
Evaṃ hi tvaṃ gahapati pucchasi: dhātunānattaṃ dhātunānattanti bhante thera vuccati.<BR>
Kittāvatā nu kho bhante dhātunānattaṃ vuttaṃ bhagavatāti? [PTS Page 285] [\q 285/]     <BR>
evaṃ bhante. Idaṃ kho gahapati dhātunānattaṃ vuttaṃ bhagavatā: cakkhudhātu rūpadhātu<BR>
cakkhuviññāṇadhātu, sotadhātu saddadhātu sotaviññāṇadhātu, ghānadhātu gandhadhātu<BR>
ghānaviññāṇadhātu, jivhādhātu rasadhātu jivhāviññāṇadhātu, kāyadhātu phoṭṭhabbadhātu<BR>
kāyaviññāṇadhātu, manodhātu dhammadhātu manoviññāṇadhātu ettāvatā kho gahapati<BR>
dhātunānattaṃ vuttaṃ bhagavatāti. <BR>
<BR>
[BJT Page 526] [\x 526/]     <BR>
<BR>
Atha kho citto gahapati āyasmato isidattassa bhāsitaṃ abhinanditvā anumoditvā there<BR>
bhikkhū paṇītena khādanīyena bhojanīyena sahatthā santappesi, sampavāresi. Atha kho<BR>
therā bhikkhū bhuttāvino onītapattapāṇino uṭṭhāyāsanā pakkamiṃsu. Atha kho āyasmā<BR>
thero āyasmantaṃ isidattaṃ etadavoca: sādhu kho taṃ-1 āvuso isidatta eso pañho paṭibhāsi-2,<BR>
neso pañho maṃ paṭibhāsi, tenanahāvuso-3 isidatta yadā aññadāpi-4. Evarūpo pañho<BR>
āgaccheyya taṃyevettha paṭibhāseyyāti-5. <BR>
<BR>
7. 1. 3. <BR>
Dutiysidaiattasuttaṃ<BR>
<BR>
407. Ekaṃ samayaṃ sambahulā therā bhikkhu macchikāsaṇḍe viharanti ambāṭakavane. Atha<BR>
kho citto gahapati yena therā bhikkhu tenupasaṅkami, upasaṅkamitvā there bhikkhu<BR>
abhivādetvā ekamantaṃ nisīdi. Ekamantaṃ nisinno kho citto gahapati. There bhikkhū<BR>
etadavoca: adhivāsentu me bhante therā svātanāya bhattanti adhivāsesuṃ ca kho therā<BR>
bhikkhu tuṇhībhāvena. Atha kho citto gahapati therānaṃ bhikkhūnaṃ adhivāsanaṃ viditvā<BR>
uṭṭhāyāsanā there bhikkhū abhivādetvā padakkhiṇaṃ katvā pakkāmi. <BR>
<BR>
Atha kho therā bhikkhu tassā rattiyā accayena pubbaṇhasamayaṃ nivāsetvā<BR>
pattacīvaramādāya yena cittassa gahapatino nivesanaṃ tenupasaṅkamiṃsu, upasaṅkamitvā<BR>
paññatte āsane nisīdiṃsu. [PTS Page 286] [\q 286/]      atha kho citto gahapati yena therā<BR>
bhikkhū tenupasaṅkami, upasaṅkamitvā there bhikkhū abhivādetvā ekamantaṃ nisīdi,<BR>
ekamantaṃ nisinno kho citto gahapati āyasmantaṃ theraṃ etadavoca:<BR>
<BR>
Yā imā bhante thera anekavihitā diṭṭhiyo loke uppajjanti: sassato loko, ti vā, asassato lokoti,<BR>
vā, antavā loko, ti vā anantavā loko, ti vā, taṃ jīvaṃ taṃ sarīra, nti vā, aññaṃ jīvaṃ aññaṃ<BR>
sarīra, nti vā, hoti tathāgato parammaraṇāti vā, na hoti tathāgato parammaraṇā, ti vā, hoti<BR>
ca na ca hoti tathāgato parammaraṇāti vā, neva hoti na na hoti tathāgato parammaraṇā, ti<BR>
vā, yānicimāni dvāsaṭṭhidiṭṭhigatāni brahmajāle bhaṇitāni. Imā nu kho bhante diṭṭhiyo<BR>
kismiṃ sati honti kismiṃ asati na hontīti?<BR>
<BR>
1. Tvaṃ- sabbattha<BR>
2. Abhāsi - sī, 1, 2. <BR>
3. Tena āvuso - sīmu, sī 1, 2. <BR>
4. Aññathāpi - machasaṃ, syā. <BR>
5. Bhāseyyāmāti - sī 1, 2. <BR>
Bhāseyyāsīti - syā. <BR>
<BR>
[BJT Page 528] [\x 528/]     <BR>
<BR>
Evaṃ vutte āyasmā thero tuṇhī ahosi. Dutiyampi kho citto gahapati āyasmantaṃ theraṃ<BR>
etadavoca: tatiyampi kho citto gahapati āyasmantaṃ theraṃ etadavoca: yā imā bhante thera<BR>
anekavihitā diṭṭhiyo loke uppajjanti. Sassato lokoti. Vā, asassato lokoti vā, antavā lokoti vā,<BR>
anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato<BR>
parammaraṇāti vā, na hoti tathāgato parammaraṇāti vā, hoti ca na ca hoti tathāgato<BR>
parammaraṇāti vā, neva hoti na na hoti tathāgato parammaraṇāti vā yānicimāni<BR>
dvāsaṭṭhidiṭṭhigatāni brahmajāle bhaṇitāni. Imā nu kho bhante diṭṭhiyo kismiṃ sati honti,<BR>
kismiṃ asati na hontīti? Tatiyampi kho āyasmā thero tuṇhī ahosi. Tena kho pana samayena<BR>
āyasmā isidatto tasmiṃ bhikkhu saṅghe sabbanavo hoti. Atha kho āyasmā isidatto<BR>
āyasmantaṃ theraṃ etadavoca: vyākaromahaṃ bhante thera cittassa gahapatino etaṃ<BR>
pañhanti? Vyākarohi tvaṃ āvuso isidatta cittassa gahapatino etaṃ pañhanti. [PTS Page 287]<BR>
[\q 287/]      evaṃ tvaṃ gahapati pucchasi: yā imā bhante thera anekavihitā diṭṭhiyo loke<BR>
uppajjanti: sassato lokoti vā, asassato lokoti vā, antavā lokoti vā, anantavā lokoti vā, taṃ<BR>
jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato parammaraṇāti vā, na<BR>
hoti tathāgato parammaraṇāti vā, hoti ca na ca hoti tathāgato parammaraṇāti vā, neva hoti<BR>
na na hoti tathāgato parammaraṇāti vā yānicimāni dvāsaṭṭhidiṭṭhigatāni brahmajāle<BR>
bhaṇitāni. Imā nu kho bhante diṭṭhiyo kismiṃ sati honti, kismiṃ asati na honitīti? Evaṃ<BR>
bhante. <BR>
<BR>
<BR>
<BR>
Yā imā gahapati anekavihitā diṭṭhiyo loke uppajjanti: sassato lokoti vā, asassato lokoti vā,<BR>
antavā lokoti vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti<BR>
vā, hoti tathāgato parammaraṇāti vā, na hoti tathāgato parammaraṇāti vā, hoti ca na ca hoti<BR>
tathāgato parammaraṇāti vā, neva hoti na na hoti tathāgato parammaraṇāti vā, yānicimāni<BR>
dvāsaṭṭhi diṭṭhigatāni brahmajāle bhaṇitāni. Imā kho gahapati diṭṭhiyo sakkāya diṭṭhiyā<BR>
sati honti sakkāya diṭṭhiyā asati na hontīti. <BR>
<BR>
Kathampana bhante sakkāya diṭṭhi hotīti? Idha gahapati assutavā puthujjano ariyānaṃ<BR>
adassāvī ariyadhammassa akovido ariyadhamme avinīto sappurisānaṃ adassāvī<BR>
sappurisadhammassa akovido sappurisadhamme avinīto rūpaṃ attato samanupassati,<BR>
rūpavantaṃ vā attānaṃ, attani vā rūpaṃ, rūpasmiṃ vā attānaṃ; vedanaṃ attato samanupassati,<BR>
vedanāvantaṃ vā attānaṃ, attani vā vedanaṃ, vedanāsmiṃ vā attānaṃ; saññaṃ attato<BR>
samanupassati, saññāvantaṃ vā attānaṃ, attani vā saññaṃ, saññāsmiṃ vā attānaṃ; saṅkhāre<BR>
attato samanupassati, saṅkhārevantaṃ vā attānaṃ, attani vā saṅkhāre, saṅkhāresmiṃ vā<BR>
attānaṃ; viññāṇaṃ attato samanupassati, viññāṇavantaṃ vā attānaṃ, attani vā viññāṇaṃ,<BR>
viññāṇasmiṃ vā attānaṃ; evaṃ kho gahapati sakkāyadiṭṭhi hotīti. <BR>
<BR>
[BJT Page 530] [\x 530/]     <BR>
<BR>
Kathampana bhante sakkāya diṭṭhi na hotīti? Idha gahapati sutavā ariyasāvako ariyānaṃ<BR>
dassāvī ariyadhammassa kovido ariyadhamme suvinīto sappurisānaṃ dassāvī<BR>
sappurisadhammassa kovido sappurisadhamme suvinīto na rūpaṃ attato samanupassati, na<BR>
rūpavantaṃ vā attānaṃ, na attani vā rūpaṃ, na rūpasmiṃ vā attānaṃ; na vedanaṃ attato<BR>
samanupassati, na vedanāvantaṃ vā attānaṃ, na attani vā vedanaṃ, na vedanāsmiṃ vā<BR>
attānaṃ;na saññaṃ attato samanupassati, na saññāvantaṃ vā attānaṃ, na attani vā saññaṃ, na<BR>
saññāsmiṃ vā attānaṃ; na saṅkhāre attato samanupassati, na saṅkhārevantaṃ vā attānaṃ, na<BR>
attani vā saṅkhāre, na saṅkhāresmiṃ vā attānaṃ; na viññāṇaṃ attato samanupassati, na<BR>
viññāṇavantaṃ vā attānaṃ, na attani vā viññāṇaṃ, na viññāṇasmiṃ vā attānaṃ; evaṃ kho<BR>
gahapati sakkāyadiṭṭhi na hotīti. <BR>
<BR>
[PTS Page 288] [\q 288/]      kuto bhante ayyo isidatto āgacchatīti? Avantiyā khvāhaṃ<BR>
gahapati āgacchāmiti. Atthi bhante avantiyā isidatto nāma kulaputto amhākaṃ<BR>
adiṭṭhasahāyo pabbajito diṭṭho so āyasmāti? Evaṃ gahapatīti. Kahaṃ nu kho so bhante<BR>
āyasmā etarahi viharatīti? Evaṃ vutte āyasmā isidatto tuṇhī ahosi. Ayyo no bhante<BR>
isidattoti? Evaṃ gahapatīti. Abhiramatu bhante ayyo isidatto macchikāsaṇḍe, ramaṇīyaṃ<BR>
ambāṭakavanaṃ, ahaṃ ayyassa isidattassa ussukkaṃ karissāmi<BR>
cīvara-piṇḍapāta-senāsana-gilānapaccaya-bhesajjaparikkhārānanti. Kalyāṇaṃ vuccati<BR>
gahapatīti. <BR>
<BR>
Atha kho citto gahapati āyasmato isidattassa bhāsitaṃ abhinanditvā anumoditvā there<BR>
bhikkhu paṇītena khādanīyena bhojanīyena sahatthā santappesi sampavāresi, atha kho<BR>
therā bhikkhu bhuttāvino onītapattapāṇino uṭṭhāyāsanā pakkamiṃsu. <BR>
<BR>
Atha kho āyasmā thero āyasmantaṃ isidattaṃ etadavoca: sādhu kho taṃ āvuso isidatta eso<BR>
pañho paṭibhāsi, neso pañho maṃ paṭibhāsi. Tenahāvuso-1 isidatta yadā aññadāpi evarūpo<BR>
pañho āgaccheyya taṃ yevettha paṭibhāyeyyāti atha kho āyasmā isidatto senāsanaṃ<BR>
saṃsāmetvā pattacīvaraṃ ādāya macchikāsaṇḍamhā pakkāmi, yaṃ macchikāsaṇḍamhā<BR>
pakkāmi tathā pakkanto va ahosi, na puna paccāgañjiti. <BR>
<BR>
1. Tena āvuso - sī 1, 2. <BR>
<BR>
[BJT Page 532] [\x 532/]     <BR>
7. 1. 4<BR>
Mahakasuttaṃ<BR>
<BR>
408. Ekaṃ samayaṃ sambahulā therā bhikkhu macchikāsaṇḍe viharati ambāṭakavane, [PTS<BR>
Page 289] [\q 289/]      atha kho citto gahapati yena therā bhikkhu tenupasaṅkami,<BR>
upasaṅkamitvā there bhikkhū abhivādetvā ekamantaṃ nisīdi, ekamantaṃ nisinno kho citto<BR>
gahapati there bhikkhu etadavoca: adhivāsentu me bhante therā svātanāya gokule bhattanti,<BR>
adhivāsesuṃ kho therā bhikkhu tuṇhībhāvena. Atha kho citto gahapati therānaṃ<BR>
bhikkhūnaṃ adhivāsanaṃ viditvā uṭṭhāyāsanā there bhikkhū abhivādetvā padakkhiṇaṃ<BR>
katvā pakkāmi. <BR>
<BR>
Atha kho therā bhikkhū tassā rattiyā accayena pubbaṇhasamayaṃ nivāsetvā<BR>
pattacīvaramādāya yena cittassa gahapatino gokulaṃ tenupasaṅkamiṃsu, upasaṅkamitvā<BR>
paññatte āsane nisīdiṃsu, atha kho citto gahapati there bhikkhū paṇītena sappipāyāsena<BR>
sahatthā santappesi sampavāresi, atha kho therā bhikkhū bhuttāvino onītapattapāṇino<BR>
uṭṭhāyāsanā pakkamiṃsu, cittopi kho gahapati sesakaṃ vissajjethāti vatvā there bhikkhū<BR>
piṭṭhito piṭṭhito anubandhi. <BR>
<BR>
Tena kho pana samayena uṇhaṃ hoti kuṭhitaṃ-1. , Te ca therā bhikkhu paceliyamānena<BR>
maññe kāyena gacchanti yathā taṃ subhojanaṃ bhuttāvino. Tena kho pana samayena āyasmā<BR>
mahako tasmiṃ bhikkhusaṅghe sabbanavako hoti, atha kho āyasmā mahako āyasmantaṃ<BR>
theraṃ etadavoca: sādhu khvassa bhante thera-2. Yaṃ sītako vāto vāyeyya,<BR>
abbhasampilāpo-3. Ca assa, devo ca ekamekaṃ phusāyeyyāti-4. Sādhu khvassa āvuso<BR>
mahaka yaṃ sītako ca vāto vāyeyya, abbhasampilāpo ca assa devo ca ekamekaṃ<BR>
phusāyeyyāti. Atha kho āyasmā mahako tathārūpaṃ iddhābhisaṅkhāraṃ [PTS Page 290] [\q<BR>
290/]     abhisaṅkhāsi-5. Yathā-6 sītako ca vāto vāyittha-7 abbhasampilāpo ca assa, devo ca<BR>
ekamekaṃ phusi. <BR>
<BR>
Atha kho cittassa gahapatissa-8 etadahosi: yo kho imasmiṃ bhikkhusaṅghe sabbanavako<BR>
bhikkhu, tassa-9 evarūpo iddhānubhāvoti. Atha kho āyasmā mahako ārāmaṃ sampāpuṇitvā<BR>
āyasmantaṃ theraṃ etadavoca: alamettāvatā bhante therāti, alamettāvatā āvuso mahaka,<BR>
katamettāvatā āvuso mahaka, pujitamettāvatā āvuso mahakāti. Atha kho therā bhikkhū<BR>
yathāvihāraṃ agamaṃsu, āyasmāpi kho mahako sakaṃ vihāraṃ agamāsi. <BR>
<BR>
------------------------<BR>
1. Kuṭṭhitaṃ syā, aṭṭhakathā kikiṭaṃ sī 1, 2, kithitaṃ?<BR>
2. Therassa - syā<BR>
3. Abbhisambhilāpo - sī 1, 2<BR>
4. Phasayeyya - syā<BR>
5. Abhisaṅkhari - machasaṃ, syā<BR>
6. Yathāyaṃ - machasaṃ syā<BR>
7. Vāyi - machasaṃ<BR>
8. Gahapatino - machasaṃ<BR>
9. Tassāyaṃ - machasaṃ, syā<BR>
<BR>
[BJT Page 534] [\x 534/]     <BR>
<BR>
Atha kho citto gahapati yenāyasmā mahako tenupasaṅkami, upasaṅkamitvā āyasmantaṃ<BR>
mahakaṃ abhivādetvā ekamantaṃ nisīdi. Ekamantaṃ nisinno kho citto gahapati āyasmantaṃ<BR>
mahakaṃ etadavoca: sādhu me bhante ayyo mahako uttarimanussadhammā<BR>
iddhipāṭihāriyaṃ dassetuti. Tena hi tvaṃ gahapati ālinde uttarāsaṅgaṃ paññāpetvā<BR>
tiṇakalāpaṃ okāsehīti. Evambhanteti kho citto gahapati āyasmato mahakassa paṭissutvā<BR>
ālinde uttarāsaṅgaṃ paññāpetvā tiṇakalāpaṃ okāsesi. <BR>
<BR>
Atha kho āyasmā mahako vihāraṃ pavisitvā sūcighaṭikaṃ datvā tathārūpaṃ<BR>
iddhābhisaṅkhāraṃ abhisaṅkhāsi, yathā tālacchiggalena ca aggalantarikāya ca acci<BR>
nikkhamitvā tiṇāni jhāpesi, uttarāsaṅgaṃ na jhāpesi. Atha kho citto gahapati uttarāsaṅgaṃ<BR>
papphoṭetvā saṃviggo lomahaṭṭhajāto ekamantaṃ aṭṭhāsi. Atha kho āyasmā mahako vihārā<BR>
nikkhamitvā cittaṃ gahapatiṃ etadavoca: "alamettāvatā gahapatī" ti. [PTS Page 291] [\q<BR>
291/]      alamettāvatā bhante mahaka, katamettāvatā bhante mahaka, pūjitamettāvatā<BR>
bhante mahaka, abhiramatu bhante ayyo mahako macchikāsaṇḍe, ramaṇīyaṃ<BR>
ambāṭakavanaṃ, ahaṃ ayyassa mahakassa ussukkaṃ kirissāmi cīvara - piṇḍapāta - senāsana<BR>
- gilānapaccaya - bhesajjaparikkhārānanti. Kalyāṇaṃ vuccati gahapatīti. Atha kho āyasmā<BR>
mahako senāsanaṃ saṃsāmetvā pattacīvaraṃ ādāya macchikāsaṇḍamhā pakkāmi, yaṃ<BR>
macchikāsaṇḍamhā pakkāmi tathā pakkantova ahosi. Na puna paccāgañchīti. <BR>
<BR>
7. 1. 5<BR>
Kāmabhusuttaṃ<BR>
<BR>
409. Ekaṃ samayaṃ āyasmā kāmabhu macchikāsaṇḍe viharati ambāṭakavane. Atha kho citto<BR>
gahapati yenāyasmā kāmabhu tenupasaṅkami, upasaṅkamitvā āyasmantaṃ kāmabhuṃ<BR>
abhivādetvā ekamantaṃ nisīdi. Ekamantaṃ nisinnaṃ kho cittaṃ gahapatiṃ āyasmā kāmabhu<BR>
etadavoca: vuttamidaṃ gahapati:<BR>
Nelaṅgo setapacchādo ekāro vattatī ratho<BR>
Anīghaṃ passa āyantaṃ-1 chinnasotaṃ abandhananti. <BR>
<BR>
Imassa kho gahapati saṅkhittena bhāsitassa kathaṃ vitthārena attho daṭṭhabboti? Kinnu kho<BR>
etaṃ bhante bhagavatā bhāsitanti? Evaṃ gahapatīti, tena hi bhante muhuttaṃ āgamehi<BR>
yāvassa atthaṃ pekkhāmīti. Atha kho citto gahapati muhuttaṃ tuṇhī hutvā āyasmantaṃ<BR>
kāmabhuṃ etadavoca:<BR>
<BR>
1. Appattaṃ - syā. <BR>
<BR>
[BJT Page 536] [\x 536/]     <BR>
<BR>
[PTS Page 292] [\q 292/]      nelaṅganti kho bhante sīlānametaṃ adhivacanaṃ, setapacchādo<BR>
ti kho bhante vimuttiyā etaṃ adhivacanaṃ, ekāroti kho bhante satiyā etaṃ adhivacanaṃ,<BR>
vattatīti kho bhante abhikkama paṭikkamassetaṃ adhivacanaṃ, rathoti kho bhante imassetaṃ<BR>
cātummahābhutikassa kāyassa adhivacanaṃ mātāpettikasambhavassa<BR>
odanakummāsūpacayassa aniccucchādana parimaddana bhedana viddhaṃsana dhammassa,<BR>
rāgo kho bhante nīgho doso nīgho moho nīgho, te khīṇāsavassa bhikkhuno pahīnā<BR>
ucchinnamūlā tālāvatthukatā anabhāvakatā āyatiṃ anuppādadhammā, tasmā khīṇāsavo<BR>
bhikkhu anīghoti vuccati. Āyantanti-1 kho bhante arahato etaṃ adhivacanaṃ. Sototi kho<BR>
bhante taṇhāya etaṃ adhivacanaṃ, sā khīṇāsavassa bhikkhuno pahīnā ucchinnamūlā<BR>
tālāvatthukatā anabhāvakatā āyatiṃ anuppādadhammā. Tasmā khīṇāsavo bhikkhu<BR>
chinnasototi vuccati. Rāgo kho bhante bandhanaṃ, doso bandhanaṃ, moho bandhanaṃ, te<BR>
khīṇāsavassa bhikkhuno pahīnā ucchinnamūlā tālāvatthukatā anabhāvakatā āyatiṃ<BR>
anuppādadhammā. Tasmā khīṇāsavo bhikkhu abandhanoti vuccati. Iti kho bhante yantaṃ<BR>
vuttaṃ bhagavatā; <BR>
"Nelaṅgo setapacchādo ekāro vattatī ratho<BR>
Anīghaṃ passa āyantaṃ-1 chinnasotaṃ abandhana" nti. <BR>
<BR>
Imassa khvāhaṃ bhante-2 bhagavatā saṅkhittena bhāsitassa evaṃ vitthārena atthaṃ ājānāmīti.<BR>
Lābhā vata te gahapati, suladdhante gahapati, yassa te gambhīre buddhavacane<BR>
paññācakkhu kamatīti. <BR>
<BR>
<BR>
<BR>
7. 1. 6<BR>
Dutiyakāmabhusuttaṃ<BR>
<BR>
410. [PTS Page 293] [\q 293/]      ekaṃ samayaṃ āyasmā kāmabhu macchikāsaṇḍe viharati<BR>
ambāṭaka vane. Atha kho citto gahapati yenāyasmā kāmabhu tenupasaṅkami,<BR>
upasaṅkamitvā āyasmantaṃ kāmabhuṃ abhivādetvā ekamantaṃ nisīdi. Ekamantaṃ nisinnaṃ<BR>
kho cittaṃ gahapatiṃ āyasmā kāmabhu etadavoca: kati nu kho bhante saṅkhārāti. Tayo kho<BR>
gahapati saṅkhārā kāyasaṅkhāro vacīsaṅkhāro cittasaṅkhāroti. Sādhu bhanteti kho citto<BR>
gahapati āyasmato kāmabhussa bhāsitaṃ abhinanditvā anumoditvā āyasmantaṃ kāmabhuṃ<BR>
uttariṃ pañhaṃ āpucchi. <BR>
Katamo pana bhante kāyasaṅkhāro? Katamo vacī saṅkhāro? Katamo cittasaṅkhāroti?<BR>
Assāsapassāsā kho gahapati kāyasaṅkhāro. Vitakkavicārā vacīsaṅkhāro, saññā ca vedanā ca<BR>
cittasaṅkhāroti. <BR>
Sādhu bhanteti kho citto gahapati āyasmato kāmabhussa bhāsitaṃ abhinanditvā anumoditvā<BR>
āyasmantaṃ kāmabhuṃ uttariṃ pañhaṃ āpucchi:<BR>
<BR>
1. Appattaṃ - syā<BR>
2. Imassa kho bhante - machasaṃ imassa khohaṃ - syā. <BR>
<BR>
[BJT Page 538] [\x 538/]     <BR>
<BR>
Kasmā pana bhante assāsapassāsā, kāyasaṅkhāro? Kasmā vitakkavicārā vacīsaṅkhāro?<BR>
Kasmā saññā ca vedanā ca cittasaṅkhāroti? Assāsapassāsā kho gahapati kāyikā, ete dhammā<BR>
kāyapaṭibaddhā, tasmā assāsapassāsā kāyasaṅkhāro. Pubbe kho gahapati vitakketvā<BR>
vicāretvā pacchā vācaṃ bhindati, tasmā vitakkavicārā vacīsaṅkhāro. Saññā ca vedanā ca<BR>
cetasikā, ete dhammā cittapaṭibaddhā, tasmā saññā ca vedanā ca cittasaṅkhāroti. <BR>
Sādhu bhanteti kho citto gahapati āyasmato kāmabhussa bhāsitaṃ abhinanditvā anumoditvā<BR>
āyasmantaṃ kāmabhuṃ uttariṃ pañhaṃ āpucchi:<BR>
<BR>
Kathaṃ pana bhante saññāvedayitanirodhasamāpatti hotīti? Na kho gahapati saññāvedayita<BR>
nirodhaṃ samāpajjantassa bhikkhuno evaṃ hoti: "ahaṃ saññāvedayitanirodhaṃ<BR>
samāpajjassanti vā ahaṃ saññāvedayitanirodhaṃ samāpajjāmīti vā ahaṃ<BR>
saññāvedayitanirodhaṃ samāpanto" ti [PTS Page 294] [\q 294/]      vā-1 ti, atha khvassa<BR>
pubbeva tathā cittaṃ bhāvitaṃ hoti yaṃ taṃ tathattāya upanetīti. <BR>
Sādhu bhanteti kho citto gahapati āyasmato kāmabhussa bhāsitaṃ abhinanditvā anumoditvā<BR>
āyasmantaṃ kāmabhuṃ uttariṃ pañhaṃ āpucchi:<BR>
<BR>
Saññāvedayitanirodhaṃ samāpajjantassa pana bhante bhikkhuno katame dhammā paṭhamaṃ<BR>
nirujjhanti yadi vā kāyasaṅkhāro yadi vā vacīsaṅkhāro yadi vā cittasaṅkhāro? Ti.<BR>
Saññāvedayitanirodhaṃ samāpajjantassa kho gahapati bhikkhuno vacīsaṅkhāro paṭhamaṃ<BR>
nirujjhati, tato kāyasaṅkhāro, tato cittasaṅkhāroti. <BR>
Sādhu bhanteti kho citto gahapati āyasmato kāmabhussa bhāsitaṃ abhinanditvā anumoditvā<BR>
āyasmantaṃ kāmabhuṃ uttariṃ pañhaṃ āpucchi:<BR>
<BR>
Soyaṃ bhante mato kālakato, yocāyaṃ bhikkhu saññāvedayitanirodhaṃ samāpanno, imesaṃ<BR>
kiṃ nānākaraṇanti? Yvāyaṃ gahapati mato kālakato, tassa kāyasaṅkhāro niruddho<BR>
paṭippassaddho, cittasaṅkhāro niruddho paṭippassaddho, āyu parikkhīṇaṃ usmā vūpasantā,<BR>
indriyāni viparibhinnāni-2 yo ca khvāyaṃ gahapati bhikkhu saññāvedayitanirodhaṃ<BR>
samāpanno, tassapi kāyasaṅkhāro niruddho paṭippassaddho, vacīsaṅkhāro niruddho<BR>
paṭippassaddho, cittasaṅkhāro niruddho paṭippassaddho, āyu aparikkhīṇaṃ, usmā<BR>
avupasantā, indriyāni vippasannāni. Yvāyaṃ gahapati, mato kālakato, yocāyaṃ bhikkhū<BR>
saññāvedayitanirodhaṃ samāpanno, idaṃ tesaṃ nānākaraṇanti. <BR>
Sādhu bhanteti kho citto gahapati āyasmato kāmabhussa bhāsitaṃ abhinanditvā anumoditvā<BR>
āyasmantaṃ kāmabhuṃ uttariṃ pañhaṃ āpucchi:<BR>
<BR>
Kathaṃ pana bhante saññāvedayitanirodhasamāpattiyā vuṭṭhānaṃ hotīti. Na kho gahapati<BR>
saññāvedayitanirodhasamāpattiyā vuṭṭhahantassa bhikkhuno evaṃ hoti: "ahaṃ<BR>
saññāvedayitanirodhasamāpattiyā vuṭṭhahissanti vā ahaṃ saññāvedayitanirodhasamāpattiyā<BR>
vuṭṭhahāmīti vā ahaṃ saññāvedayitanirodhasamāpattiyā vuṭṭhito vā" ti, atha khvassa<BR>
pubbeva tathā cittaṃ bhāvitaṃ hoti yaṃ taṃ tathattāya upanetīti. <BR>
[PTS Page 295] [\q 295/]      sādhu bhanteti kho citto gahapati āyasmato kāmabhussa<BR>
bhāsitaṃ abhinanditvā anumoditvā āyasmantaṃ kāmabhuṃ uttariṃ pañhaṃ āpucchi:<BR>
<BR>
1. Vāti - iti bhavitabbanti maññe<BR>
2. Paribhinnāti - sī 1, 2. <BR>
<BR>
[BJT Page 540] [\x 540/]     <BR>
<BR>
Saññāvedayitanirodhasamāpattiyā vuṭṭhahantassa pana bhante bhikkhuno katame dhammā<BR>
paṭhamaṃ uppajjanti yadi vā kāyasaṅkhāro yadi vā vacīsaṅkhāro yadi vā cittasaṅkhāroti?<BR>
Saññāvedayitanirodhasamāpattiyā vuṭṭhahantassa kho gahapati bhikkhuno cittasaṅkhāro<BR>
paṭhamaṃ uppajjati, tato kāyasaṅkhāro, tato vacīsaṅkhāroti. <BR>
Sādhu bhanteti kho citto gahapati āyasmato kāmabhussa bhāsitaṃ abhinanditvā anumoditvā<BR>
āyasmantaṃ kāmabhuṃ uttariṃ pañhaṃ āpucchi:<BR>
<BR>
Saññāvedayitanirodhasamāpattiyā vuṭṭhitaṃ pana bhante bhikkhuṃ kati phassā phusantīti?<BR>
Saññāvedayitanirodhasamāpattiyā vuṭṭhitaṃ kho gahapati bhikkhuṃ tayo phassā phusanti<BR>
suññato phasso animitto phasso appaṇihito phassoti. <BR>
Sādhu bhanteti kho citto gahapati āyasmato kāmabhussa bhāsitaṃ abhinanditvā anumoditvā<BR>
āyasmantaṃ kāmabhuṃ uttariṃ pañhaṃ āpucchi:<BR>
<BR>
Saññāvedayitanirodhasamāpattiyā vuṭṭhitassa pana bhante bhikkhuno kiṃ ninnaṃ cittaṃ<BR>
hoti kiṃ ponaṃ kiṃ pabbhāranti? Saññāvedayitanirodhasamāpattiyā vuṭṭhitassa kho gahapati<BR>
bhikkhuno vivekaninnaṃ cittaṃ hoti vivekaponaṃ vivekapabbhāranti. Sādhu bhanteti kho<BR>
citto gahapati āyasmato kāmabhussa bhāsitaṃ abhinanditvā anumoditvā āyasmantaṃ<BR>
kāmabhuṃ uttariṃ pañhaṃ āpucchi:<BR>
<BR>
Saññāvedayitanirodhasamāpattiyā pana bhante kati dhammā bahukārāti. Addhā kho tvaṃ<BR>
gahapati yaṃ paṭhamaṃ pucchitabbaṃ taṃ pacchā pucchasi, api ca tyāhaṃ vyākarissāmi,<BR>
saññāvedayitanirodhasamāpattiyā kho gahapati dve dhammā bahukārā samatho ca<BR>
vipassanā cāti. <BR>
<BR>
7. 1. 7<BR>
Godattasuttaṃ<BR>
<BR>
411. Ekaṃ samayaṃ āyasmā godatto macchikāsaṇḍe viharati ambāṭakavane, [PTS Page 296]<BR>
[\q 296/]      atha kho citto gahapati yenāyasmā godatto tenupasaṅkami, upasaṅkamitvā<BR>
āyasmantaṃ godattaṃ abhivādetvā ekamantaṃ nisīdi. Ekamantaṃ nisinnaṃ kho cittaṃ<BR>
gahapatiṃ āyasmā godatto etadavoca:<BR>
<BR>
Yā cāyaṃ gahapati appamāṇā cetovimutti, yā ca ākiñcaññā cetovimutti yā ca suññatā<BR>
cetovimutti yā ca animittā cetovimutti, ime dhammā nānatthā-1 nānā vyañjanā? Udāhū<BR>
ekatthā-2 vyāñjanameva nānanti?<BR>
<BR>
1. Nānaṭṭhā - sī 1, 2. <BR>
2. Ekaṭṭhā - sī 1, 2. <BR>
<BR>
[BJT Page 542] [\x 542/]     <BR>
<BR>
Atthi bhante pariyāyo yaṃ pariyāyaṃ āgamma ime dhammā nānatthā ceva nānāvyañjanā ca,<BR>
ati pana bhante pariyāyo yaṃ pariyāyaṃ āgamma ime dhammā ekatthā vyāñjanameva<BR>
nānanti. <BR>
<BR>
Katamo ca pana bhante pariyāyo yaṃ pariyāyaṃ āgamma ime dhammā nānatthā ceva<BR>
nānāvyañjanā ca:<BR>
<BR>
Idha bhante bhikkhu mettāsahagatena cetasā ekaṃ disaṃ pharitvā viharati, tathā dutiyaṃ,<BR>
tathā tatiyaṃ, tathā catutthiṃ, -1 iti uddhamadho tiriyaṃ sabbadhi sabbattatāya sabbāvantaṃ<BR>
lokaṃ mettāsahagatena cetasā vipulena mahaggatena appamāṇena averena abyāpajjhena -2.<BR>
Pharitvā viharati. <BR>
Idha bhante bhikkhu karuṇāsahagatena cetasā ekaṃ disaṃ pharitvā viharati, tathā dutiyaṃ,<BR>
tathā tatiyaṃ, tathā catutthiṃ, iti uddhamadho tiriyaṃ sabbadhi sabbattatāya sabbāvantaṃ<BR>
lokaṃ karuṇāsahagatena cetasā vipulena mahaggatena appamāṇena averena abyāpajjhena<BR>
pharitvā viharati. <BR>
Idha bhante bhikkhu muditāsahagatena cetasā ekaṃ disaṃ pharitvā viharati, tathā dutiyaṃ,<BR>
tathā tatiyaṃ, tathā catutthiṃ, iti uddhamadho tiriyaṃ sabbadhi sabbattatāya sabbāvantaṃ<BR>
lokaṃ muditāsahagatena cetasā vipulena mahaggatena appamāṇena averena abyāpajjhena<BR>
pharitvā viharati. <BR>
Idha bhante bhikkhu upekkhāsahagatena cetasā ekaṃ disaṃ pharitvā viharati, tathā dutiyaṃ,<BR>
tathā tatiyaṃ, tathā catutthiṃ, iti uddhamadho tiriyaṃ sabbadhi sabbattatāya sabbāvantaṃ<BR>
lokaṃ upekkhāsahagatena cetasā vipulena mahaggatena appamāṇena averena abyāpajjhena<BR>
pharitvā viharati. Ayaṃ vuccati bhante appamāṇā cetovimutti. <BR>
<BR>
Katamā ca bhante ākiñcaññācetovimutti:<BR>
<BR>
Idha bhante bhikkhu sabbaso viññāṇañcāyatanaṃ samatikkamma natthi kiñcīti<BR>
ākiñcaññāyatanaṃ upasampajja viharati, ayaṃ vuccati bhante ākiñcaññācetovimutti. <BR>
<BR>
Katamā ca bhante suññatācetovimutti:<BR>
<BR>
Idha bhante bhikkhu araññagato vā rukkhamūlagato vā suññāgāragato vā itipaṭisaṃcikkhati<BR>
suññamidaṃ attena [PTS Page 297] [\q 297/]      vā attaniyena vā, ayaṃ vuccati bhante<BR>
suññātācetovimutti. <BR>
<BR>
Katamā ca bhante animittācetovimutti:<BR>
<BR>
Idha bhante bhikkhu sabbanimittānaṃ amanasikārā animittaṃ ceto samādhiṃ upasampajja<BR>
viharati, ayaṃ vuccati bhante animittācetovimutti. Ayaṃ kho bhante pariyāyo yaṃ pariyāyaṃ<BR>
āgamma ime dhammā nānatthā ceva nānāvyañjanā ca. <BR>
<BR>
Katamo ca bhante pariyāyo yaṃ pariyāyaṃ āgamma ime dhammā ekatthā vyañjanameva<BR>
nānaṃ:<BR>
<BR>
1. Catutthaṃ - sī 1, 2, syā. 2. Avyāpajjena - machasaṃ<BR>
<BR>
[BJT Page 544] [\x 544/]     <BR>
<BR>
Rāgo kho bhante pamāṇakaraṇo doso pamāṇakaraṇo moho pamāṇakaraṇo, te<BR>
khīṇāsavassa bhikkhuno pahīnā ucchinnamūlā tālāvatthukatā anabhāvakatā āyatiṃ<BR>
anuppādadhammā. Yāvatā kho bhante appamāṇā cetovimuttiyo akuppā tāsaṃ cetovimutti<BR>
aggamakkhāyati. Sā kho panākuppā cetovimutti suññā rāgena suññā dosena suññā mohena.<BR>
Rāgo kho bhante kiñcanaṃ doso kiñcanaṃ moho kiñcanaṃ, te khīṇāsavassa bhikkhuno<BR>
pahīnā uccinnamūlā tālāvatthukatā anabhāvakatā āyatiṃ anuppādadhammā. Yāvatā kho<BR>
bhante ākiñcaññā cetovimuttiyo akuppā tāsaṃ cetovimutti aggamakkhāyati; sā kho<BR>
panākuppā cetovimutti suññā rāgena suññā dosena suññā mohena. <BR>
<BR>
Rāgo kho bhante nimittakaraṇo doso nimittakaraṇo moho nimittakaraṇo, te khīṇāsavassa<BR>
bhikkhuno pahīnā ucchinnamūlā tālāvatthukatā anabhāvakatā āyatiṃ anuppādadhammā.<BR>
Yāvatā kho bhante animittā cetovimuttiyo akuppā tāsaṃ cetovimutti aggamakkhāyati; sā kho<BR>
panākuppā cetovimutti suññā rāgena suññā dosena suññā mohena. Ayaṃ kho bhante<BR>
pariyāyo yaṃ pariyāyaṃ āgamma ime dhammā ekatthā vyañjanameva nānanti. Lābhā te<BR>
gahapati suladdhante gahapati yassa te gambhīre buddhavacane paññācakkhu kamatīti<BR>
<BR>
7. 1. 8<BR>
Nigaṇṭhasuttaṃ<BR>
<BR>
412. Tena kho pana samayena nigaṇṭho nātaputto-1 macchikāsaṇḍaṃ [PTS Page 298] [\q<BR>
298/]      anuppatto hoti mahatiyā nigaṇṭhaparisāya saddhiṃ, assosi kho citto gahapati<BR>
nigaṇṭho kira nātaputto macchikāsaṇḍaṃ anuppatto mahatiyā nigaṇṭhaparisāya saddhinti.<BR>
Atha kho citto gahapati sambahulehi upāsakehi saddhiṃ yena nigaṇṭho nātaputto<BR>
tenupasaṅkami, upasaṅkamitvā nigaṇṭhena nātaputtena saddhiṃ sammodi sammodanīyaṃ<BR>
kathaṃ sārāṇīyaṃ vītisāretvā ekamantaṃ nisīdi, ekamantaṃ nisinnaṃ kho cittaṃ gahapatiṃ<BR>
nigaṇṭho nātaputto etadavoca: saddahasi tvaṃ gahapati samaṇassa gotamassa atthi avitakko<BR>
avicāro samādhi, atthi vitakka vicāranaṃ nirodhoti. <BR>
<BR>
1. Nāṭa putto - machasaṃ<BR>
<BR>
[BJT Page 546] [\x 546/]     <BR>
<BR>
Na khvāhaṃ ettha bhante bhagavato saddhāya gacchāmi: atthi avitakko avicāro samādhi,<BR>
atthi vitakkavicārānaṃ nirodhoti. Evaṃ vutte nigaṇṭho nātaputto sakaṃ parisaṃ ulloketvā-1<BR>
etadavoca: idaṃ bhavanto passantu yāvaujuko-2 cāyaṃ citto gahapati, yāva asaṭho cāyaṃ<BR>
citto gahapati, yāva amāyāvī cāyaṃ citto gahapati, vātaṃ vā so jālena bādhetabbaṃ<BR>
maññeyya yo vitakkavicāre nirodhetabbaṃ maññeyya, sakamuṭṭhinā vā so gaṅgāya sotaṃ<BR>
āvāretabbaṃ maññeyyāti. Yo vitakka vicāre nirodhetabbaṃ maññeyyāti. <BR>
<BR>
<BR>
<BR>
Taṃ kimmaññasi bhante katamaṃ nu kho paṇītataraṃ ñāṇaṃ vā saddhā vāti. Saddhāya kho<BR>
gahapati ñāṇaṃ yeva paṇītataraṃ. <BR>
<BR>
Ahaṃ kho bhante yāvadeva ākaṅkhāmi vivicceva kāmehi vivicca akusalehi dhammehi<BR>
savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja [PTS Page 299]<BR>
[\q 299/]      viharāmi, ahaṃ kho bhante yāvadeva ākaṅkhāmi vitakkavicārānaṃ vūpasamā<BR>
ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ<BR>
dutiyaṃ jhānaṃ upasampajja viharāmi. Pītiyā ca virāgā ca upekkhako ca viharati sato ca<BR>
sampajāno, sukhañca kāyena paṭisaṃvedeti. Yaṃ taṃ ariyā ācikkhanti: upekkhako satimā<BR>
sukhavihārīti, tatiyaṃ jhānaṃ upasampajja viharāmi. Ahaṃ kho bhante yāvadeva ākaṅkhāmi<BR>
sukhassa ca pahāṇā dukkhassa ca pahāṇā pubbeva somanassadomanassānaṃ atthaṅgamā<BR>
adukkhaṃ asukhaṃ upekkhāsatiparisuddhiṃ catutthaṃ jhānaṃ upasampajja viharāmi. Na so<BR>
khvāhaṃ bhante evaṃ jānanto evaṃ passanto kassa aññassa samaṇassa vā brāhmaṇassa vā<BR>
saddhāya gamissāmi "atthi avitakko avicāro samādhi atthi vitakkavicārānaṃ nirodho" ti. <BR>
<BR>
Evaṃ vutte nigaṇṭho nātaputto sakaṃ parisaṃ ulloketvā etadavoca: idaṃ bhavanto passantu:<BR>
yāva anujjuko-2 cāyaṃ citto gahapati, yāva saṭho cāyaṃ citto gahapati, yāva māyāvī cāyaṃ<BR>
citto gahapatīti idaneva-4 kho te mayaṃ bhante bhāsitaṃ evaṃ ājānāma: "idaṃ bhavanto<BR>
passantu yāva ujuko cāyaṃ citto gahapati, yāva asaṭho cāyaṃ citto gahapati, yāva amāyāvī<BR>
cāyaṃ citto gahapati, idaneva ca pana te mayaṃ bhante bhāsitaṃ evaṃ ājānāma: "idaṃ<BR>
bhavanto passantu, yāva anujjuko cāyaṃ citto gahapati, yāva saṭho cāyaṃ citto gahapati,<BR>
yāva māyāvī cāyaṃ citto gahapatī" ti. Sace te bhante purimaṃ saccaṃ pacchimaṃ te micchā,<BR>
sace pana te bhante pacchimaṃ saccaṃ purimaṃ te micchā. <BR>
<BR>
1. Apaloketvā sī mu-sī 1, 2, syā<BR>
2. Yāvajjuko sī 1. <BR>
3. Anujuko - machasaṃ<BR>
4. Idāneva ca pana - syā. <BR>
<BR>
[BJT Page 548] [\x 548/]     <BR>
<BR>
Ime kho pana bhante dasa sahadhammikā pañhā āgacchanti, yadā tesaṃ atthaṃ ājāneyyāsi<BR>
atha maṃ paṭihareyyāsi saddhiṃ nigaṇṭha parisāya, 'eko pañho eko uddeso ekaṃ<BR>
veyyākaraṇaṃ dve pañhā dve uddesā dve veyyākaraṇāni, tayo pañhā tayo uddesā tīṇī<BR>
veyyākaraṇāni, cattāro pañhā cattāro uddesā cattārī veyyākaraṇāni, pañca pañhā pañca<BR>
uddesā pañca veyyākaraṇāni, cha pañhā cha uddesā cha veyyākaraṇāni, satta pañhā satta<BR>
uddesā satta veyyākaraṇāni, aṭṭha pañhā [PTS Page 300] [\q 300/]      aṭṭha uddesā aṭṭha<BR>
veyyākaraṇāni, nava pañhā nava uddesā nava veyyākaraṇāni, dasa pañhā dasa uddesā dasa<BR>
veyyākaraṇānī' ti. Atha kho citto gahapati nigaṇṭhaṃ nātaputtaṃ ime dasa sahadhammike<BR>
pañhe āpucchitvā uṭṭhāyāsanā pakkāmīti. <BR>
<BR>
7. 1. 9<BR>
Acelasuttaṃ<BR>
<BR>
413. Tena kho pana samayena acelo kassapo macchikāsaṇḍaṃ anuppatto hoti, cittassa<BR>
gahapatino purāṇagihī sahāyako. Assosi kho citto gahapati acelo kira kassapo<BR>
macchikāsaṇḍaṃ anuppatto amhākaṃ purāṇagihīsahāyoti. Atha kho cittagahapati yena<BR>
acelo kassapo tenupasaṅkami, upasaṅkamitvā acelena kassapena saddhiṃ sammodi,<BR>
sammodanīyaṃ kathaṃ sārāṇīyaṃ vītisāretvā ekamantaṃ nisīdi, ekamantaṃ nisinno kho<BR>
citto gahapati acelaṃ kassapaṃ etadavoca: kīva ciraṃ pabbajitosi-1 bhante kassapāti? Tiṃsa<BR>
mattāni kho me gahapati vassāni pabbajitassāti. Imehi pana te bhante tiṃsa mattehi vassehi<BR>
atthi koci uttarimanussadhammā-2 alamariyañāṇadassana viseso adhigato phāsuvihāroti?<BR>
Imehi kho me gahapati tiṃsa mattehi vassehi-3 natthī koci uttarimanussadhammā<BR>
alamariyañāṇadassanaviseso adhigato phāsuvihāro, aññatra naggeyyā ca muṇḍeyyā ca<BR>
pāvaḷanipphoṭanāya-4 cāti. <BR>
<BR>
Evaṃ vutte citto gahapati acelaṃ kassapaṃ etadavoca: acchariyaṃ vata bho abbhutaṃ vata<BR>
bho dhammassa svākkhātatā yatra hi nāma tiṃsamattehi vassehi na [PTS Page 301] [\q 301/] <BR>
    koci utarimanussadhammā alamariyañāṇadassanaviseso adhigato-5 bhavissati-6<BR>
phāsuvihāro aññatra naggeyyā ca muṇḍeyyā ca pāvaḷanipphoṭanāya cāti. <BR>
<BR>
1. Pabbajitassa - machasaṃ<BR>
2. Uttarimanussa dhammo - syā<BR>
3. Vassehi pabbajitassa - machasaṃ, <BR>
4. Vāḷi nippothanāya - aṭṭhakathā, pāvātu sī 1, 2 vāḷanippotanāya - syā 5. Adhigamo - sī,<BR>
1, 2, 3<BR>
6. Abhavissa - machasaṃ. <BR>
<BR>
[BJT Page 550] [\x 550/]     <BR>
<BR>
Tuyhaṃ pana gahapati kīva ciraṃ upāsakattaṃ upagatassāti? Mayhampi kho bhante tiṃsa<BR>
mattāni vassāni. Upāsakattaṃ upagatassāti. Imehi kho pana te gahapati, tiṃsamattehi vassehi<BR>
atthi koci uttarimanussadhammā alamariyañāṇadassanaviseso adhigato phāsuvihāroti? Kiṃ<BR>
hi no siyā bhante ahaṃ hi bhante yāvadeva ākaṅkhāmi vivicceva kāmehi vivicca akusalehi<BR>
dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja<BR>
viharāmi. Ahaṃ hi bhante yāvadeva ākaṅkhāmi vitakkavicārānaṃ vūpasamā ajjhattaṃ<BR>
sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ<BR>
jhānaṃ upasampajja viharāmi. Pītiyā ca virāgā ca upekkhako ca viharati sato ca sampajāno,<BR>
sukhañca kāyena paṭisaṃvedeti. Yaṃ taṃ ariyā ācikkhanti: upekkhako satimā sukhavihārīti,<BR>
tatiyaṃ jhānaṃ upasampajja viharāmi. Ahaṃ kho bhante yāvadeva ākaṅkhāmi sukhassa ca<BR>
pahāṇā dukkhassa ca pahāṇā pubbeva somanassadomanassānaṃ atthaṅgamā adukkhaṃ<BR>
asukhaṃ upekkhāsati pārisuddhiṃ catutthaṃ jhānaṃ upasampajja viharāmi. Sace kho<BR>
panāhaṃ bhante bhagavato-1 paṭhamataraṃ kālaṃ kareyyaṃ anacchariyaṃ kho panetaṃ yaṃ<BR>
maṃ bhagavā evaṃ vyākareyya: natthitaṃ saṃyojanaṃ yena saṃyojanena saññutto citto<BR>
gahapati puna imaṃ lokaṃ āgaccheyyāti. <BR>
<BR>
Evaṃ vutte acelo kassapo cittaṃ gahapatiṃ etadavoca: acchariyaṃ vata bho abbhutaṃ vata<BR>
bho dhammassa svākkhātatā, yatra hi nāma gihī odātavasanā-2 evarūpaṃ<BR>
uttarimanussadhammā alamariya ñāṇadassanavisesaṃ adhigamissanti-3 phāsuvihāraṃ,<BR>
labheyyāhaṃ [PTS Page 302] [\q 302/]      gahapati imasmiṃ dhammavinaye pabbajjaṃ,<BR>
labheyyaṃ upasampadanti. <BR>
<BR>
Atha kho citto gahapati acelaṃ kassapaṃ ādāya yena therā bhikkhū tenupasaṅkami,<BR>
upasaṅkamitvā there bhikkhū etadavoca: ayaṃ bhante acelo kassapo amhākaṃ<BR>
purāṇagihīsahāyo, imaṃ therā pabbājentu upasampādentu ahamassa ussukkaṃ karissāmi<BR>
cīvarapiṇḍapātasenāsanagilānappaccayabhesajjaparikkhārānanti. <BR>
<BR>
Alattha kho acelo kassapo imasmiṃ dhammavinaye pabbajjaṃ alattha upasampadaṃ<BR>
acirūpasampanno ca panāyasmā kassapo ekovūpakaṭṭho appamatto ātāpī pahitatto<BR>
viharanto na cirasseva yassatthāya kulaputtā sammadeva agārasmā anagāriyaṃ pabbajanti,<BR>
tadanuttariyaṃ brahmacariyapariyosānaṃ diṭṭheva dhamme sayaṃ abhiññā sacchikatvā<BR>
upasampajja vihāsi, khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ<BR>
itthattāyāti abbhaññāsi, aññataro ca panāyasmā arahataṃ ahosīti. <BR>
<BR>
1. Bhagavatā - sayā<BR>
2. Odatavasano - machasaṃ, syā<BR>
3. Adhigamissati - machasaṃ, syā. <BR>
<BR>
[BJT Page 552] [\x 552/]     <BR>
<BR>
7. 1. 10<BR>
Gilānasuttaṃ<BR>
<BR>
414. Tena kho pana samayena citto gahapati ābādhito hoti dukkhito bāḷhagilāno. Atha kho<BR>
sambahulā ārāmadevatā vanadevatā rukkhadevatā osadhī tiṇa vanaspatīsu-1 adhivatthā<BR>
devatā saṅgamma samāgamma cittaṃ gahapatiṃ etadavocuṃ: paṇidhehi gahapati<BR>
anāgatamaddhānaṃ rājā assaṃ cakkavattīti. Evaṃ vutte citto gahapati tā ārāmadevatā<BR>
vanadevatā rukkhadevatā osadhī tiṇa vanaspatīsu adhivatthā devatā etadavoca: 'tampi<BR>
aniccaṃ, tampi addhuvaṃ tampi pahāya gamanīyanti'. Evaṃ vutte cittassa gahapatino<BR>
mittāmaccā ñātisālohitā [PTS Page 303] [\q 303/]      cittaṃ gahapatiṃ etadavocuṃ: 'satiṃ<BR>
ayyaputta upaṭṭhapehi mā vippalapī'ti. -2 <BR>
<BR>
Kinnāhaṃ-3 vadāmi yaṃ maṃ tumhe evaṃ vadetha: 'sati ayya putta upaṭṭhapehi mā<BR>
vippalapī' ti. Evaṃ kho tvaṃ ayyaputta vadesi: "tampi aniccaṃ tampi addhuvaṃ tampi<BR>
pahāya gamanīya" nti. Tathā hi pana maṃ ārāmadevatā vanadevatā rukkhadevatā osadhī<BR>
tiṇa vanaspatīsu adhivatthā devatā evamāhaṃsu: 'paṇidhehi gahapati anāgatamaddhānaṃ<BR>
rājā assaṃ cakkavattī' ti. Tāsāhaṃ evaṃ vadāmi: tampi aniccaṃ tampi addhuvaṃ tampi<BR>
pahāya gamanīyanti. Kinte-4 ayyaputta ārāmadevatā vanadevatā rukkhadevatā osadhī tiṇa<BR>
vanaspatīsu adhivatthā devatā atthavasaṃ sampassamānā evamāhaṃsu: paṇidhehi gahapati<BR>
anāgatamaddhānaṃ rājā assaṃ cakkavattīti. <BR>
<BR>
Tāsaṃ kho ārāmadevatānaṃ vanadevatānaṃ rukkhadevatānaṃ osadhī tiṇa vanaspatīsu<BR>
adhivatthānaṃ devatānaṃ evaṃ hoti: ayaṃ kho citto gahapati sīlavā kalyāṇadhammo, sace<BR>
paṇidahissati anāgatamaddhānaṃ rājā assaṃ cakkavattīti, -5 ijajhissati sīlavato cetopaṇidhi,<BR>
visuddhattā sīlassa, dhammiko dhammarājā dhammikaṃ baliṃ-6, anuppadassatīti-7. Imaṃ-8<BR>
kho ārāmadevatā vanadevatā rukkhadevatā osadhitiṇavanaspatīsu adhivatthā devatā<BR>
atthavasaṃ sampassamānā evamāhaṃsu: 'paṇidhehi gahapati anāgatamaddhānaṃ rājā assaṃ<BR>
cakkavattī' ti, tāsāhaṃ evaṃ vadāmi: 'tampi aniccaṃ tampi addhuvaṃ tampi pahāya<BR>
gamanīya' nti. <BR>
<BR>
1. Vanappatīsu - machasaṃ<BR>
2. Vippalapasi - syā<BR>
3. Kintyāhaṃ - sī 1, 2<BR>
4. Kimpanatā - syā, machasaṃ<BR>
5. Tassa kho ayaṃ - machasaṃ, syā. <BR>
6. Phala - machasaṃ, balaṃ - syā. <BR>
7. Anupassatīti - machasaṃ. <BR>
8. Imā kho tā - syā. <BR>
<BR>
[BJT Page 554] [\x 554/]     <BR>
<BR>
Tena hi ayyaputta amhepi ovadehīti-1 tasmātiha vo evaṃ sikkhitabbaṃ: [PTS Page 304] [\q<BR>
304/]      buddhe aveccappasādena samannāgatā bhavissāma, itipi so bhagavā arahaṃ<BR>
sammā sambuddho vijjācaraṇasampanno sugato lokavidū anuttaro purisadammasārathī<BR>
satthā devamanussānaṃ buddho bhagavāti. Dhamme aveccappasādena samannāgatā<BR>
bhavissāma: svākkhāto bhagavatā dhammo sandiṭṭhiko akāliko ehipassiko opanayiko<BR>
paccattaṃ veditabbo viññūhīti. Saṅghe aveccappasādena samannāgatā bhavissāma:<BR>
supaṭipanno bhagavato sāvakasaṅgho, ujupaṭipanno bhagavato sāvakasaṅgho,<BR>
ñāyapaṭipanno bhagavato sāvakasaṅgho, sāmīcipaṭipanno bhagavato sāvakasaṅgho,<BR>
yadidaṃ cattāri purisayugāni aṭṭhapurisapuggalā esa bhagavato sāvakasaṅgho āhuneyyo<BR>
pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti. Yaṃ kho pana<BR>
kiñci kule deyyadhammaṃ sabbantaṃ appaṭivibhattaṃ bhavissati sīlavantehi<BR>
kalyāṇadhammehīti. Evaṃ hi vo sikkhitabbanti. <BR>
<BR>
Atha kho citto gahapati mittāmacce ñātisālohite buddhe ca dhamme ca saṅghe ca pasāde<BR>
cāge ca-2. Samādapetvā kālamakāsīti. <BR>
<BR>
Cittavaggo paṭhamo<BR>
Tatruddānaṃ:<BR>
<BR>
Saṃyojanaṃ dve isidattā mahako kāmabhupi ca<BR>
Godatto ca nigaṇṭho ca acelena gilānanti. <BR>
<BR>
Cittasaṃyuttaṃ samattaṃ<BR>
1. Ovadāhīti<BR>
2. Saṅghe ca cāge ca - machasaṃ, syā. <BR>
<BR>
[BJT Page 556] [\x 556/]     <BR>
<BR>
8. Gāmaṇīsaṃyuttaṃ<BR>
8. Gāmaṇīvaggo<BR>
8. 1. 1. <BR>
Caṇḍagāmaṇīsuttaṃ<BR>
<BR>
415. [PTS Page 305] [\q 305/]      ekaṃ samayaṃ bhagavā sāvatthiyaṃ viharati jetavane<BR>
anāthapiṇḍikassa ārāme. Atha kho caṇḍo gāmaṇī yena bhagavā tenupasaṅkami.<BR>
Upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho caṇḍo<BR>
gāmaṇī bhagavantaṃ etadavoca: ko nu kho bhante hetu ko paccayo yena midhekacco<BR>
caṇḍo-1 teva saṅkhaṃ gacchati, ko pana bhante hetu ko paccayo yena midhekacco sorato-2<BR>
teva saṅkhaṃ gacchatīti. <BR>
<BR>
Idha gāmaṇī ekaccassa rāgo appahīno hoti, rāgassa appahīnattā pare kopenti, parehi<BR>
kopiyamāno kopaṃ pātukaroti, so caṇḍoteva saṅkhaṃ gacchati, doso appahīno hoti. Dosassa<BR>
appahīnattā pare kopenti, parehi kopiyamāno kopaṃ pātukaroti, so caṇḍoteva saṅkhaṃ<BR>
gacchati, moho appahīno hoti, mohassa appahīnattā pare kopenti, parehi kopiyamāno<BR>
kopaṃ pātukaroti, so caṇḍoteva saṅkhaṃ gacchati. Ayaṃ kho gāmaṇī hetu ayaṃ paccayo<BR>
yenamidhekacco caṇḍoteva saṅkhaṃ gacchati. <BR>
<BR>
Idha pana gāmaṇī ekaccassa rāgo pahīno hoti, rāgassa pahīnattā pare na kopenti, parehi<BR>
kopiyamāno kopaṃ na pātukaroti, so soratoteva saṅkhaṃ gacchati, doso pahīno hoti. Dosassa<BR>
pahīnattā pare na kopenti, parehi kopiyamāno kopaṃ na pātukaroti, so soratoteva saṅkhaṃ<BR>
gacchati, moho pahīno hoti, mohassa pahīnattā pare na kopenti, parehi kopiyamāno kopaṃ<BR>
na pātukaroti, so soratoteva saṅkhaṃ gacchati. Ayaṃ kho gāmaṇī hetu ayaṃ paccayo<BR>
yenamidhekacco soratoteva saṅkhaṃ gacchati. <BR>
<BR>
1. Caṇḍo caṇḍo tveva - machasaṃ, caṇḍo caṇḍo teva - syā<BR>
2. Sorato sorato tveva - machasaṃ, sorato sorato teva - syā, surato teva - sī 1, 2. <BR>
<BR>
[BJT Page 558] [\x 558/]     <BR>
<BR>
[PTS Page 306] [\q 306/]      evaṃ vutte caṇḍo gāmaṇī bhagavantaṃ etadavoca:<BR>
abhikkantaṃ bhante abhikkantaṃ bhante, seyyathāpi bhante nikkujjitaṃ vā ukkujjeyya,<BR>
paṭicchantaṃ vā vivareyya, mūḷahassa vā maggaṃ ācikkheyya andhakāre vā tela pajjotaṃ<BR>
dhāreyya cakkhumanto rūpāni dakkhintīti, evamevaṃ bhagavatā anekapariyāyena dhammo<BR>
pakāsito, esāhaṃ bhante bhagavantaṃ saraṇaṃ gacchāmi dhammañca bhikkhusaṅghañca,<BR>
upāsakaṃ maṃ bhagavā dhāretu ajjatagge pāṇupetaṃ saraṇaṃ gatanti. <BR>
<BR>
8. 1. 2<BR>
Tālapuṭasuttaṃ<BR>
<BR>
416. Ekaṃ samayaṃ bhagavā rājagahe viharati veevane kalandaka nivāpe. Atha kho<BR>
tālapuṭo-1 naṭagāmaṇī yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho tālapuṭo naṭagāmaṇī bhagavantaṃ<BR>
etadavoca: sutaṃ metaṃ bhante pubbakānaṃ ācariyapācariyānaṃ naṭānaṃ bhāsamānānaṃ yo<BR>
so naṭo raṅgamajjhe samajjamajejha saccālikena janaṃ bhāseti rameti, so kāyassa bhedā<BR>
parammaraṇā pahāsānaṃ devānaṃ sahavyataṃ uppajjatīti. Idha bhagavā kimāhāti. <BR>
<BR>
Alaṃ gāmaṇī tiṭṭhatetaṃ, mā maṃ etaṃ pucchi-2 ti. Dutiyampi kho tālapuṭo naṭagāmaṇī<BR>
bhagavantaṃ etadavoca: sutaṃ metaṃ bhante pubbakānaṃ ācariyapācariyānaṃ naṭānaṃ<BR>
bhāsamānānaṃ yo so naṭo raṅgamajjhe samajjamajjhe saccālikena janaṃ bhāseti rameti, so<BR>
kāyassa bhedā parammaraṇā pahāsānaṃ devānaṃ sahavyataṃ upapajjatī ti. Idha bhagavā<BR>
kimāhāti. Alaṃ gāmaṇī tiṭṭhatetaṃ mā maṃ etaṃ pucchiti. <BR>
<BR>
Tatiyampi kho tālapuṭo naṭagāmaṇī bhagavantaṃ etadavoca, sutaṃ metaṃ bhante<BR>
pubbakānaṃ ācariyapācariyānaṃ naṭānaṃ bhāsamānānaṃ yo so naṭo raṅgamajjhe<BR>
samajjamajjhe saccālikena janaṃ bhāseti rameti, [PTS Page 307] [\q 307/]      so kāyassa<BR>
bhedā parammaraṇā pahāsānaṃ devānaṃ sahavyataṃ upapajjatī ti. Idha bhagavā kimāhāti.<BR>
Idha bhagavā kimāhāti. <BR>
<BR>
1. Tālaputto syā, aṭṭhakathā<BR>
2. Pucchāti - sī 1. <BR>
<BR>
[BJT Page 560] [\x 560/]     <BR>
<BR>
Addhā kho tyāhaṃ gāmaṇī na labhāmi-1 "alaṃ gāmaṇī tiṭṭhatetaṃ mā maṃ etaṃ pucchī" ti.<BR>
Api ca tyāhaṃ vyākarissāmi. Pubbe kho gāmaṇī, sattā avītarāgā rāgabandhanabaddhā-2,<BR>
tesaṃ naṭo raṅgamajjhe samajjamajjhe ye dhammā rajanīyā te upasaṃharati bhiyyo<BR>
sarāgāya-3. Pubbe kho gāmaṇī sattā avītadosā dosābandhanabaddhā, tesaṃ naṭo<BR>
raṅgamajjhe samajjamajjhe ye dhammā dosanīyā te upasaṃharati bhiyyo sadosāya-3. Pubbe<BR>
kho gāmaṇi, sattā avītamohā mohabandhanabaddhā, tesaṃ naṭo raṅgamajjhe samajjamajjhe<BR>
ye dhammā mohanīyā te upasaṃharati bhīyyo samohāya-3. So attanā matto pamatto pare<BR>
madetvā pamādetvā kāyassa bhedā parammaraṇā pahāso nāma nirayo tatthuppajjati-4. <BR>
<BR>
Sace kho panassa evaṃ diṭṭhī hoti 'yo so naṭo raṅgamajjhe samajjamajjhe saccālikena janaṃ<BR>
bhāseti rameti, so kāyassa bhedā parammaraṇā pahāsānaṃ devānaṃ sahavyataṃ uppajjatī'<BR>
ti sāssa hoti micchā diṭṭhi, micchā diṭṭhikassa kho panāhaṃ gāmaṇī purisapuggalassa<BR>
dvinnaṃ gatīnaṃ aññataraṃ gatiṃ vadāmi nirayahaṃ vā tiracchānayoniṃ vāti. <BR>
<BR>
Evaṃ vutte tālapuṭo naṭagāmaṇī parodi, assūni pavattesi. 'Etaṃ kho tyāhaṃ gāmaṇī<BR>
nālatthaṃ, alaṃ gāmaṇī tiṭṭhatetaṃ mā maṃ etaṃ pucchi' ti. <BR>
<BR>
Nāhaṃ bhante etaṃ rodāmi, yaṃ maṃ bhagavā evamāha, api cāhaṃ bhante pubbakehi<BR>
ācariyapācariyehi naṭehi dīgharattaṃ nikato vañcito paraddho-5. "Yo so naṭo [PTS Page 308]<BR>
[\q 308/]      raṅgamajjhe samajjamajjhe saccālikena janaṃ bhāseti rameti, so kāyassa bhedā<BR>
parammaraṇā pahāsānaṃ devānaṃ sahavyataṃ uppajjatī" ti. <BR>
<BR>
Abhikkantaṃ bhante, abhikkantaṃ bhante, seyyathāpi bhante nikkujjitaṃ vā ukkujjeyya,<BR>
paṭicchannaṃ vā vivareyya, mūlahassa vā maggaṃ ācikkheyya, andhakāre vā telapajjotaṃ<BR>
dhāreyya cakkhumanto rūpāni dakkhintīti. Evamevaṃ bhagavatā anekapariyāyena dhammo<BR>
pakāsito. Esāhaṃ bhante bhagavantaṃ saraṇaṃ gacchāmi dhammañca bhikkhusaṅghañca,<BR>
labheyyāhaṃ bhante bhagavato santike pabbajjaṃ labheyyaṃ upasampadanti. Alattha kho<BR>
tālapuṭo naṭagāmiṇī bhagavato santike pabbajjaṃ, alatthupasampadaṃ, acirūpasampanno ca<BR>
panāyasmā tālapuṭo eko vūpakaṭṭho appamatto ātāpi pahitatto viharanto na cirasseva<BR>
yassatthāya kulaputtā sammadeva agārasmā anagāriyaṃ pabbajanti, tadanuttariyaṃ<BR>
brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi,<BR>
khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthatāyāti abbhaññāsi,<BR>
aññataro ca panāyasmā tālapuṭo arahataṃ ahosīti. <BR>
<BR>
1. Nālatthaṃ- syā- [PTS]<BR>
2. Bandhā - syā. <BR>
3. Bhiyyosomattāya - machasaṃ<BR>
4. Tattha uppajjati - machasaṃ, syā. <BR>
5. Paluddho - machasaṃ<BR>
<BR>
[BJT Page 562] [\x 562/]     <BR>
8. 1. 3<BR>
Yodhājīvasuttaṃ<BR>
<BR>
417. Atha kho yodhājīvo gāmaṇī yena bhagavā tenupasaṅkami. Upasaṅkamitvā<BR>
bhagavantaṃ abhivādetvā ekamantaṃ nisīdi. Ekamantaṃ nisinno kho yodhājīvo gāmaṇī<BR>
bhagavantaṃ etadavoca: sutaṃ metaṃ bhante pubbakānaṃ ācariyapācariyānaṃ yodhājīvānaṃ<BR>
bhāsamānānaṃ yo so yodhājīvo saṅgāme ussahati vāyamati, tamenaṃ ussahannaṃ<BR>
vāyamannaṃ vāyamantaṃ pare hananti pariyāpādenti, so kāyassa bhedā parammaraṇā<BR>
sarañjitānaṃ-1 devānaṃ sahavyataṃ upapajjatīti. Idha bhagavā kimāhāti. <BR>
<BR>
Alaṃ gāmaṇī tiṭṭhatetaṃ, mā maṃ etaṃ pucchiti. Dutiyampi kho yodhājīvo gāmaṇī<BR>
bhagavantaṃ etadavoca: sutaṃ metaṃ bhante pubbakānaṃ ācariyapācariyānaṃ yodhājīvānaṃ<BR>
bhāsamānānaṃ 'yo so yodhājīvo saṅgāme ussahati vāyamati, tamenaṃ ussahantaṃ<BR>
vāyamantaṃ pare hananti pariyāpādenti, so kāyassa bhedā parammaraṇā sarañjitānaṃ<BR>
devānaṃ sahavyataṃ upapajjatīti. Idha bhagavā kimāhāti. <BR>
Alaṃ gāmaṇī tiṭṭhatetaṃ, mā maṃ etaṃ pucchiti. Tatiyampi kho yodhājīvo gāmaṇī<BR>
bhagavantaṃ etadavoca: sutaṃ metaṃ bhante pubbakānaṃ ācariyapācariyānaṃ yodhājīvānaṃ<BR>
bhāsamānānaṃ 'yo so yodhājīvo saṅgāme ussahati vāyamati, tamenaṃ ussahantaṃ<BR>
vāyamantaṃ pare hananti pariyāpādenti, so kāyassa bhedā parammaraṇā sarañjitānaṃ<BR>
devānaṃ sahavyataṃ upapajjatīti. Idha bhagavā kimāhāti. <BR>
<BR>
[PTS Page 309] [\q 309/]      addhā kho tyāhaṃ gāmaṇī na labhāmi. Alaṃ gāmaṇī<BR>
tiṭṭhatetaṃ mā maṃ etaṃ pucchiti. Api ca tyāhaṃ vyākarissāmi. Yo so gāmaṇi yodhājīvo<BR>
saṅgāme ussahati vāyamati, tassa taṃ cittaṃ pubbe hīnaṃ-2 dukkaṭaṃ duppaṇihitaṃ: ime<BR>
sattā haññantu vā bajajhantu vā ucchijjantu vā vinassantu vā mā vā ahesuṃ iti vāti, tamenaṃ<BR>
ussahantaṃ vāyamantaṃ pare hananti pariyāpādenti, so kāyassa bhedā parammaraṇā<BR>
sarañjito nāma nirayo tatthuppajjati. Sace kho panassa evaṃ diṭṭhi hoti:' "yo so yodhājīvo<BR>
saṅgāme ussahati vāyamati, tamenaṃ ussahantaṃ vāyamannaṃ pare hananti pariyāpādenti,<BR>
so kāyassa bhedā parammaraṇā sarañjitānaṃ devānaṃ sahavyataṃ upapajjatī" ti, sāssa hoti<BR>
micchādiṭṭhi, micchādiṭṭhikassa kho panāhaṃ gāmaṇī purisapuggalassa dvinnaṃ gatīnaṃ<BR>
aññataraṃ gatiṃ vadāmi nirayaṃ vā tiracchānayoniṃ vāti. <BR>
<BR>
1. Sarajitānaṃ - syā, parijitānaṃ - machasaṃ<BR>
2. Gahikaṃ - machasaṃ<BR>
<BR>
[BJT Page 564] [\x 564/]     <BR>
<BR>
Evaṃ vutte yodhājīvo gāmaṇī parodi, assūni pavattesi. 'Etaṃ kho tyāhaṃ gāmaṇī nālatthaṃ,<BR>
alaṃ gāmaṇī tiṭṭhatetaṃ, mā maṃ etaṃ pucchi' ti. <BR>
<BR>
Nāhaṃ bhante etaṃ rodāmi, yaṃ maṃ bhagavā evamāha, api cāhaṃ bhante pubbakehi<BR>
ācariyapācariyehi yodhājīvehi dīgharattaṃ nikato vañcito paraddho, "yo so yodhājīvo<BR>
saṅgāme ussahati vāyamati, tamenaṃ ussahantaṃ vāyamantaṃ pare hananti pariyāpādenti,<BR>
so kāyassa bhedā parammaraṇā sarañjitānaṃ devānaṃ sahavyataṃ upapajjatī" ti. <BR>
<BR>
Abhikkantaṃ bhante, abhikkantaṃ bhante, seyyathāpi bhante nikkujjitaṃ vā ukkujjeyya,<BR>
paṭicchannaṃ vā vivareyya, mūḷahassa vā maggaṃ ācikkheyya, andhakāre vā telapajjotaṃ<BR>
dhāreyya 'cakkhumanto rūpāni dakkhinti'-2ti. Evamevaṃ bhagavatā anekapariyāyena<BR>
dhammo pakāsito. Esāhaṃ bhante bhagavantaṃ saraṇaṃ gacchāmi dhammañca<BR>
bhikkhusaṅghañca, upāsakaṃ maṃ bhagavā dhāretu ajjatagge pāṇupetaṃ saraṇaṃ gatanti. <BR>
<BR>
8. 1. 4<BR>
Hatthārohasuttaṃ<BR>
<BR>
418. [PTS Page 310] [\q 310/]      atha kho hatthāroho-1 gāmaṇī yena bhagavā<BR>
tenupasaṅkami. Upasaṅkamitvā bhagavantaṃ abhivādetvā ekamantaṃ nisīdi. Ekamantaṃ<BR>
nisinno kho hatthāroho gāmaṇī bhagavantaṃ etadavoca: sutaṃ metaṃ bhante pubbakānaṃ<BR>
ācariyapācariyānaṃ hatthārohānaṃ bhāsamānānaṃ yo so hatthāroho saṅgāme ussahati<BR>
vāyamati, tamenaṃ ussahannaṃ vāyamantaṃ pare hananti pariyāpādenti, so kāyassa bhedā<BR>
parammaraṇā sarañjitānaṃ devānaṃ sahavyataṃ upapajjatīti. Idha bhagavā kimāhāti. <BR>
<BR>
Alaṃ gāmaṇī tiṭṭhatetaṃ, mā maṃ etaṃ pucchiti. Dutiyampi kho hatthāroho gāmaṇī<BR>
bhagavantaṃ etadavoca: sutaṃ me taṃ bhante pubbakānaṃ ācariyapācariyānaṃ hatthārohānaṃ<BR>
bhāsamānānaṃ 'yo so hatthāroho saṅgāme ussahati vāyamati, tamenaṃ ussahantaṃ<BR>
vāyamantaṃ pare hananti pariyāpādenti, so kāyassa bhedā parammaraṇā sarañjitānaṃ<BR>
devānaṃ sahavyataṃ upapajjatīti. Idha bhagavā kimāhāti. <BR>
<BR>
Alaṃ gāmaṇī tiṭṭhatetaṃ, mā maṃ etaṃ pucchiti. Tatiyampi kho hatthāroho gāmaṇī<BR>
bhagavantaṃ etadavoca: sutaṃ me taṃ bhante pubbakānaṃ ācariyapācariyānaṃ hatthārohanaṃ<BR>
bhāsamānānaṃ 'yo so hatthāroho saṅgāme ussahati vāyamati, tamenaṃ ussahantaṃ<BR>
vāyamantaṃ pare hananti pariyāpādenti, so kāyassa bhedā parammaraṇā sarañjitānaṃ<BR>
devānaṃ sahavyataṃ upapajjatīti. Idha bhagavā kimāhāti. <BR>
<BR>
Addhā kho tyāhaṃ gāmaṇī na labhāmi alaṃ gāmaṇī tiṭṭhatetaṃ mā maṃ etaṃ pucchīti. Api<BR>
ca tyāhaṃ vyākarissāmi. Yo so gāmaṇi hatthāroho saṅgāme ussahati vāyamati, [PTS Page<BR>
311] [\q 311/]      tassa taṃ cittaṃ pubbe hīnaṃ dukkaṭaṃ duppaṇihitaṃ: ime sattā haññantu<BR>
vā bajajhantu vā ucchijjantu vā vinassantu vā mā vā ahesuṃ iti vāti, tamenaṃ ussahantaṃ<BR>
vāyamantaṃ pare hananti pariyāpādenti, so kāyassa bhedā parammaraṇā sarañjito nāma<BR>
nirayo tatthuppajjati. Sace kho panassa evaṃ daṭṭhi hoti:' "yo so hatthāroho saṅgāme<BR>
ussahati vāyamati, tamenaṃ ussahantaṃ vāyamannaṃ pare hananti pariyāpādenti, so kāyassa<BR>
bhedā parammaraṇā sarañjitānaṃ devānaṃ sahavyataṃ upapajjatī" ti, sāssa hoti<BR>
micchādiṭṭhi, micchādiṭṭhikassa kho panāhaṃ gāmaṇī purisapuggalassa dvinnaṃ gatīnaṃ<BR>
aññataraṃ gatiṃ vadāmi nirayaṃ vā tiracchānayoniṃ vāti. <BR>
<BR>
Evaṃ vutte hatthāroho gāmaṇī parodi, assūni pavattesi. 'Etaṃ kho tyāhaṃ gāmaṇī nālatthaṃ,<BR>
alaṃ gāmaṇī tiṭṭhatetaṃ mā maṃ etaṃ pucchi' ti. <BR>
<BR>
Nāhaṃ bhante etaṃ rodāmi, yaṃ maṃ bhagavā evamāha, api cāhaṃ bhante pubbakehi<BR>
ācariyapācariyehi hatthārohehi dīgharattaṃ nikato vañcito paraddho, "yo so hatthāroho<BR>
saṅgāme ussahati vāyamati, tamenaṃ ussahantaṃ vāyamantaṃ pare hananti pariyāpādenti,<BR>
so kāyassa bhedā parammaraṇā sarañjitānaṃ devānaṃ sahavyataṃ upapajjatī" ti. <BR>
<BR>
Abhikkantaṃ bhante, abhikkantaṃ bhante, seyyathāpi bhante nikkujjitaṃ vā ukkujjeyya,<BR>
paṭicchannaṃ vā vivareyya, mūḷahassa vā maggaṃ ācikkheyya, andhakāre vā telapajjotaṃ<BR>
dhāreyya 'cakkhumanto rūpāni dakkhinti'ti. Evamevaṃ bhagavatā anekapariyāyena dhammo<BR>
pakāsito. Esāhaṃ bhante bhagavantaṃ saraṇaṃ gacchāmi dhammañca bhikkhusaṅghañca,<BR>
upāsakaṃ maṃ bhagavā dhāretu ajjatagge pāṇupetaṃ saraṇaṃ gatanti. <BR>
<BR>
8. 1. 5<BR>
Assārohasuttaṃ<BR>
<BR>
419. Atha kho assāroho gāmaṇī yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho assāroho gāmaṇī bhagavantaṃ<BR>
etadavoca: sutaṃ metaṃ bhante pubbakānaṃ ācariyapācariyānaṃ assārohānaṃ bhāsamānānaṃ;<BR>
yo so assāroho saṅgāme ussahati vāyamati, tamenaṃ ussahannaṃ vāyamannaṃ pare hananti<BR>
pariyāpādenti, so kāyassa bhedā parammaraṇā sarañjitānaṃ devānaṃ sahavyataṃ<BR>
upapajjatīti. Idha bhagavā kimāhāti. Alaṃ gāmaṇī, tiṭṭhatetaṃ, mā maṃ etaṃ pucchiti.<BR>
Dutiyampi kho assāroho gāmaṇī bhagavantaṃ etadavoca: sutaṃ me taṃ bhante pubbakānaṃ<BR>
ācariyapācariyānaṃ assārohanaṃ bhāsamānānaṃ 'yo so assāroho saṅgāme ussahati vāyamati,<BR>
tamenaṃ ussahantaṃ vāyamantaṃ pare hananti pariyāpādenti, so kāyassa bhedā<BR>
parammaraṇā sarañjitānaṃ devānaṃ sahavyataṃ upapajjatīti. Idha bhagavā kimāhāti. <BR>
Alaṃ gāmaṇī tiṭṭhatetaṃ, mā maṃ etaṃ pucchiti. Tatiyampi kho assāroho gāmaṇī<BR>
bhagavantaṃ etadavoca: sutaṃ metaṃ bhante pubbakānaṃ ācariyapācariyānaṃ assārohānaṃ<BR>
bhāsamānānaṃ 'yo so assāroho saṅgāme ussahati vāyamati, tamenaṃ ussahantaṃ<BR>
vāyamantaṃ pare hananti pariyāpādenti, so kāyassa bhedā parammaraṇā sarañjitānaṃ<BR>
devānaṃ sahavyataṃ upapajjatīti. Idha bhagavā kimāhāti. <BR>
<BR>
1. Hatthāruho - sī 1, 2<BR>
2. Assāruho - sī<BR>
<BR>
[BJT Page 566] [\x 566/]     <BR>
<BR>
Addhā kho tyāhaṃ gāmaṇī na labhāmi "alaṃ gāmaṇī tiṭṭhatetaṃ mā maṃ etaṃ pucchi"ti.<BR>
Api ca tyāhaṃ vyākarissāmi. Yo so gāmaṇi assāroho saṅgāme ussahati vāyamati, tassa taṃ<BR>
cittaṃ pubbe hīnaṃ dukkaṭaṃ duppaṇihitaṃ: "ime sattā haññantu vā bajajhantu vā<BR>
ucchijjantu vā vinassantu vā mā vā ahesuṃ iti vāti, tamenaṃ ussahantaṃ vāyamantaṃ pare<BR>
hananti pariyāpādenti, so kāyassa bhedā parammaraṇā sarañjito nāma nirayo tatthuppajjati.<BR>
Sace kho panassa evaṃ diṭṭhi hoti:' "yo so assāroho saṅgāme ussahati vāyamati, tamenaṃ<BR>
ussahantaṃ vāyamannaṃ pare hananti pariyāpādenti, so kāyassa bhedā parammaraṇā<BR>
sarañjitānaṃ devānaṃ sahavyataṃ upapajjatī" ti, sāssa hoti micchādiṭṭhi, micchādiṭṭhikassa<BR>
kho panāhaṃ gāmaṇī purisapuggalassa dvinnaṃ gatīnaṃ aññataraṃ gatiṃ vadāmi nirayaṃ<BR>
vā tiracchānayoniṃ vāti. <BR>
<BR>
Evaṃ vutte assāroho gāmaṇī parodi, assūni pavattesi. 'Etaṃ kho tyāhaṃ gāmaṇī nālatthaṃ,<BR>
alaṃ gāmaṇī tiṭṭhatetaṃ mā maṃ etaṃ pucchi' ti. <BR>
Nāhaṃ bhante etaṃ rodāmi, yaṃ maṃ bhagavā evamāha, api cāhaṃ bhante pubbakehi<BR>
ācariyapācariyehi assārohehi dīgharattaṃ nikato vañcito paraddho, "yo so assāroho saṅgāme<BR>
ussahati vāyamati, tamenaṃ ussahantaṃ vāyamantaṃ pare hananti pariyāpādenti, so kāyassa<BR>
bhedā parammaraṇā sarañjitānaṃ devānaṃ sahavyataṃ upapajjatī" ti. <BR>
<BR>
Abhikkantaṃ bhante, abhikkantaṃ bhante, seyyathāpi bhante nikkujjitaṃ vā ukkujjeyya,<BR>
paṭicchannaṃ vā vivareyya, mūḷahassa vā maggaṃ ācikkheyya, andhakāre vā telapajjotaṃ<BR>
dhāreyya 'cakkhumanto rūpāni dakkhintī'-2ti. Evamevaṃ bhagavatā anekapariyāyena<BR>
dhammo pakāsito. Esāhaṃ bhante bhagavantaṃ saraṇaṃ gacchāmi dhammañca<BR>
bhikkhusaṅghañca, upāsakaṃ maṃ bhagavā dhāretu ajjatagge pāṇupetaṃ saraṇaṃ gatanti. <BR>
8. 1. 6<BR>
Asibaddhakasuttaṃ<BR>
<BR>
420. Ekaṃ samayaṃ bhagavā nālandāyaṃ viharati pāvārikambavane [PTS Page 312] [\q 312/] <BR>
    atha kho asibandhaka putto gāmaṇī yena bhagavā tenupasaṅkami. Upasaṅkamitvā<BR>
bhagavantaṃ abhivādetvā ekamantaṃ nisīdi. Ekamantaṃ nisinno kho asibandhakaputto<BR>
gāmaṇī bhagavantaṃ etadavoca: brāhmaṇā bhante pacchābhumakā kāmaṇḍalukā<BR>
sevālamālikā udako rohakā aggiparicārakā-2 te mataṃ kālakataṃ uyyāpenti nāma saññāpenti<BR>
nāma saggaṃ nāma okkāmenti. 3 Bhagavā pana bhante arahaṃ sammāsambuddho pahoti<BR>
tathā kātuṃ yathā sabbo loko kāyassa bhedā parammaraṇā sugatiṃ saggaṃ lokaṃ<BR>
upapajjeyyāti. <BR>
<BR>
1. Pubbe - syā machasaṃ<BR>
2. Cārikā - sī 1, 2<BR>
3. Okkāpenti - syā, aṭṭhakathā, okkamenti - sī 1, 2<BR>
<BR>
[BJT Page 568] [\x 568/]     <BR>
<BR>
Tena hi gāmaṇi taṃyevettha paṭipucchissāmi, yathā te khameyya tathā naṃ vyākareyyāsi.<BR>
Taṃ kimmaññasi gāmaṇī idhassa puriso pāṇātipātī adinnādāyī kāmesu micchācārī<BR>
musāvādī pisunāvāco pharusāvāco-1 samphappalāpī abhijjhālū vyāpannacitto<BR>
micchādiṭṭhiko, tamenaṃ mahājanakāyo saṅgamma samāgamma āyāceyya thomeyya<BR>
pañjaliko anuparisakkeyya: "ayaṃ puriso kāyassa bhedā parammaraṇā sugatiṃ saggaṃ lokaṃ<BR>
upapajjatu" ti. Taṃ kimmaññasi gāmaṇī, api nū so puriso mahato janakāyassa āyācanahetu<BR>
vā thomanahetu vā pañjalikā anuparisakkanahetu vā kāyassa bhedā parammaraṇā sugatiṃ<BR>
saggaṃ lokaṃ upapajjeyyāti. No hetaṃ bhante. <BR>
<BR>
Seyyathāpi gāmaṇī, puriso mahatiṃ puthusilaṃ gambhīre udakarahade pakkhipeyya,<BR>
tamenaṃ mahājanakāyo saṅgamma samāgamma āyāceyya thomeyya pañjaliko<BR>
anuparisakkeyya: ummujja bho puthusile uplava bho [PTS Page 313] [\q 313/]     <BR>
puthusile, thalamuplava bho puthusileti. Taṃ kimmaññasi gāmaṇi, apinu sā puthusilā<BR>
mahato janakāyassa āyācanahetu vā thomanahetu vā pañjalikā anuparisakkanahetu vā<BR>
ummujjeyya vā uplaveyya vā thalaṃ vā uplaveyyāti. No hetaṃ bhante. <BR>
<BR>
Evameva kho gāmaṇī yo so puriso pāṇātipātī adinnādāyī kāmesu micchācārī musāvādī<BR>
pisunāvāco samphappalāpī abhijjhālū vyāpannacitto micchādiṭṭhiko, kiñcāpi taṃ<BR>
mahājanakāyo saṅgamma samāgamma āyāceyya thomeyya pañjaliko anuparisakkeyya: "ayaṃ<BR>
puriso kāyassa bhedā parammaraṇā sugatiṃ saggaṃ lokaṃ upapajjatu" ti. Atha kho so puriso<BR>
kāyassa bhedā parammaraṇā apāyaṃ duggatiṃ vinipātaṃ nirayaṃ upapajjeyya. <BR>
<BR>
Taṃ kimmaññasi gāmaṇi, idhassa puriso pāṇātipātā paṭivirato adinnādānā paṭivirato<BR>
kāmesu micchācārā paṭivirato musāvādā paṭivirato pisunāvācā paṭivirato pharusā vācā<BR>
paṭivirato samphappalāpā paṭivirato anabhijjhālū avyāpannacitto sammādiṭṭhiko, tamenaṃ<BR>
mahājanakāyo saṅgamma samāgamma āyāceyya thomeyya pañjaliko anuparisakkeyya: "ayaṃ<BR>
puriso kāyassa bhedā parammaraṇā apāyaṃ duggatiṃ vinipātaṃ nirayaṃ upapajjatu" ti. Taṃ<BR>
kimmaññasi gāmaṇi, api nu so puriso mahato janakāyassa āyācanahetu vā thomanahetu vā<BR>
pañjalikā anuparissakkanahetu vā kāyassa bhedā parammaraṇā apāyaṃ duggatiṃ vinipātaṃ<BR>
nirayaṃ upapajjeyyāti. No hetaṃ bhante. <BR>
<BR>
------------------------<BR>
1. Pisuṇāvācopharusāvāco - sī 1, 2. <BR>
<BR>
[BJT Page 570] [\x 570/]     <BR>
<BR>
Seyyathāpi gāmaṇi, puriso sappikumbhaṃ vā telakumbhaṃ vā gambhiraṃ udakarahadaṃ<BR>
ogāhetvā bhindeyya, tatra yāssa-1. Sakkharā vā kaṭhalā vā sā adhogāmī-2. Assa, yañca<BR>
khvāssa tatra sappi-3. Vā telaṃ vā taṃ uddhagāmī-4 [PTS Page 314] [\q 314/]      assa,<BR>
tametaṃ mahājanakāyo saṅgamma samāgamma āyāceyya thomeyya pañjaliko<BR>
anuparisakkeyya: osīda bho sappi tela, saṃsīda bho sappi tela adhogaccha bho sappi telāti.<BR>
Taṃ kimmaññasi gāmaṇī, api nu taṃ sappi telaṃ mahā janakāyassa āyācanahetu vā<BR>
thomanahetu vā pañjalikā anuparisakkanahetu vā osīdeyya vā saṃsīdeyya vā adho vā<BR>
gaccheyyati. No hetaṃ bhante. <BR>
<BR>
Evameva kho gāmaṇi, yo so puriso pāṇātipātā paṭivirato adinnādānā paṭivirato kāmesu<BR>
micchācārā paṭivirato musāvādā paṭivirato pisunāvācā-3 paṭivirato pharusā vācā-6<BR>
paṭivirato samphappalāpā paṭivirato anabhijjhālū avyāpannacitto sammādiṭṭhiko, kiñcāpi<BR>
taṃ mahājanakāyo saṅgamma samāgamma āyāceyya thomeyya pañjaliko anuparisakkeyya:<BR>
"ayaṃ puriso kāyassa bhedā parammaraṇā apāyaṃ duggatiṃ vinipātaṃ nirayaṃ upapajjatu"<BR>
ti, atha kho so puriso kāyassa bhedā parammaraṇā sugatiṃ saggaṃ lokaṃ upapajjeyayyāti. <BR>
Evaṃ vutte asibandhakaputto gāmaṇī bhagavantaṃ etadavoca: abhikkantaṃ bhante<BR>
abhikkantaṃ bhante seyyathāpi bhante nikkujjitaṃ vā ukkujjeyya, paṭicchannaṃ vā<BR>
vivareyya, mūḷahassa vā maggaṃ ācikkheyya andhakāre vā tela pajjotaṃ dhāreyya<BR>
cakkhumanto rūpāni dakkhintīti, evamevaṃ bhagavatā anekapariyāyena dhammo pakāsito,<BR>
esāhaṃ bhante bhagavantaṃ saraṇaṃ gacchāmi dhammañca bhikkhusaṅgañca, upāsakaṃ<BR>
maṃ bhagavā dhāretu ajjatagge pāṇupetaṃ saraṇaṃ gatanti. <BR>
8. 1. 7<BR>
Khettūpamasuttaṃ<BR>
<BR>
421. Ekaṃ samayaṃ bhagavā nālandāyaṃ viharati pāvārikambavane. Atha kho<BR>
asibandhakaputto gāmaṇī yena bhagavā tenupasaṅkami, upasaṅkamitvā bhagavantaṃ<BR>
abhivādetvā ekamantaṃ nisīdi, ekamantaṃ nisinno kho asibandhakaputto gāmaṇī<BR>
bhagavantaṃ etadavoca: nanu bhante bhagavā sabbapāṇabhutahitānukampī-7 viharatīti.<BR>
Evaṃ gāmaṇī tathāgato sabbapāṇabhutahitānugampī viharatīti. Atha kiñcarahi bhante<BR>
bhagavā ekaccānaṃ sakkaccaṃ dhammaṃ deseti, ekaccānaṃ no tathā sakkaccaṃ dhammaṃ<BR>
desetīti. [PTS Page 315] [\q 315/]      tena hi gāmaṇī, taṃ yevettha paṭipucchissāmi, yathā<BR>
te khameyya tathā naṃ vyākareyyāsi. <BR>
<BR>
1. Yvāssa - sī, yassa - syā, aṭṭhakathā. <BR>
2. Sādhogāmi - aṭṭhakathā (adhogāminīti bhavitabbanti maññe)<BR>
3. Sappiṃ - sī 1, 2<BR>
4. Uddhaṃgāmi - machasaṃ, <BR>
5. Pisunāya vācāya - machasaṃ, syā<BR>
6. Pharusāya vācāya - machasaṃ, syā<BR>
7. Sabbabhutahitānukampi - sīmu. <BR>
<BR>
[BJT Page 572] [\x 572/]     <BR>
<BR>
Taṃ kimmaññasi gāmaṇī kassakassa gahapatino tīni khettāni: ekaṃ khettaṃ aggaṃ, ekaṃ<BR>
khettaṃ majjhimaṃ, ekaṃ khettaṃ hīnaṃ jaṅgalaṃ ūsaraṃ-1. Pāpabhumi, taṃ kimmaññasi<BR>
gāmaṇi asu kassako gahapati bījāni patiṭṭhāpetukāmo kattha paṭhamaṃ patiṭṭhāpeyya, yaṃ<BR>
vā aduṃ khettaṃ aggaṃ yaṃ vā aduṃ khettaṃ majjhimaṃ yaṃ vā aduṃ khettaṃ hīnaṃ jaṅgalaṃ<BR>
ūsaraṃ pāpabhuminti. Asu bhante kassako gahapati bījāni patiṭṭhāpetukāmo yaṃ aduṃ<BR>
khettaṃ aggaṃ tattha patiṭṭhāpeyya, tattha patiṭṭhāpetvā yaṃ aduṃ khettaṃ majjhimaṃ tattha<BR>
patiṭṭhāpeyya, tattha patiṭṭhāpetvā yaṃ aduṃ khettaṃ hīnaṃ jaṅgalaṃ ūsaraṃ pāpabhumi<BR>
tattha patiṭṭhāpeyyapi nopi patiṭṭhāpeyya. Taṃ kissa hetu? Antamaso gobhattampi<BR>
bhavissatīti. <BR>
<BR>
Seyyathāpi gāmaṇi yaṃ aduṃ khettaṃ aggaṃ, evameva mayhaṃ bhikkhubhikkhuniyo,<BR>
tesāhaṃ dhammaṃ desemi ādikalyāṇaṃ majjhe kalyāṇaṃ pariyosānakalyāṇaṃ sātthaṃ<BR>
savyañjanaṃ kevalaparipuṇṇaṃ parisuddhaṃ brahmacariyaṃ pakāsemi, taṃ kissa hetu? Ete<BR>
hi gāmaṇi, maṃdīpā maṃleṇā maṃtāṇā maṃsaraṇā viharanti. <BR>
<BR>
Seyyathāpi gāmaṇi, yaṃ aduṃ khettaṃ majjhimaṃ, evameva mayhaṃ upāsakaupāsikāyo.<BR>
Tasempahaṃ-2 dhammaṃ desemi ādikalyāṇaṃ majjhekalyāṇaṃ pariyosānakalyāṇaṃ sātthaṃ<BR>
savyañjanaṃ kevala paripuṇṇaṃ parisuddhaṃ brahmacariyaṃ pakāsemi, taṃ kissa hetu? Ete<BR>
hi gāmaṇi maṃdīpā maṃleṇā maṃtāṇā maṃsaraṇā viharanti. <BR>
<BR>
Seyyathāpi gāmaṇi, yaṃ aduṃ khettaṃ hīnaṃ jaṅgalaṃ [PTS Page 316] [\q 316/]      ūsaraṃ<BR>
pāpabhumi. Evameva mayhaṃ aññatitthiyā samaṇabrāhmaṇā paribbājakā, tesampahaṃ<BR>
dhammaṃ desemi ādikalyāṇaṃ majjhekalyāṇaṃ pariyosānakalyāṇaṃ sātthaṃ savyañjanaṃ<BR>
kevalaparipuṇṇaṃ parisuddhaṃ brahmacariyaṃ pakāsemi. Taṃ kissa hetu? Appeva nāma<BR>
ekapadampi ājāneyyuṃ, taṃ nesaṃ assa dīgharattaṃ hitāya sukhāya. <BR>
<BR>
Seyyathāpi gāmaṇi, purisassa tayo udakamaṇikā, eko udakamaṇiko acchiddo ahārī-3<BR>
aparihārī, eko udakamaṇiko acchiddo hārī parihārī, eko udakamaṇiko chiddo hārī<BR>
parihārī. Taṃ kimmaññasi gāmaṇi asu pariso udakaṃ nikkhipitukāmo kattha paṭhamaṃ<BR>
nikkhipeyya yo vā so udakamaṇiko acchiddo ahārī parihārī, yo vā so udakamaṇiko<BR>
acchiddo hārī parihārī, yo vā so udakamaṇiko chiddo hārī parihārīti. <BR>
<BR>
1. Osaraṃ - aṭṭhakathā, syā. <BR>
2. Tesāhaṃ - sayā, <BR>
Tesamyāhaṃ - machasaṃ<BR>
3. Āhāri - sī: sabbattha<BR>
<BR>
[BJT Page 574] [\x 574/]     <BR>
<BR>
Asu bhante puriso udakaṃ nikkhipitukāmo yo so udakamaṇiko acchiddo ahārī aparihārī<BR>
tattha nikkhipeyya, tattha nikkhipitvā yo so udakamaṇiko acchiddo hārī parihārī tattha<BR>
nikkhipeyya, tattha nikkhipitvā yo so udakamaṇiko chiddo hārī parihārī tattha<BR>
nikkhipeyyāpi nopi nikkhipeyya, taṃ kissa hetu? Antamaso bhaṇḍadhovanampi-1<BR>
bhavissatiti. <BR>
<BR>
Seyyathāpi gāmaṇi yo so udakamaṇiko acchiddo ahārī aparihārī, evameva mayhaṃ<BR>
bhikkhubhikkhuniyo, tesāhaṃ dhammaṃ desemi ādikalyāṇaṃ majjhekalyāṇaṃ<BR>
pariyosānakalyāṇaṃ sātthaṃ savyañjanaṃ kevalaparipuṇṇaṃ parisuddhaṃ brahmacariyaṃ<BR>
pakāsemi, taṃ kissa hetu? Ete hi gāmaṇi, maṃdīpā maṃleṇā maṃtāṇā maṃsaraṇā viharanti. <BR>
Seyyathāpi gāmaṇi, yo so udakamaṇiko acchiddo hārī parihārī, evameva mayhaṃ<BR>
upāsakaupāsikāyo. Tesampahaṃ [PTS Page 317] [\q 317/]      dhammaṃ desemi<BR>
ādikalyāṇaṃ majjhekalyāṇaṃ pariyosānakalyāṇaṃ sātthaṃ savyañjanaṃ kevalaparipuṇṇaṃ<BR>
parisuddhaṃ brahmacariyaṃ pakāsemi, taṃ kissa hetu? Ete hi gāmaṇi maṃdīpā maṃleṇā<BR>
maṃtāṇā maṃsaraṇā viharanti. <BR>
<BR>
Seyyathāpi gāmaṇi, yo so udakamaṇiko jiddo hārī parihārī, evameva mayhaṃ aññatitthiyā<BR>
samaṇabrāhmaṇaparibbājakā, tesampahaṃ dhammaṃ desemi ādikalyāṇaṃ majjhekalyāṇaṃ<BR>
pariyosānakalyāṇaṃ sātthaṃ savyañjanaṃ kevalaparipuṇṇaṃ parisuddhaṃ brahmacariyaṃ<BR>
pakāsemi. Taṃ kissa hetu? Appeva nāma ekapadampi ājāneyyuṃ, taṃ nesaṃ assa dīgharattaṃ<BR>
hitāya sukhāyāti. <BR>
<BR>
Evaṃ vutte asibandhakaputto gāmaṇī bhagavantaṃ etadavoca: abhikkantaṃ bhante<BR>
abhikkantaṃ bhante seyyathāpi bhante nikkujjitaṃ vā ukkujjeyya, paṭicchannaṃ vā<BR>
vivareyya, mūḷahassa vā maggaṃ ācikkheyya andhakāre vā tela pajjotaṃ dhāreyya<BR>
cakkhumanto rūpāni dakkhintīti, evamevaṃ bhagavatā anekapariyāyena dhammo pakāsito,<BR>
esāhaṃ bhante bhagavantaṃ saraṇaṃ gacchāmi dhammañca bhikkhusaṅgañca, upāsakaṃ<BR>
maṃ bhagavā dhāretu ajjatagge pāṇupetaṃ saraṇaṃ gatanti. <BR>
<BR>
8. 1. 8<BR>
Saṅkhadhamasuttaṃ<BR>
422. Ekaṃ samayaṃ bhagavā nālandāyaṃ viharati pāvārikambavane. Atha kho<BR>
asibandhakaputto gāmaṇi yena bhagavā tenupasaṅkami, upasaṅkamitvā bhagavantaṃ<BR>
abhivādetvā ekamantaṃ nisīdi, ekamantaṃ nisinno kho asibandhakaputto gāmaṇī<BR>
bhagavantaṃ etadavoca: kathannukho gāmaṇi, nigaṇṭho nātaputto sāvakānaṃ dhammaṃ<BR>
desetīti<BR>
<BR>
1. Bhaṇḍadhovanamattampi - sīmu. <BR>
<BR>
[BJT Page 576] [\x 576/]     <BR>
<BR>
Evaṃ kho bhante nigaṇṭho nātaputto sāvakānaṃ dhammaṃ deseti: yo koci pāṇamatipāteti-1<BR>
sabbo so āpāyiko nerayiko. Yo koci adinnamādiyati sabbo so āpāyiko nerayiko. Yo koci<BR>
kāmesu micchā carati sabbo so āpāyiko nerayiko. Yo koci musā haṇati sabbo so āpāyiko<BR>
nerayiko. Yaṃ bahulaṃ yaṃ bahulaṃ viharati tena tena niyyatīti. 2 Evaṃ kho bhante<BR>
nigaṇṭho nātaputto sāvakānaṃ dhammaṃ desetīti. <BR>
<BR>
Yaṃ bahulaṃ yaṃ bahulañca gāmaṇi viharati tena [PTS Page 318] [\q 318/]      tena<BR>
niyyatīti evaṃ sante na koci āpāyiko nerayiko bhavissati yathā nigaṇṭhassa nātaputtassa<BR>
vacanaṃ. Taṃ kimmaññasi gāmaṇi yo so puriso pāṇātipātī, rattiyā vā divasassa vā<BR>
samayāsamayaṃ upādāya, katamo bahutaro samayo yaṃ vā so pāṇaṃ atipāteti yaṃ vā so<BR>
pāṇaṃ nātipātetīti. <BR>
<BR>
Yo so bhante puriso pāṇātipātī, rattiyā vā divasassa vā samayāsamayaṃ upādāya appataro<BR>
so samayo yaṃ so pāṇaṃ atipāteti. Atha kho so va bahutaro samayo yaṃ so pāṇaṃ<BR>
nātipātetīti. Yaṃ bahulaṃ yaṃ bahulañca gāmaṇi viharati tena tena nīyyatīti evaṃ sante na<BR>
koci āpāyiko nerayiko bhavissati yathā nigaṇṭhassa nātaputtassa vacanaṃ. <BR>
<BR>
Taṃ kimmaññasi gāmaṇi, yo so puriso adinnādāyī, rattiyā vā divasassa vā samayāsamayaṃ<BR>
upādāya katamo bahutaro samayo yaṃ vā so adinnaṃ ādiyati yaṃ vā so adinnaṃ nādiyatīti.<BR>
Yo so bhante puriso adinnādāyī rattiyā vā divasassa vā samayāsamayaṃ upādāya, appataro<BR>
so samayo yaṃ so adinnaṃ ādiyati, atha kho sova bahutaro samayo yaṃ so adinnaṃ<BR>
nādiyatīti. Yaṃ bahulaṃ yaṃ bahulañca gāmaṇi viharati tena tena nīyyatīti, evaṃ sante na<BR>
koci āpāyiko nerayiko bhavissati yathā nigaṇṭhassa nātaputtassa vacanaṃ. <BR>
<BR>
1. Matimāpeti - sī 1, 2, syā<BR>
2. Sīyyātīti - ni 1. <BR>
<BR>
[BJT Page 578] [\x 578/]     <BR>
<BR>
Taṃ kimmaññasi gāmaṇi yo so puriso kāmesu micchācārī, rattiyā vā divasassa vā<BR>
samayāsamayaṃ upādāya katamo bahutaro samayo yaṃ vā so kāmesu micchā carati, yaṃ vā<BR>
so kāmesu micchā na caratīti. Yo so bhante puriso kāmesu micchācārī, rattiyā vā divasassa<BR>
vā samayāsamayaṃ upādāya appataro so samayo yaṃ so kāmesu micchā carati. Atha kho<BR>
sova bahutaro samayo yaṃ so kāmesu micchā na carati. Yaṃ bahulaṃ yaṃ bahulañca gāmaṇi<BR>
viharati tena tena [PTS Page 319] [\q 319/]      nīyayatīti, evaṃ sante na koci āpāyiko<BR>
nerayiko bhavissati yathā nigaṇṭhassa nātaputtassa vacanaṃ. <BR>
<BR>
Taṃ kimmaññasi gāmaṇi, yo so puriso musāvādī rattiyā vā divasassa vā samayāsamayaṃ<BR>
upādāya katamo bahutaro samayo yaṃ vā so musā bhaṇati, yaṃ vā so musā na bhaṇatīti.<BR>
Yo so bhante puriso musāvādī rattiyā vā divasassa vā samayāsamayaṃ upādāya appataro so<BR>
samayo yaṃ so musā bhaṇati. Atha kho sova bahutaro samayo yaṃ so musā na bhaṇatīti.<BR>
Yaṃ bahulaṃ yaṃ bahulañca gāmaṇi viharati tena tena nīyyatīti, evaṃ sante na koci āpāyiko<BR>
nerayiko bhavissati yathā nigaṇṭhassa nātaputtassa vacanaṃ. <BR>
<BR>
Idha gāmaṇi ekacco satthā evaṃvādī hoti evaṃ diṭṭhi: yo koci pāṇamatipāteti sabbo so<BR>
āpāyiko nerayiko, yo koci adinnaṃ ādiyati sabbo so āpāyiko nerayiko, yo koci kāmesu<BR>
micchā carati sabbo so āpāyiko nerayiko, yo koci musā bhaṇati sabbo so āpāyiko nerayikoti.<BR>
Tasmiṃ kho pana gāmaṇi satthari sāvako abhippasanno hoti, tassa evaṃ hoti mayhaṃ kho<BR>
satthā evaṃ vādī evaṃ diṭṭhi: "yo koci pāṇamatipāteti sabbo so āpāyiko nerayikoti. Atthi<BR>
kho pana mayā pāṇo atipātito-1 ahampi āpāyiko nerayikoti diṭṭhiṃ paṭilabhati. Taṃ gāmaṇi<BR>
vācaṃ appahāya taṃ cittaṃ appahāya taṃ diṭṭhiṃ appaṭinissajjitvā-2 yathābhataṃ nikkhitto<BR>
evaṃ niraye. <BR>
<BR>
1. Atimāpito-sī 1, 2, syā. <BR>
2. Nissajitvā - syā. <BR>
[BJT Page 580] [\x 580/]     <BR>
<BR>
Mayhaṃ kho satthā evaṃ vādī evaṃ diṭṭhi: "yo koci adinnaṃ ādiyati sabbo so āpāyiko<BR>
nerayiko" ti. Atthi kho pana mayā adinnaṃ ādinnaṃ, ahampamhi āpāyiko nerayikoti diṭṭhiṃ<BR>
paṭilabhati, taṃ gāmaṇi vācaṃ appahāya taṃ cittaṃ appahāya taṃ diṭṭhiṃ appaṭinissajjitvā<BR>
yathābhataṃ nikkhitto evaṃ niraye. <BR>
<BR>
Mayhaṃ kho satthā evaṃ vādī evaṃ diṭṭhi: "yo koci kāmesu micachā carati, sabbo [PTS Page<BR>
320] [\q 320/]      so āpāyiko nerayiko" ti. Atthi kho pana mayā kāmesu micchāciṇṇaṃ-1 ,<BR>
ahampamhi āpāyiko nerayikoti diṭṭhiṃ paṭilabhati, taṃ gāmaṇi vācaṃ appahāya taṃ cittaṃ<BR>
appahāya taṃ diṭṭhiṃ appaṭinissajjitvā yathābhataṃ nikkhitto evaṃ niraye. <BR>
<BR>
Mayhaṃ kho satthā evaṃ vādī evaṃ diṭṭhi: "yo koci musā bhaṇati sabbo so āpāyiko<BR>
nerayiko" ti. Atthi kho pana mayā musā bhaṇitaṃ ahampamhi āpāyiko nerayikoti diṭṭhiṃ<BR>
paṭilabhati, taṃ gāmaṇi vācaṃ appahāya taṃ cittaṃ appahāya taṃ diṭṭhiṃ appaṭinissajjitvā<BR>
yathābhataṃ nikkhitto evaṃ niraye. <BR>
<BR>
Idha pana gāmaṇi tathāgato loke uppajjati arahaṃ sammāsambuddho vijjācaraṇasampanno<BR>
sugato lokavidū anuttaro purisadammasārathī satthā devamanussānaṃ buddho bhagavā. So<BR>
aneka pariyāyena pāṇātipātaṃ garahati vigarahati pāṇātipātāviramathāti cāha, adinnādānaṃ<BR>
garahati vigarahati ādinnādānā viramathāti cāha, kāmesu micchācāraṃ garahati vigarahati<BR>
kāmesu micchācārā viramathāti cāha, musāvādaṃ garahati vigarahati musāvādā viramathāti<BR>
cāha. <BR>
<BR>
Tasmiṃ kho pana gāmaṇi satthari sāvako abhippasanno hoti, so iti paṭisaṃcikkhati: <BR>
Bhagavā kho anekapariyāyena pāṇātipātaṃ garahati vigarahati pāṇātipātā viramathāti cāha:<BR>
atthi kho pana mayā pāṇo atipātito yāvatako vā tāvatako vā; yo kho pana mayā pāṇo<BR>
atipātito yāvatako vā tāvatako vā, taṃ na suṭṭhu taṃ na sādhu. Ahañceva kho pana<BR>
tappaccayā vippaṭisārī assaṃ na me taṃ pāpakaṃ-2 kammaṃ akataṃ bhavissatīti, so iti<BR>
paṭisaṅkhāya taṃ ceva pāṇātipātaṃ pajahati, āyatiñca pāṇātipātā paṭivirato hoti; evametassa<BR>
pāpassa kammassa pahānaṃ hoti, evametassa pāpassa kammassa samatikkamo hoti. <BR>
<BR>
1. Micchācārāciṇṇaṃ syā. <BR>
2. Pāpaṃ - sī. <BR>
<BR>
[BJT Page 582] [\x 582/]     <BR>
<BR>
Bhagavā kho anekapariyāyena adinnādānaṃ garahati vigarahati adinnādāna viramathāti<BR>
cāha: atthi kho pana mayā adinnaṃ ādinnaṃ yāvatakaṃ vā tāvatakaṃ vā; yaṃ kho pana mayā<BR>
adinnaṃ ādinnaṃ yāvatakaṃ vā tāvatakaṃ vā, taṃ na suṭṭhu taṃ na sādhu. Ahañceva kho<BR>
pana tappaccayā vippaṭisārī assaṃ na me taṃ pāpakaṃ kammaṃ akataṃ bhavissatīti, so iti<BR>
paṭisaṅkhāya tañceva [PTS Page 321] [\q 321/]      adinnādānaṃ pajahati, āyatiñca<BR>
adinnādānā paṭivirato hoti; evametassa pāpassa kammassa pahānaṃ hoti, evametassa<BR>
pāpassa kammassa samatikkamo hoti. <BR>
<BR>
Bhagavā kho anekapariyāyena kāmesu micchācāraṃ garahati vigarahati kāmesu micchācārā<BR>
viramathāti cāha: atthi kho pana mayā kāmesu micchāciṇṇaṃ yāvatakaṃ vā tāvatakaṃ vā;<BR>
yaṃ kho pana mayā kāmesu micchāciṇṇaṃ yāvatakaṃ vā tāvatakaṃ vā, taṃ na suṭṭhu taṃ<BR>
na sādhu. Ahañceva kho pana tappaccayā vippaṭisārī assaṃ na me taṃ pāpakaṃ kammaṃ<BR>
akataṃ bhavissatīti, so iti paṭisaṅkhāya taṃ ceva kāmesu micchācāraṃ pajahati, āyatiñca<BR>
kāmesu micchācārā paṭivirato hoti; evametassa pāpassa kammassa pahānaṃ hoti, evametassa<BR>
pāpassa kammassa samatikkamo hoti. <BR>
<BR>
Bhagavā kho anekapariyāyena musāvādaṃ garahati vigarahati musāvadā viramathāti cāha:<BR>
atthi kho pana mayā musā bhaṇitaṃ yāvatakaṃ vā tāvatakaṃ vā; yaṃ kho pana mayā musā<BR>
bhaṇitaṃ yāvatakaṃ vā tāvatakaṃ vā, taṃ na suṭṭhu taṃ na sādhu. Ahañceva kho pana<BR>
tappaccayā vippaṭisārī assaṃ na me taṃ pāpakaṃ kammaṃ akataṃ bhavissatīti, so iti<BR>
paṭisaṅkhāya taṃ ceva musāvādaṃ pajahati, āyatiñca musāvādā paṭivirato hoti; evametassa<BR>
pāpassa kammassa pahānaṃ hoti, evametassa pāpassa kammassa samatikkamo hoti. <BR>
<BR>
So pāṇātipātaṃ pahāya pāṇātipātā paṭivirato hoti adinnādānaṃ pahāya adinnādānā<BR>
paṭivirato hoti, kāmesu micchācāraṃ pahāya kāmesu micchācārā paṭivirato hoti, musāvādaṃ<BR>
pahāya musāvādā paṭivirato hoti, pisuṇāvācaṃ pahāya pisuṇāyavācāya paṭivirato hoti,<BR>
pharusaṃvācaṃ pahāya pharusāya vācāya paṭivirato hoti, samphappalāpaṃ pahāya<BR>
samphappalāpā paṭivirato hoti, abhijjhaṃ pahāya anabhijjhālū hoti, vyāpādadosaṃ [PTS Page<BR>
322] [\q 322/]      pahāya abyāpannacitto hoti, micchādiṭṭhiṃ pahāya sammādiṭṭhiko hoti. <BR>
Sa kho so gāmaṇi ariyasāvako evaṃ vigatābhijjho vigatavyāpādo. Asammūḷho sampajāno<BR>
patissato mettāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ,<BR>
tathā catutthiṃ; iti uddhamadhotiriyaṃ sabbadhi sabbattatāya sabbāvantaṃ lokaṃ<BR>
mettāsahagatena cetasā vipulena mahaggatena appamāṇena averena avyāpajjhena pharitvā<BR>
viharati. Seyyathāpi gāmaṇi balavā saṅkhadhamo appakasireneva catuddisā viññāpeyya,<BR>
evameva kho gāmaṇi evaṃ bhāvitāya mettāya cetovimuttiyā evaṃ bahulīkatāya yaṃ<BR>
pamāṇakataṃ kammaṃ na taṃ tatrāvasissati, na taṃ tatrāvatiṭṭhati. <BR>
<BR>
[BJT Page 584] [\x 584/]     <BR>
<BR>
Sa kho so gāmaṇi ariyasāvako evaṃ vigatābhijjho vigatavyāpādo. Asammūḷho sampajāno<BR>
patissato karuṇāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ,<BR>
tathā catutthiṃ; iti uddhamadhotiriyaṃ sabbadhi sabbattatāya sabbāvantaṃ lokaṃ<BR>
karuṇāsahagatena cetasā vipulena mahaggatena appamāṇena averena avyāpajjhena<BR>
pharitvā viharati. Seyyathāpi gāmaṇi balavā saṅkhadhamo appakasireneva catuddisā<BR>
viññāpeyya, evameva kho gāmaṇi evaṃ bhāvitāya karuṇāya cetovimuttiyā evaṃ<BR>
bahulīkatāya yaṃ pamāṇakataṃ kammaṃ na taṃ tatrāvasissati, na taṃ tatrāvatiṭṭhati. <BR>
<BR>
Sa kho so gāmaṇi ariyasāvako evaṃ vigatābhijjho vigatavyāpādo. Asammūḷho sampajāno<BR>
patissato muditāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ,<BR>
tathā catutthiṃ; iti uddhamadhotiriyaṃ sabbadhi sabbattatāya sabbāvantaṃ lokaṃ<BR>
muditāsahagatena cetasā vipulena mahaggatena appamāṇena averena avyāpajjhena pharitvā<BR>
viharati. Seyyathāpi gāmaṇi balavā saṅkhadhamo appakasireneva catuddisā viññāpeyya,<BR>
evameva kho gāmaṇi evaṃ bhāvitāya muditāya cetovimuttiyā evaṃ bahulīkatāya yaṃ<BR>
pamāṇakataṃ kammaṃ na taṃ tatrāvasissati, na taṃ tatrāvatiṭṭhati. <BR>
<BR>
Sa kho so gāmaṇi ariyasāvako evaṃ vigatābhijjho vigatavyāpādo. Asammūḷho sampajāno<BR>
patissato upekhāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ,<BR>
tathā catutthiṃ; iti uddhamadhotiriyaṃ sabbadhi sabbattatāya sabbāvantaṃ lokaṃ<BR>
upekhāsahagatena cetasā vipulena mahaggatena appamāṇena averena avyāpajjhena<BR>
pharitvā viharati. Seyyathāpi gāmaṇi balavā saṅkhadhamo appakasireneva catuddisā<BR>
viññāpeyya, evameva kho gāmaṇi evaṃ bhāvitāya upekhāya cetovimuttiyā evaṃ<BR>
bahulīkatāya yaṃ pamāṇakataṃ kammaṃ na taṃ tatrāvasissati, na taṃ tatrāvatiṭṭhati. <BR>
Evaṃ vutte asibandhakaputto gāmaṇī bhagavantaṃ etadavoca: abhikkantaṃ bhante<BR>
abhikkantaṃ bhante seyyathāpi bhante nikkujjitaṃ vā ukkujjeyya, paṭicchannaṃ vā<BR>
vivareyya, mūḷahassa vā maggaṃ ācikkheyya andhakāre vā tela pajjotaṃ dhāreyya<BR>
cakkhumanto rūpāni dakkhintīti, evamevaṃ bhagavatā anekapariyāyena dhammo pakāsito,<BR>
esāhaṃ bhante bhagavantaṃ saraṇaṃ gacchāmi dhammañca bhikkhusaṅgañca, upāsakaṃ<BR>
maṃ bhagavā dhāretu ajjatagge pāṇupetaṃ saraṇaṃ gatanti. <BR>
<BR>
8. 1. 9<BR>
Kulasuttaṃ<BR>
<BR>
423. Ekaṃ samayaṃ bhagavā kosalesu cārikaṃ caramāno mahatā bhikkhusaṅghena saddhiṃ<BR>
yena nālandā tadavasari. [PTS Page 323] [\q 323/]      tatra sudaṃ bhagavā nālandāyaṃ<BR>
viharati pāvārikambavane. Tena kho pana samayena nālandā dubbhikkhā hoti dvihitikā-1.<BR>
Setaṭṭhikā-2. Salākāvuttā. Tena kho pana samayena nigaṇṭho nātaputto nālandāyaṃ<BR>
paṭivasati mahatiyā nigaṇṭhaparisāya saddhiṃ. Atha kho asibandhakaputto gāmanī<BR>
nigaṇṭhasāvako yena nigaṇṭho nātaputto tenupasaṅkami. Upasaṅkamitvā nigaṇṭhaṃ<BR>
nātaputtaṃ abhivādetvā ekamantaṃ nisīdi. Ekamantaṃ nisinnaṃ kho asibandhakaputtaṃ<BR>
gāmaṇīṃ nigaṇṭho nātaputto etadavoca:<BR>
<BR>
Ehi tvaṃ gāmaṇi, samaṇassa gotamassa vādaṃ āropehi, evante kalyāṇo kittisaddo<BR>
abbhuggacchati: "asibaddhakaputtena gāmaṇinā samaṇassa gotamassa evaṃ mahiddhikassa<BR>
evaṃ mahānubhāvassa vādo āropito" ti. Kathaṃ panāhaṃ bhante samaṇassa gotamassa evaṃ<BR>
mahiddhikassa evaṃ mahānubhāvassa vādaṃ āropessāmīti. Ehi tvaṃ gāmaṇi, yena samaṇo<BR>
gotamo tenupasaṅkama upasaṅkamitvā samaṇaṃ gotamaṃ evaṃ vadehi: nanu bhante<BR>
bhagavā anekapariyāyena kulānaṃ anuddayaṃ-3. Vaṇṇeti, anurakkhaṃ vaṇṇeti,<BR>
anukampaṃ vaṇṇetīti. <BR>
<BR>
1. Duhitikā katthavi<BR>
2. Setaṭṭhikā - aṅguttara<BR>
3. Anudayaṃ - sī 1, 2. Syā. <BR>
<BR>
[BJT Page 586] [\x 586/]     <BR>
<BR>
Sace te gāmaṇi samaṇo gotamo evaṃ phuṭṭho evaṃ vyākaroti: "evaṃ gāmaṇi tathāgato<BR>
anekapariyāyena kulānaṃ anuddayaṃ vaṇṇoti, anurakkhaṃ vaṇṇeti, anukampaṃ vaṇṇetī"<BR>
ti tamenaṃ tvaṃ evaṃ vadeyyāsi: atha kiñcarahi bhante bhagavā dubbhikkhe dvihitike<BR>
setaṭṭhike salākāvutte mahatā bhikkhusaṅghena saddhiṃ cārikaṃ carati? Ucchedāya bhagavā<BR>
kulānaṃ paṭipanno, anayāya bhagavā kulānaṃ paṭipanno, upaghātāya bhagavā kulānaṃ<BR>
paṭipannoti. Imaṃ kho te gāmaṇi samaṇo gotamo ubhato koṭikaṃ pañhaṃ phuṭṭho neva<BR>
sakkhīti uggilituṃ neva sakkhīti ogilitunti. <BR>
<BR>
[PTS Page 324] [\q 324/]      evaṃ bhanteti kho asibandhakaputto gāmaṇi nigaṇṭhassa<BR>
nātaputtassa paṭissutvā uṭṭhāyāsanā nigaṇṭhaṃ nātaputtaṃ abhivādetvā padakkhiṇaṃ katvā<BR>
yena bhagavā tenupasaṅkami. Upasaṅkamitvā bhagavantaṃ abhivādetvā ekamantaṃ nisīdi.<BR>
Ekamantaṃ nisinno kho asibandhakaputto gāmaṇi bhagavantaṃ etadavoca: "nanu bhante<BR>
bhagavā anekapariyāyena kulānaṃ anuddayaṃ vaṇṇeti, anurakkhaṃ vaṇṇeti, anukampaṃ<BR>
vaṇṇetīti. " Evaṃ gāmaṇi tathāgato anekapariyāyena kulānaṃ anuddayaṃ vaṇṇeti,<BR>
anurakkhaṃ vaṇṇeti, anukampaṃ vaṇṇetīti. Atha kiñcarahi bhante bhagavā dukhikkhe<BR>
dvīhitike setaṭṭhike, salākāvutte mahatā bhikkhusaṅghena saddhiṃ cārikaṃ carati?<BR>
Ucchedāya bhagavā kulānaṃ paṭipanno, anayāya bhagavā kulānaṃ paṭipanno, upaghātāya<BR>
bhagavā kulānaṃ paṭipannoti. <BR>
<BR>
Ito so gāmaṇi ekanavuto kappo-2. , Yamahaṃ anussarāmi. Nābhijānāmi kiñcikulaṃ<BR>
pakkabhikkhāanuppadānamattena-3 upahatapubbaṃ atha kho yāni tāni kulāni aḍḍhāni<BR>
mahaddhanāni mahabhogāni pahūtajātarūparajatāni pahūtacittupakaraṇāni<BR>
pahūtadhanadhaññāni, sabbāni tāni dānasambhūtāni ceva saccasambhūtāni ca<BR>
saññamasambhūtāni ca. -4. <BR>
<BR>
Aṭṭha kho gāmaṇī hetu aṭṭha paccayā kulānaṃ upaghātāya. Rājato vā kulāni upaghātaṃ<BR>
gacchanti, corato vā kulāni upaghātaṃ gacchanti, aggito vā kulāni upaghātaṃ gacchanti,<BR>
udakato vā kulāni upaghātaṃ gacchanti, nihitaṃ vā nādhigacchanti, -5. Duppayuttā vā<BR>
kammantaṃ jahanti, -6. Kulānaṃ vā kulaṅgāro uppajjati yo te bhoge [PTS Page 325] [\q 325/] <BR>
    vikirati vidhamati viddhaṃseti, aniccatāyeva aṭṭhamīti. Ime kho gāmaṇi aṭṭhahetu<BR>
aṭṭhapaccayā kulānaṃ upaghātāya. Imesu kho gāmiṇi aṭṭhasu hetusu aṭṭhasu paccayesu<BR>
santesu saṃvijjamānesu yo maṃ evaṃ vadeyya: "ucchedāya bhagavā kulānaṃ paṭipanno,<BR>
anayāya bhagavā kulānaṃ paṭipanno, upaghātāya bhagavā kulānaṃ paṭipannoti. Taṃ<BR>
gāmaṇi vācaṃ appahāya taṃ cittaṃ appahāya taṃ diṭṭhiṃ appaṭinissajitvā yathābhataṃ<BR>
nikkhitto evaṃ nirayeti. <BR>
<BR>
-------------------------<BR>
1. Sakkhati - machasaṃ, syā, sī 2<BR>
2. Ekanavūtikappe - sīmu. Machasaṃ<BR>
3. Pakkhabhikkhādānena - syā<BR>
4. Sāmaññasambhūtāni ca - machasaṃ<BR>
5.  hānāvigacchiti - machasaṃ<BR>
6. Kammanatā jahanti - sīmu. <BR>
<BR>
[BJT Page 588] [\x 588/]     <BR>
<BR>
Evaṃ vutte asibandhakaputto gāmaṇī bhagavantaṃ etadavoca: abhikkantaṃ bhante<BR>
abhikkantaṃ bhante seyyathāpi bhante nikkujjitaṃ vā ukkujjeyya, paṭicchannaṃ vā<BR>
vivareyya, mūḷahassa vā maggaṃ ācikkheyya andhakāre vā tela pajjotaṃ dhāreyya<BR>
cakkhumanto rūpāni dakkhintīti, evamevaṃ bhagavatā anekapariyāyena dhammo pakāsito,<BR>
esāhaṃ bhante bhagavantaṃ saraṇaṃ gacchāmi dhammañca bhikkhusaṅgañca, upāsakaṃ<BR>
maṃ bhagavā dhāretu ajjatagge pāṇupetaṃ saraṇaṃ gatanti. <BR>
<BR>
8. 1. 10<BR>
Maṇicūḷakasuttaṃ<BR>
<BR>
424. Ekaṃ samayaṃ bhagavā rājagahe viharati veevane kalandakanivāpe. Tena kho pana<BR>
samayena rājantepure rājaparisāyaṃ sannisinnānaṃ sannipatitānaṃ ayamantarā kathā<BR>
udapādi: "kappati samaṇānaṃ sakyaputtiyānaṃ jātarūparajataṃ, sādiyanti samaṇā<BR>
sakyaputtiyā jātarūparajataṃ. Patigaṇhanti samaṇā sakyaputtiyā jātarūparajata" nti. <BR>
<BR>
Tena kho pana samayena manicūḷako gāmaṇī tassaṃ parisāyaṃ nisinno hoti. Atha kho<BR>
maṇicūḷako gāmaṇī taṃ parisaṃ etadavoca: mā ayyā evaṃ avacuttha, na kappati<BR>
samaṇānaṃ sakyaputtiyānaṃ jātarūparajataṃ, na sādiyanti samaṇā sakyaputtiyā<BR>
jātarūparajataṃ, na patigaṇhanti samaṇā sakyaputtiyā jātarūparajataṃ,<BR>
nikkhittamaṇisuvaṇṇā samaṇā sakyaputtiyā apetajātarūparajatāti. Asakkhi kho maṇicūḷako<BR>
gāmaṇi taṃ parisaṃ saññapetuṃ. Atha kho maṇicūḷako gāmaṇi yena bhagavā<BR>
tenupasaṅkami. Upasaṅkamitvā bhagavantaṃ abhivādetvā ekamantaṃ nisīdi. [PTS Page 326]<BR>
[\q 326/]      ekamantaṃ nisinno kho maṇiḷacūko gāmaṇi bhagavantaṃ etadavoca:<BR>
<BR>
Idha bhante rājantepure rājaparisāyaṃ sannisinnānaṃ sannipatinānaṃ ayamantarā kathā<BR>
udapādi: kappati samaṇānaṃ sakyaputtiyānaṃ jātarūparajataṃ, sādiyanti samaṇā<BR>
sākyaputtiyā jātarūparajataṃ, patigaṇhanti samaṇā sakyaputtiyā jātarūparajatanti. Evaṃ<BR>
vuttāhaṃ bhante taṃ parisaṃ etadavoca: mā ayyā evaṃ avacuttha, na kappati samaṇānaṃ<BR>
sakyaputtiyānaṃ jātarūparajataṃ, na sādiyanti samaṇā sakyaputtiyā jātarūparajataṃ, na<BR>
patigaṇhanti samaṇā sakyaputtiyā jātarūparajataṃ, nikkhittamaṇisuvaṇṇā samaṇā<BR>
sakyaputtiyā apetajātarūparajatāti. Asakkhiṃ khohaṃ taṃ bhante parisaṃ saññapetuṃ.<BR>
Kaccāhaṃ bhante evaṃ vyākaramāno vuttavādī ceva bhagavato homi. Na ca bhagavantaṃ<BR>
abhūtena abbhācikkhāmi, dhammassa cānudhammaṃ vyākaromi, na ca koci saha dhammiko<BR>
vādānupāto gārayhaṃ ṭhānaṃ āgacchatīti<BR>
<BR>
[BJT Page 590] [\x 590/]     <BR>
<BR>
Taggha tvaṃ gāmaṇi evaṃ vyākaramāno vuttavādī ceva me hosi, na ca maṃ abhūtena<BR>
abbhācikkhasi, dhammassa cānudhammaṃ vyākarosi, na ca koci sahadhammiko vādānupāto<BR>
gārayhaṃ ṭhānaṃ āgacchati. Na hi kappati gāmaṇi samaṇānaṃ sakyaputtiyānaṃ<BR>
jātarūparajataṃ, na sādiyanti samaṇā sakyaputtiyā jātarūparajataṃ, na patigaṇhanti samaṇā<BR>
sakyaputtiyā jātarūparajataṃ, nikkhitta maṇisuvaṇṇā samaṇā sākyaputtiyā<BR>
apetajātarūparajatā. <BR>
<BR>
Yassa kho gāmaṇi jātarūparajataṃ kappati, pañcapi tassa kāmaguṇā kappanti. Yassa<BR>
pañcakāmaguṇā kappanti, ekaṃsenetaṃ gāmaṇi dhāreyyāsi: assamaṇadhammo<BR>
asakkiyaputtiyadhammoti. Api cāhaṃ gāmaṇi evaṃ vadāmi: tiṇaṃ tiṇatthikena<BR>
pariyesitabbaṃ, dāruṃ dārutthikena pariyesitabbaṃ, sakaṭaṃ sakaṭatthikena pariyesitabbaṃ<BR>
puriso purisatthikena [PTS Page 327] [\q 327/]      pariyesitabbo. Natvevāhaṃ gāmaṇi<BR>
kenaci pariyāyena jātarūparajataṃ sāditabbaṃ pariyesitabbanti vadāmīti<BR>
<BR>
8. 1. 11<BR>
Bhadrakasuttaṃ<BR>
<BR>
425. Ekaṃ samayaṃ bhagavā mallesu-1 viharati uruvelakappaṃ nāma mallānaṃ nigamo. Atha<BR>
kho bhadrako-2 gāmaṇī yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho bhadrako gāmaṇī bhagavantaṃ<BR>
etadavoca: sādhu me bhante bhagavā dukkhassa samudayañca atthagamañca desetuti.<BR>
Ahañce-3 te gāmaṇi atītaṃ addhānaṃ ārabbha dukkhassa samudayañca atthagamañca<BR>
deseyyaṃ: "evaṃ ahosi atītamaddhāna" nti tatra te siyā kaṅkhā siyā vimati. Ahañce te<BR>
gāmaṇi anāgatamaddhānaṃ ārabbha dukkhassa samudayañca atthagamañca deseyyaṃ.<BR>
"Evaṃ bhavissati anāgatamaddhāna"nti tatrāpi te siyā kaṅkhā siyā vimati. Api cāhaṃ gāmaṇi<BR>
idheva nisinno ettha ca te nisinnassa dukkhassa samudayañca atthagamañca desissāmi. Taṃ<BR>
suṇohi, sādhukaṃ manasi karohi, bhāsissāmīti. Evaṃ bhanteti kho bhadrako gāmaṇi<BR>
bhagavato paccassosi bhagavā etadavoca:<BR>
<BR>
1. Malatesu - sī 1, 2<BR>
2. Bhadragato - sī 1, gandhabhako - syā<BR>
3. Ahañca sī 1, syā. <BR>
<BR>
[BJT Page 592] [\x 592/]     <BR>
<BR>
Taṃ kimmaññasi gāmaṇi atthi te uruvelakappe manussā yesante [PTS Page 328] [\q 328/] <BR>
    vadhena vā bandhena vā jāniyā vā garahāya vā uppajjeyyuṃ<BR>
sokaparidevadukkhadomanassupāyāsāti. Atthi me bhante uruvelakappe manussā yesaṃ me<BR>
vadhena vā bandhena vā jāniyā vā garahāya vā uppajjeyyuṃ<BR>
sokaparidevadukkhadomanassupāyāsāti. Atthi pana te gāmaṇi uruvelakappe manussā<BR>
yesante vadhena vā bandhena vā garahāya vā nūppajjeyyuṃ<BR>
sokaparidevadukkhadomanassupāyāsāti. Atthi me bhante uruvelakappe manussā yesaṃ me<BR>
vadhena vā bandhena vā jāniyā vā garahāya vā nūppajjeyyuṃ<BR>
sokaparidevadukkhadomanassupāyāsāti. <BR>
<BR>
Konu kho gāmaṇi hetu kho paccayo yena te ekaccānaṃ uruvelakappiyānaṃ manussānaṃ<BR>
vadhena vā bandhena vā jāniyā vā garahāya vā uppajjeyyuṃ<BR>
sokaparidevadukkhadomanassupāyāsā?. Ko pana gāmaṇi hetu ko paccayo yena te<BR>
ekaccānaṃ uruvelakappiyānaṃ manussānaṃ vadhena vā bandhena vā jāniyā vā garahāya vā<BR>
nūppajjeyyuṃ sokaparidevadukkhadomanassupāyāsāti. Yesaṃ me bhante uruvelakappiyānaṃ<BR>
manussānaṃ vadhena vā bandhena vā jāniyā vā garahāya vā uppajjeyyuṃ<BR>
sokaparidevadukkhadomanassupāyāsā atthi me tesu chandarāgo. Yesaṃ pana me bhante<BR>
uruvelakappiyānaṃ manussānaṃ vadhena vā bandhena vā jāniyā vā garahāya vā<BR>
nūppajjeyyuṃ sokaparidevadukkhadomanassupāyāsā natthi me tesu chandarāgoti. <BR>
Iminā tvaṃ gāmaṇi dhammena diṭṭhena viditena akālikena pattena pariyogāḷhena<BR>
atītānāgate nayaṃ nehi, yaṃ kho kiñci atītamaddhānaṃ dukkhaṃ uppajjamānaṃ uppajjati.<BR>
Sabbantaṃ chandamūlakaṃ chandanidānaṃ, chando hi mūlaṃ dukkhassa yaṃ hi kiñci<BR>
anāgatamaddhānaṃ dukkhaṃ uppajjamānaṃ uppajjissati, sabbantaṃ chandamūlakaṃ<BR>
chandanidānaṃ chando hi mūlaṃ dukkhassāti. Acchariyaṃ bhante abbhutaṃ bhante yāva<BR>
subhāsitamidaṃ bhante bhagavatā "yaṃ kiñci -1 atītamaddhānaṃ dukkhaṃ uppajjamānaṃ<BR>
[PTS Page 329] [\q 329/]      uppajjati sabbantaṃ chandamūlakaṃ chandanidānaṃ, chando hi<BR>
mūlaṃ dukkhassa. Yaṃ kiñci anāgatamaddhānaṃ dukkhaṃ uppajjamānaṃ uppajjissati<BR>
sabbantaṃ chandamūlakaṃ chandanidānaṃ, chando hi mūlaṃ dukkhassāti. -2 <BR>
<BR>
1. Atītamaddhānanti pāṭho marammapotthake na dissate<BR>
2. Antarita pāṭhopi marammapotthake na dissate. <BR>
<BR>
[BJT Page 594] [\x 594/]     <BR>
<BR>
Atthi me bhante ciravāsī-1. Nāma kumāro, bahi āvasathe-2. Paṭivasati, so khvāhaṃ bhante<BR>
kālasseva vuṭṭhāya purisaṃ uyyojemi: "gaccha bhaṇe ciravāsiṃ kumāraṃ jānāhīti.<BR>
Yāvakīvañca bhante so puriso nāgacchati tassa me hoteva aññathattaṃ; mā heva-3<BR>
ciravāsissa kumārassa kiñci ābādhayitthāti-4. Taṃ kimmaññasi gāmaṇi, ciravāsissa te<BR>
kumārassa vadhena vā bandhena vā jāniyā vā garahāya vā uppajjeyyuṃ<BR>
sokaparidevadukkhadomanassupāyāsāti. Ciravāsissa me bhante kumārassa vadhena vā<BR>
bandhena vā jāniyā vā garahāya vā jīvitassapi siyā aññathattaṃ, kimpana me nūppajjissanti<BR>
sokaparidevadukkhedomanassupāyāsāti. Imināpi kho etaṃ gāmaṇi pariyāyena veditabbaṃ<BR>
"yaṃ kiñci dukkhaṃ uppajjamānaṃ uppajjati, sabbantaṃ chandamūlakaṃ chandanidānaṃ<BR>
chando hi mūlaṃ dukkhassā" ti. <BR>
<BR>
Taṃ kimmaññasi gāmaṇi yadā te ciravāsissa mātā adiṭṭhā āsi assutā, ahosi ciravāsissa<BR>
mātuyā chando vā rāgo vā pemaṃ vāti. No hetaṃ bhante. Dassanaṃ vā te gāmaṇi āgamma<BR>
savanaṃ vā te gāmaṇi āgamma evante ahosi: ciravāsissa mātuyā chando vā rāgo vā pemaṃ<BR>
vāti. Evaṃ bhante. Taṃ kimmaññasi gāmaṇi. Ciravāsissa mātuyā te vadhena vā bandhena vā<BR>
jāniyā vā garahāya vā uppajjeyyuṃ sokaparidevadukkhadomanassupāyāsāti. [PTS Page 330]<BR>
[\q 330/]      ciravāsissa mātuyā me bhante vadhena vā bandhena vā jāniyā vā garahāya vā<BR>
jīvitassapi siyā aññathattaṃ, kimpana me nūppajjissanti<BR>
sokaparidevadukkhadomanassupāyāsāti. Imināpi kho etaṃ gāmaṇi pariyāyena veditabbaṃ<BR>
yaṃ kiñci dukkhaṃ uppajjamānaṃ uppajjati sabbantaṃ chandamūlakaṃ chandanidānaṃ,<BR>
chandohi mūlaṃ dukkhassāti. <BR>
<BR>
8. 1. 12<BR>
Rāsiyasuttaṃ<BR>
<BR>
426. Atha kho rāsiyo gāmaṇi yena bhagavā tenupasaṅkami upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho rāsiyo gāmaṇi bhagavantaṃ<BR>
etadavoca: sutaṃ metaṃ bhante samaṇo gotamo sabbaṃ tapaṃ garahati, sabbaṃ tapassiṃ<BR>
lūkhājīviṃ ekaṃsena upavadati upakkosatīti. Ye te bhante evamāhaṃsu: samaṇo gotamo<BR>
sabbaṃ tapaṃ garahati, sabbaṃ tapassiṃ lukhajīviṃ ekaṃsena upavadati upakkosatīti. Kacci<BR>
te bhante bhagavato vuttavādino na ca bhagavantaṃ abhūtena abbhācikkhanti, dhammassa<BR>
cānudhammaṃ vyākaronti, na ca koci sahadhammiko vādānupāto gārayhaṃ ṭhānaṃ<BR>
āgacchatīti. <BR>
<BR>
1. Ciranivāsī - sī 1, 2. <BR>
2. Āvāsake - aṭṭhakathā<BR>
3. Hevaṃ - syā<BR>
4. Ābādhayethāti - syā<BR>
<BR>
[BJT Page 596] [\x 596/]     <BR>
<BR>
Ye te gāmaṇi evamāhaṃsu: samaṇo gotamo sabbaṃ tapaṃ garahati, sabbaṃ tapassiṃ<BR>
lukhajīviṃ ekaṃsena upavadati, upakkosatīti, na me te vuttavādino, abbhācikkhanti ca pana<BR>
maṃ te asatā abhūtena-1. Dve me gāmaṇi antā pabbajitena na sevitabbā: yo cāyaṃ kāmesu<BR>
kāmasukhallikānuyogo hīno gammo pothujjaniko anariyo anatthasaṃhito. Yo cāyaṃ<BR>
attakilamathānuyogo dukkho anariyo anatthasaṃhito, ete te gāmaṇi ubho ante anupagamma<BR>
majjhimā paṭipadā tathāgatena abhisambuddhā [PTS Page 331] [\q 331/]      cakkhukaraṇī<BR>
ñāṇakaraṇī upasamāya abhiññāya sambodhāya nibbānāya saṃvattati. Katamā ca sā gāmaṇi<BR>
majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya<BR>
abhiññāya sambodhāya nibbānāya saṃvattati, ayameva ariyo aṭṭhaṅgiko maggo,<BR>
seyyathīdaṃ: sammādiṭṭhi sammāsaṅkappo sammāvācā sammākammanto sammā ājīvo<BR>
sammāvāyāmo sammāsati sammāsamādhi. Ayaṃ kho sā gāmaṇi majjhimā paṭipadā<BR>
tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya<BR>
nibbānāya saṃvattati. <BR>
<BR>
<BR>
Tayo kho me gāmaṇi kāmabhogino santo saṃvijjamānā lokasmiṃ. Katame tayo. Idha gāmaṇi<BR>
ekacco kāmabhogī adhammena bhoge pariyesati sāhasena adhammena bhoge pariyesitvā<BR>
sāhasena na attānaṃ sukheti pīṇeti na saṃvibhajati-2 na puññāni karoti, idha pana gāmaṇī,<BR>
ekacco kāmabhogī adhammena bhoge pariyesati sāhasena, adhammena bhoge pariyesitvā<BR>
sāhasena attānaṃ sukheti pīṇeti na saṃvibhajati na puññāni karoti. Idha pana gāmaṇi<BR>
ekacco kāmabhogī adhammena bhoge pariyesati sāhasena, adhammena bhoge pariyesitvā<BR>
sāhasena attānaṃ sukheti pīṇeti saṃvibhajati puññāni ca karoti. <BR>
<BR>
Idha pana gāmaṇi ekacco kāmabhogī dhammādhammena bhoge pariyesati sāhasenapi<BR>
asāhasenapi. Dhammādhammena bhoge pariyesitvā sāhasenapi asāhasenapi [PTS Page 332]<BR>
[\q 332/]      na attānaṃ sukheti pīṇeti, na saṃvibhajati, na puññāni karoti. Idha pana<BR>
gāmaṇi ekacco kāmabhogī dhammādhammena bhoge pariyesati sāhasenapi asāhasenapi.<BR>
Dhammādhammena bhoge pariyesitvā sāhasenapi asāhasenapi attānaṃ sukheti pīṇeti na<BR>
saṃvibhajati na puññāni karoti. Idha pana gāmaṇi ekacco kāmabhogī dhammādhammena<BR>
bhoge pariyesati sāhasenapi asāhasenapi, dhammādhammena bhoge pariyesitvā sāhasenapi<BR>
asāhasenapi attānaṃ sukheti pīṇeti saṃvibhajati puññāni ca karoti. <BR>
<BR>
1. Asatā tucchā abhūtena machasaṃ 2. Saṃvibhajjati - sī 1, 2<BR>
<BR>
[BJT Page 598] [\x 598/]     <BR>
<BR>
Idha pana gāmaṇi ekacco kāmabhogī dhammena bhoge pariyesati asahasena, dhammena<BR>
bhoge pariyesitvā asāhasena na attānaṃ sukheti pīṇeti na saṃvibhajati na puññāni karoti.<BR>
Idha pana gāmaṇi, ekacco kāmabhogī dhammena bhoge pariyesati asahāsena. Dhammena<BR>
bhoge pariyesitvā asāhasena attānaṃ sukheti pīṇeti na saṃvibhajati na puññāni karoti. Idha<BR>
pana gāmaṇi ekacco kāmabhogī dhammena bhoge pariyesati asāhasena. Dhammena bhoge<BR>
pariyesitvā asāhasena attānaṃ sukheti pīṇeti saṃvibhajati puññāni ca karoti. Te ca bhoge<BR>
gathito-1. Mucchito ajjhāpanno anādīnavadassāvī anissaraṇapañño paribhuñjati. Idha pana<BR>
gāmaṇi ekacco kāmabhogī dhammena bhoge pariyesati asāhasena, dhammena bhoge<BR>
pariyesitvā asāhasena [PTS Page 333] [\q 333/]      attānaṃ sukheti pīṇeti saṃvibhajati<BR>
puññāni ca karoti. Te ca bhoge agathito amucchito anajjhāpanno ādīnavadassāvī<BR>
nissaraṇapaññe paribhuñjati. <BR>
<BR>
Tatra gāmaṇi yvāyaṃ kāmabhogī adhammena bhoge pariyesati sāhasena, adhammena<BR>
bhoge pariyesitvā sāhasena na attānaṃ sukheti pīṇeti na saṃvibhajati na puññāni karoti,<BR>
ayaṃ gāmaṇi kāmabhogī tīhi ṭhānehi gārayho. Katamehi tīhi ṭhānehi gārayho.<BR>
Adhammena bhoge pariyesati sāhasenāti iminā paṭhamena ṭhānena gārayho, na attānaṃ<BR>
sukheti pīṇetīti iminā dutiyena ṭhānena gārayho, na saṃvibhajati na puññāni karotīti iminā<BR>
tatiyena ṭhānena gārayho. Ayaṃ gāmiṇī kāmabhogī imehi tīhi ṭhānehi gārayho. <BR>
<BR>
Tatra gāmaṇi yvāyaṃ kāmabhogī adhammena bhoge pariyesati sāhasena, adhammena<BR>
bhoge pariyesitvā sāhasena attānaṃ sukheti pīṇeti na saṃvibhajati na puññāni karoti, ayaṃ<BR>
gāmaṇi kāmabhogī tīhi ṭhānehi gārayho. Ekena ṭhānena pāsaṃso. Katamehi dvīhi ṭhānehi<BR>
gārayho?<BR>
Adhammena bhoge pariyesati sāhasenāti iminā paṭhamena ṭhānena gārayho, na<BR>
saṃvibhajati na puññāni karotīti iminā dutiyena ṭhānena gārayho. Katamena ekena ṭhānena<BR>
pāsaṃso: attānaṃ sukheti pīṇetīti. Iminā ekena ṭhānena pāsaṃso, ayaṃ gāmaṇī kāmabhogī<BR>
imehi dvihī ṭhānehi gārayho, iminā ekena ṭhānena pāsaṃso. <BR>
<BR>
1. Gadhito - machasaṃ, syā. <BR>
<BR>
[BJT Page 600] [\x 600/]     <BR>
<BR>
Tatra gāmaṇi yvāyaṃ-1. Kāmabhogī adhammena bhoge pariyesati sāhasena, adhammena<BR>
bhoge pariyesitvā sāhasena [PTS Page 334] [\q 334/]      attānaṃ sukheti pīṇeti saṃvibhajati<BR>
puññāni karoti, ayaṃ gāmaṇi kāmabhogī ekena ṭhānena gārayho. Dvihi ṭhānehi pāsaṃso.<BR>
Katamena ekena ṭhānena gārayho? Adhammena bhoge pariyesati sāhasenāti iminā ekena<BR>
ṭhānena gārayho, katamehi dvīhi ṭhānehi pāsaṃso: attānaṃ sukheti pīṇetīti iminā<BR>
paṭhamena ṭhānena pāsaṃso. Saṃvibhajati puññāni karotīti iminā dutiyena ṭhānena<BR>
pāsaṃso. Ayaṃ gāmaṇi kāmabhogī iminā ekena ṭhānena gārayho. Imehi dvīhi ṭhānehi<BR>
pāsaṃso. <BR>
<BR>
Tatra gāmaṇī yvāyaṃ kāmabhogī dhammādhammena bhoge pariyesati sāhasenapi<BR>
asāhasenapi. Dhammādhammena bhoge pariyesitvā sāhasenapi asāhasenapi attānaṃ sukheti<BR>
pīṇeti. Na saṃvibhajati na puññāni karoti. Ayaṃ gāmaṇi kāmabhogī dvīhi ṭhānehi<BR>
pāsaṃso, dvīhi ṭhānehi gārayho. Katamehi dvīhi ṭhānehi pāsaṃso: dhammena bhoge<BR>
pariyesati asāhasenāti iminā paṭhamena ṭhānena pāsaṃso, attānaṃ sukheti pīṇetīti iminā<BR>
dutiyena ṭhānena pāsaṃso, katamehi dvīhi ṭhānehi gārayho: adhammena bhoge pariyesati<BR>
sāhasenāti iminā paṭhamena ṭhānena gārayho, na saṃvibhajati na puññāni karotīti iminā<BR>
dutiyena ṭhānena gārayho. Ayaṃ gāmaṇi kāmabhogī imehi dvīhi ṭhānehi pāsaṃso, imehi<BR>
dvīhi ṭhānehi gārayho. <BR>
<BR>
1. Soyaṃ- sī 1. <BR>
<BR>
[BJT Page 602] [\x 602/]     <BR>
<BR>
Tatra gāmaṇī yvāyaṃ kāmabhogī dhammādhammena bhoge pariyesati sāhasenapi<BR>
asāhasenapi, dhammādhammena bhoge pariyesitvā sāhasenapi asāhasenapi attānaṃ sukheti<BR>
pīṇeti saṃvibhajati puññāni karoti. Ayaṃ gāmaṇi kāmabhogī tihi ṭhānehi pāsaṃso, ekena<BR>
ṭhānena gārayho. Katamehi tīhi ṭhānehi pāsaṃso: dhammena bhoge pariyesati asāhasenāti<BR>
iminā paṭhamena ṭhānena pāsaṃso, attānaṃ sukheti pīṇetīti iminā dutiyena ṭhānena [PTS<BR>
Page 335] [\q 335/]      pāsaṃso, saṃvibhajati puññāni karotīti iminā tatiyena ṭhānena<BR>
pāsaṃso. Katamena ekena ṭhānena gārayho: adhammena bhoge pariyesati sāhasenāti iminā<BR>
ekena ṭhānena gārayho. Ayaṃ gāmaṇi kāmabhogī imehi tīhi ṭhānehi pāsaṃso. Iminā ekena<BR>
ṭhānena gārayho. <BR>
<BR>
Tatra gāmaṇi yvāyaṃ kāmabhogī dhammena bhoge pariyesati asāhasena, dhammena bhoge<BR>
pariyesitvā asāhasena na attānaṃ sukheti pīṇeti na saṃvibhajati na puññāni karoti. Ayaṃ<BR>
gāmaṇi kāmabhogī ekena ṭhānena pāsaṃso, dvīhi ṭhānehi gārayho. Katamena ekena<BR>
ṭhānena pāsaṃso: dhammena bhoge pariyesati asāhasenāti iminā ekena ṭhānena pāsaṃso.<BR>
Katamehi dvīhi ṭhānehi gārayho: na attānaṃ sukheti pīṇetīti iminā paṭhamena ṭhānena<BR>
gārayho, na saṃvibhajati na puññāni karotīti iminā dutiyena ṭhānena gārayho. Ayaṃ<BR>
gāmaṇi kāmabhogī iminā ekena ṭhānena pāsaṃso, imehi dvīhi ṭhānehi gārayho. <BR>
<BR>
[PTS Page 336] [\q 336/]      tatra gāmaṇi yvāyaṃ kāmabhogī dhammena bhoge pariyesati<BR>
asāhasena, dhammena bhoge pariyesitvā asāhasena attānaṃ sukheti pīṇeti, na saṃvibhajati,<BR>
na puññāni karoti, ayaṃ gāmaṇi kāmabhogī dvīhi ṭhānehi pāsaṃso, ekena ṭhānena<BR>
gārayho. Katamehi dvīhi ṭhānehi pāsaṃso: dhammena bhoge pariyesati asāhasenāti iminā<BR>
paṭhamena ṭhānena pāsaṃso, attānaṃ sukheti pīṇetīti iminā dutiyena ṭhānena pāsaṃso.<BR>
Katamena ekena ṭhānena gārayho: na saṃvibhajati na puññāni karotīti iminā ekena ṭhānena<BR>
gārayho. Ayaṃ gāmaṇi kāmabhogī imehi dvīhi ṭhānehi pāsaṃso, iminā ekena ṭhānena<BR>
gārayho. <BR>
<BR>
[BJT Page 604] [\x 604/]     <BR>
<BR>
Tatra gāmaṇi yvāyaṃ kāmabhogī dhammena bhoge pariyesati asāhasena, dhammena bhoge<BR>
pariyesitvā asāhasena attānaṃ sukheti pīṇeti saṃvibhajati puññāni karoti. [PTS Page 337] [\q<BR>
337/]      te ca bhoge gathito mucchito ajjhāpanno anādīnavadassāvī anissaraṇa pañño<BR>
paribhuñjati, ayaṃ gāmaṇi kāmabhogī tīhi ṭhānehi pāsaṃso, ekena ṭhānena gārayho.<BR>
Katamehi tīhi ṭhānehi pāsaṃso: dhammena bhoge pariyesati asāhasenāti iminā paṭhamena<BR>
ṭhānena pāsaṃso. Attānaṃ sukheti pīṇetīti iminā dutiyena ṭhānena pāsaṃso, saṃvibhajati<BR>
puññāni karotīti iminā tatiyena ṭhānena pāsaṃso, katamena ekena ṭhānena gārayho: te ca<BR>
bhoge gathito mucchito ajjhāpanno anādīnavadassāvī anissaraṇapañño paribhuñjatīti iminā<BR>
ekena ṭhānena gārayho. Ayaṃ gāmaṇi kāmabhogī imehi tīhi ṭhānehi pāsaṃso, iminā ekena<BR>
ṭhānena gārayho. <BR>
<BR>
Tatra gāmaṇī yvāyaṃ kāmabhogī dhammena bhoge pariyesati asāhasena, dhammena bhoge<BR>
pariyesitvā asāhasena attānaṃ sukheti pīṇeti saṃvibhajati puññāni karoti, [PTS Page 337] [\q<BR>
337/]      te ca bhoge agathito amucchito anajjhāpanno ādīnavadassāvī nissaraṇa pañño<BR>
paribhuñjati, ayaṃ gāmaṇi kāmabhogī catuhi ṭhānehi pāsaṃso. Katamehi catuhi ṭhānehi<BR>
pāsaṃso: dhammena bhoge pariyesati asāhasenāti iminā paṭhamena ṭhānena pāsaṃso,<BR>
attānaṃ sukheti pīṇetīti iminā dutiyena ṭhānena pāsaṃso, saṃvibhajati puññāni karotīti<BR>
iminā tatiyena ṭhānena pāsaṃso, te ca bhoge agathito amucchito anajjhāpanno<BR>
ādīnavadassāvī nissaraṇapañño paribhuñjatīti iminā catutthena ṭhānena pāsaṃso. Ayaṃ<BR>
gāmaṇi kāmabhogī imehi catuhi ṭhānehi pāsaṃso. <BR>
<BR>
Tayome gāmaṇi tapassino lukhajīvino-1. Santo saṃvijjamānā lokasmiṃ. Katame tayo: idha<BR>
gāmaṇi ekacco tapassī lukhajīvi saddhā-2. Agārasmā anagāriyaṃ pabbajito hoti: "appeva<BR>
nāma kusalaṃ dhammaṃ adhigaccheyyaṃ, appeva nāma uttarimanussadhammā-3.<BR>
Alamariyañāṇadassanavisesaṃ sacchikareyya" nti. So attānaṃ ātāpeti paritāpeti, kusalañca<BR>
dhammaṃ nādhigacchati, uttarimanussaṃ dhammā alamariyañāṇadassanavisesaṃ na<BR>
sacchikaroti. <BR>
<BR>
Idha pana gāmaṇi ekacco tapassī lukhajīvī saddhā agārasmā anagāriyaṃ pabbajito hoti:<BR>
"appeva nāma kusalaṃ dhammaṃ adhigaccheyyaṃ, appeva nāma uttarimanussadhammā<BR>
alamariyañāṇadassanavisesaṃ sacchikareyya"nti. So attānaṃ ātāpeti paritāpeti, kusalañca kho<BR>
dhammaṃ adhigacchati, uttariñca manussadhammā alamariyañāṇadassana visesaṃ na<BR>
sacchikaroti. <BR>
<BR>
1. Lukhājīvino - sī 1, 2<BR>
2. Saddo - syā<BR>
3. Uttarimanussadhammaṃ - syā. <BR>
<BR>
[BJT Page 606] [\x 606/]     <BR>
<BR>
[PTS Page 338] [\q 338/]      idha pana gāmaṇi ekacco tapassī lukhajīvī saddhā agārasmā<BR>
anagāriyaṃ pabbajito hoti: "appevanāma kusalaṃ dhammaṃ adhigaccheyyaṃ, appevanāma<BR>
uttarimanussadhammā alamariyañāṇadassanavisesaṃ sacchikareyya"nti. So attānaṃ ātāpeti<BR>
paritāpeti, kusalañca dhammaṃ adhigacchati, uttarimanussadhammā<BR>
alamariyañāṇadassanavisesaṃ sacchikaroti. <BR>
<BR>
Tatra gāmaṇi yvāyaṃ tapassī lukhajīvī attānaṃ ātāpeti paritāpeti, kusalañca dhammaṃ<BR>
nādhigacchati, uttariñca manussadhammā alamariyañāṇadassanavisesaṃ na sacchikaroti.<BR>
Ayaṃ gāmaṇi tapassī lukhajīvi tīhi ṭhānehi gārayho. Katamehi tīhi ṭhānehi garayho:<BR>
attānaṃ ātāpeti paritāpetīti iminā paṭhamena ṭhānena gārayho, kusalañca dhammaṃ<BR>
nādhigacchatīti iminā dutiyena ṭhānena gārayho, uttariñca manussadhammā<BR>
alamariyañāṇadassanavisesaṃ na sacchikarotīti iminā tatiyena ṭhānena gārayho. Ayaṃ<BR>
gāmaṇi tapassī lukhajīvi imehi tīhi ṭhānehi gārayho. <BR>
<BR>
Tatra gāmaṇi yvāyaṃ tapassī lukhajīvī attānaṃ ātāpeti paritāpeti, kusalaṃ hi kho dhammaṃ<BR>
adhigacchati, uttariñca manussadhammā alamariyañāṇadassanavisesaṃ na sacchikaroti.<BR>
Ayaṃ gāmaṇī tapassī lukhajīvi dvīhi ṭhānehi gārayho, ekena ṭhānena pāsaṃso. Katamehi<BR>
dvīhi ṭhānehi gārayho: attānaṃ ātāpetaki paritāpetīti iminā paṭhamena ṭhānena gārayho.<BR>
Uttariñca manussadhammā alamariyañāṇadassanavisesaṃ na sacchikarotīti iminā dutiyena<BR>
ṭhānena gārayho. Katamena ekena ṭhānena pāsaṃso, kusalaṃ hi kho dhammaṃ<BR>
adhigacchatīti iminā ekena ṭhānena pāsaṃso. Ayaṃ gāmaṇi tapassī lukhajīvī imehi dvīhi<BR>
ṭhānehi gārayho, iminā ekena ṭhānena pāsaṃso. <BR>
<BR>
[PTS Page 339] [\q 339/]      tatra gāmaṇi yvāyaṃ tapassī lukhajīvī attānaṃ ātāpeti<BR>
paritāpeti, kusalañca dhammaṃ adhigacchati, uttariñca manussadhammā<BR>
alamariyañāṇadassanavisesaṃ sacchikaroti. Ayaṃ gāmaṇi, tapassī lukhajīvī erakena<BR>
ṭhānena gārayho, dvīhi ṭhānehi pāsaṃso. Katamena ekena ṭhānena garayho: attānaṃ ātāpeti<BR>
paritāpetīti iminā ekena ṭhānena gārayho. Katamehi dvīhi ṭhānehi pāsaṃso: kusalañca<BR>
dhammaṃ adhigacchatīti iminā paṭhamena ṭhānena pāsaṃso, uttariñca manussadhammā<BR>
alamariyañāṇadassanavisesaṃ sacchikarotīti iminā dutiyena ṭhānena pāsaṃso. Ayaṃ gāmaṇi<BR>
tapassī lukhajīvī iminā ekena ṭhānena gārayho. Imehi dvīhi ṭhānehi pāsaṃso. <BR>
<BR>
[BJT Page 608] [\x 608/]     <BR>
<BR>
Tisso imā gāmaṇi sandiṭṭhikā nijjarā akālikā ehipassikā opanayikā paccattaṃ veditabbā<BR>
viññūhi. Katamā tisso:<BR>
<BR>
Yaṃ ratto rāgādhikaraṇaṃ attavyābādhāyapi ceteti, paravyābādhāyapi ceteti,<BR>
ubhayavyābādhāyapi ceteti, rāge pahīne neva attavyābādhāyapi ceteti, na paravyābādhāyapi<BR>
ceteti, na ubhayavyābādhāyapi ceteti. Sandiṭṭhikā nijjarā akālikā ehipassikā opanayikā<BR>
paccattaṃ veditabbā viññūhi. Yaṃ duṭṭho dosādhikaraṇaṃ attavyābādhāyapi ceteti,<BR>
paravyābādhāyapi ceteti, ubhayavyābādhāyapi ceteti. Dose pahīne neva attavyābādhayapi<BR>
ceteti, na paravyābādhāyapi ceteti, na ubhayavyābādhāyapi ceteti, sandiṭṭhikā [PTS Page<BR>
340] [\q 340/]      nijjarā akālikā ehipassikā opanayikā paccattaṃ veditabbā viññūhi. Yaṃ<BR>
muḷho mohādhikaraṇaṃ attavyābādhāyapi ceteti paravyābādhāyapi ceteti,<BR>
ubhayavyābādhāyapi ceteti, mehe pahīne neva attavyābādhāyapi ceteti, na<BR>
paravyābādhāyapi ceteti, na ubhayavyābādhāyapi ceteti. Sandiṭṭhikā nijjarā akālikā<BR>
ehipassikā opanayikā paccattaṃ veditabbā viññūhi. Imā kho gāmaṇi tisso sandiṭṭhikā nijjarā<BR>
akālikā ehipassikā opanayikā paccattaṃ veditabbā viññūhīti. <BR>
<BR>
Evaṃ vutte rāsiyo gāmaṇī bhagavantaṃ etadavoca: abhikkantaṃ bhante abhikkantaṃ bhante<BR>
seyyathāpi bhante nikkujjitaṃ vā ukkujjeyya, paṭicchannaṃ vā vivareyya, mūḷahassa vā<BR>
maggaṃ ācikkheyya andhakāre vā tela pajjotaṃ dhāreyya cakkhumanto rūpāni dakkhintīti,<BR>
evamevaṃ bhagavatā anekapariyāyena dhammo pakāsito, esāhaṃ bhante bhagavantaṃ<BR>
saraṇaṃ gacchāmi dhammañca bhikkhusaṅghañca, upāsakaṃ maṃ bhagavā dhāretu ajjatagge<BR>
pāṇupetaṃ saraṇaṃ gatanti. <BR>
<BR>
[BJT Page 610] [\x 610/]     <BR>
<BR>
8. 1. 13<BR>
Pāṭaliyasuttaṃ<BR>
<BR>
427. Ekaṃ samayaṃ bhagavā koliyesu viharati uttarakaṃ-1. Nāma koliyānaṃ nigamo. -2. Atha<BR>
kho pāṭaliyo gāmaṇi yena bhagavā tenupasaṅkami. Upasaṅkamitvā bhagavantaṃ<BR>
abhivādetvā ekamantaṃ nisīdi. Ekamantaṃ nisinno kho pāṭaliyo gāmaṇī bhagavantaṃ<BR>
etadavoca: sutaṃ me taṃ bhante "samaṇo gotamo māyaṃ jānātī"ti. Ye te bhante evamāhaṃsu:<BR>
"samaṇo gotame māyaṃ jānātī" ti, kacci te bhante bhagavato vuttavādino, na ca<BR>
bhagavantaṃ abhūtena abbhācikkhanti, dhammassa cānudhammaṃ vyākaronti, na ca koci<BR>
sahadhammiko vādānupāto gārayhaṃ ṭhānaṃ āgacchati, anabbhakkhātukāmā-2. Hi mayaṃ<BR>
bhante bhagavantanti. <BR>
<BR>
Ye te gāmaṇi evamāhaṃsu: "samaṇo gotamo māyaṃ jānātī" ti, vuttavādino ceva me te, na<BR>
ca maṃ abhūtena abbhācikkhanti, dhammassa vānudhammaṃ vyākaronti, naca koci<BR>
sahadhammiko vādānupāto gārayhaṃ ṭhānaṃ āgacchatīti. [PTS Page 341] [\q 341/]     <BR>
saccaṃ yeva kira bho mayaṃ tesaṃ samaṇabrāhmaṇānaṃ na saddahāma: samaṇo gotamo<BR>
māyaṃ jānātīti. Samaṇo khalu bho gotamo māyāvīti. Yonu kho gāmaṇi evaṃ vadeti, "ahaṃ<BR>
māyaṃ jānāmī" ti, so evaṃ vadeti, "ahaṃ māyāvī" ti. Tatheva taṃ bhagavā hoti, tatheva taṃ<BR>
sugata hotīti. Tena hi gāmaṇi taññevettha paṭipucchissāmi, yathā te khameyya tathā naṃ<BR>
vyākareyyāsi. <BR>
<BR>
Taṃ kimmaññasi gāmaṇi, jānāsi tvaṃ gāmaṇi, koliyānaṃ lambacūḷake bhaṭeti, jānāmahaṃ<BR>
bhante koliyānaṃ lambacūḷake bhaṭeti. Taṃ kimmaññasi gāmaṇi kimatthīyā koliyānaṃ<BR>
lambacūḷakā bhaṭāti. Ye ca bhante koliyānaṃ corā te ca paṭisedhetuṃ, yāni ca koliyānaṃ<BR>
duteyyāni tāni vahātuṃ-4, etadatthāya-5. Bhante koliyānaṃ lambacūḷakā bhaṭāti. Taṃ<BR>
kimmaññasi gāmaṇi, jānāsi tvaṃ koliyānaṃ lambacūḷake bhaṭe sīlavante vā te dussīle vāti.<BR>
Jānamahaṃ bhante koliyānaṃ lambacūḷake bhaṭe dussīle pāpadhamme, ye ca loke dussīlā<BR>
pāpadhammā koliyānaṃ lambacūḷakā bhaṭā tesaṃ aññatarāti. <BR>
1. Uttara - machasaṃ, syā<BR>
2. Nigame - sī 2. <BR>
3. Anabbhācikkhātukāmā - machasaṃ<BR>
4. Pahātuṃ - syā<BR>
5. Etadatthiyā - machasaṃ. <BR>
<BR>
[BJT Page 612] [\x 612/]     <BR>
<BR>
Yo nu kho gāmaṇi evaṃ vadeyya: "pāṭaliyo gāmaṇi jānāti koliyānaṃ lambacūḷake bhaṭe<BR>
dussīle pāpadhamme, pāṭaliyopi gāmaṇi dussīlo pāpadhammo" ti, sammā nu kho so<BR>
vadamāno vadeyyāti. No hetaṃ bhante, aññe bhante koliyānaṃ lambacūḷakā bhaṭā,<BR>
aññe'hamasmi. Aññathādhammā koliyānaṃ lambacūḷakā bhaṭā, aññathādhammo'hamasmīti.<BR>
[PTS Page 342] [\q 342/]      tvaṃ hi gāmaṇi-1. Lacchasi-2. "Pāṭaliyo gāmaṇi jānāti<BR>
koliyānaṃ lambacūḷake bhaṭe dussīle pāpadhamme, na ca pāṭaliyo gāmaṇi dussīlo<BR>
pāpadhammo" ti. Kasmā-3, tathāgato na lacchati "tathāgato māyaṃ jānāti, na ca tathāgato<BR>
māyāvī" ti. <BR>
<BR>
Māyaṃ cāhaṃ gāmaṇi pajānāmi māyāya ca vipākaṃ, yathā paṭipanno ca māyāvī kāyassa<BR>
bhedā parammaraṇā apāyaṃ duggatiṃ vinipātaṃ nirayaṃ upapajjati, tañca pajānāmi.<BR>
Pāṇātipātaṃ cāhaṃ gāmaṇi pajānāmi pāṇātipātassa ca vipākaṃ, yathā paṭipanno ca<BR>
pāṇātipātī kāyassa bhedā parammaraṇā apāyaṃ duggatiṃ vinipātaṃ nirayaṃ upapajjati,<BR>
tañca pajānāmi. Adinnādānaṃ cāhaṃ gāmaṇi pajānāmi adinnādānassa ca vipākaṃ, yathā<BR>
paṭipanno ca adinnādāyī kāyassa bhedā parammaraṇā apāyaṃ duggatiṃ vinipātaṃ nirayaṃ<BR>
upapajjati, tañca pajānāmi, kāmesu micchācāraṃ cāhaṃ gāmaṇi pajānāmi,<BR>
kāmesumicchācārassa ca vipākaṃ, yathā paṭipanno ca kāmesu micchācārī kāyassa bhedā<BR>
parammaraṇā apāyaṃ duggatiṃ vinipātaṃ nirayaṃ upapajjati, tañca pajānāmi. <BR>
<BR>
Musāvādaṃ cāhaṃ gāmaṇi pajānāmi musāvādassa ca vipākaṃ, yathā paṭipanno ca musāvādī<BR>
kāyassa bhedā parammaraṇā apāyaṃ duggatiṃ vinipātaṃ nirayaṃ upapajjati, tañca pajānāmi.<BR>
Pisunāvācaṃ cāhaṃ gāmaṇi pajānāmi pisunāvācāya ca vipākaṃ, yathā paṭipanno ca<BR>
pisunāvāco kāyassa bhedā parammaraṇā apāyaṃ duggatiṃ vinipātaṃ nirayaṃ upapajjati,<BR>
tañca pajānāmi. Pharusavācaṃ cāhaṃ gāmaṇi pajānāmi pharusavācāya ca vipākaṃ, yathā<BR>
paṭipanno ca pharusavāco kāyassa bhedā parammaraṇā apāyaṃ duggatiṃ vinipātaṃ nirayaṃ<BR>
upapajjati, tañca pajānāmi. [PTS Page 343] [\q 343/]      samphappalāpaṃ cāhaṃ gāmaṇi<BR>
pajānāmi samphappalāpassa ca vipākaṃ, yathā paṭipanno ca samphappalāpī kāyassa bhedā<BR>
parammaraṇā apāyaṃ duggatiṃ vinipātaṃ nirayaṃ upapajjati tañca pajānāmi. <BR>
<BR>
Abhijjhaṃ cāhaṃ gāmaṇi pajānāmi abhijjhāya ca vipākaṃ, yathā paṭipanno ca abhijjhālū<BR>
kāyassa bhedā parammaraṇā apāyaṃ duggatiṃ vinipātaṃ nirayaṃ upapajjati, tañca pajānāmi.<BR>
Vyāpādapadosañcāhaṃ gāmaṇi pajānāmi vyāpādapadosassa ca vipākaṃ, yathā paṭipanno ca<BR>
vyāpannacitto kāyassa bhedā parammaraṇā apāyaṃ duggatiṃ vinipātaṃ nirayaṃ upapajjati,<BR>
tañca pajānāmi. Micchādiṭṭhiñcāhaṃ gāmaṇī pajānāmi micchādiṭṭhiyā ca vipākaṃ, yathā<BR>
paṭipanno ca micchādiṭṭhiko kāyassa bhedā parammaraṇā apāyaṃ duggatiṃ vinipātaṃ<BR>
nirayaṃ upapajjati, tañca pajānāmi. <BR>
<BR>
1. Tvaṃ hi nāma gāmaṇi - machasaṃ, syā. <BR>
2. Naccha lacchasi - syā. <BR>
3. Tasmā - syā. <BR>
<BR>
[BJT Page 614] [\x 614/]     <BR>
<BR>
Santi hi gāmaṇi eke samaṇabrāhmaṇā evaṃvādino evaṃdiṭṭhino: yo koci pāṇamatipāteti,<BR>
sabbo so diṭṭheva dhamme dukkhaṃ domanassaṃ paṭisaṃvediyati, yo koci adinnaṃ ādiyati,<BR>
sabbo so diṭṭheva dhamme dukkhaṃ domanassaṃ paṭisaṃvediyati, yo koci kāmesu micchā<BR>
carati sabbo so diṭṭheva dhamme dukkhaṃ domanassaṃ paṭisaṃvediyati, yo koci musā<BR>
bhaṇati, sabbo so diṭṭheva dhamme dukkhaṃ domanassaṃ paṭisaṃvediyatīti. <BR>
Dissati kho pana gāmaṇi idhekacco mālī kuṇḍalī sunahāto-1. Suvilitto kappitakesamassū<BR>
itthikāmehi-2. Rājā maññe paricārento, tamenaṃ evamāhaṃsu: ambho ayaṃ puriso kiṃ akāsi<BR>
mālī kuṇḍalī sunahāto suvilitto kappitakesamassu itthikāmehi rājā maññe paricāretīti?<BR>
Tamenaṃ [PTS Page 344] [\q 344/]      evamāhaṃsu: ambho ayaṃ puriso rañño paccatthikaṃ<BR>
pasayha jīvitā voropesi-3. Tassa rājā attamano abhihāramadāsi. Tenāyaṃ puriso mālī<BR>
kuṇḍalī sunahāto suvilitto kappitakesamassu itthikāmehi rājā maññe paricāretīti. <BR>
<BR>
Dissati kho pana gāmaṇi idhekacco daḷhāya rajjuyā pacchābāhaṃ gāḷhabandhanaṃ<BR>
bandhitvā khuramuṇḍaṃ karitvā kharassarena paṇavena rathikāya rathikaṃ siṅghāṭakena<BR>
siṅghāṭakaṃ parinetvā dakkhiṇena dvārena nikkhāmetvā-4. Dakkhiṇato nagarassa sīsaṃ<BR>
jijjamāno, tamenaṃ evamāhaṃsu: ambho ayaṃ puriso kiṃ akāsi daḷhāya rajjuyā paccābāhaṃ<BR>
gāḷhabandhanaṃ bandhitvā khuramuṇḍaṃ karitvā kharassarena paṇavena rathikāya<BR>
rathikaṃ siṅghāṭakena siṅghāṭakaṃ parinetvā dakkhiṇena dvārena nikkhāmetvā dakkhiṇato<BR>
nagarassa sīsaṃ jindatīti. Tamenaṃ evamāhaṃsu: ambho, ayaṃ puriso rājaverī itthiṃ vā<BR>
purisaṃ vā jīvitā voropesi, tena naṃ rājāno gahetvā evarūpaṃ kammakāraṇaṃ kārontī ti-5.<BR>
Taṃ kimmaññasi gāmaṇi api nū te evarūpaṃ diṭṭhaṃ vā sutaṃvāti. Diṭṭhañca no bhante<BR>
sutañca sūyissati cāti. <BR>
Tatra gāmaṇi ye te samaṇabrāhmaṇā evaṃvādino evaṃdiṭṭhino: "yo koci pāṇamatipāteti,<BR>
sabbo so diṭṭheva dhamme dukkhaṃ domanassaṃ paṭisaṃvediyatī" ti, saccaṃ vā te āhaṃsu<BR>
musā vāti. Musā bhante. Ye pana te tucchaṃ musā vilapanti, sīlavanto vā te dussīlā vāti.<BR>
[PTS Page 345] [\q 345/]      dussīlā bhante. Ye pana te dussīlā pāpadhammā<BR>
micchāpaṭipannā vā te sammāpaṭipannā cāti. Micchāpaṭipannā bhante. Ye pana te<BR>
micchāpaṭipannā micchādiṭṭhikā vā te sammādiṭṭhikā cāti. Micchādiṭṭhikā bhante. Ye pana<BR>
te micchādiṭṭhikā kallannu tesu pasiditunti. No hetaṃ bhante. <BR>
<BR>
1. Sunahāto - machasaṃ, syā<BR>
2. Kāmesuhi - sī 1, 2<BR>
3. Voropati - syā<BR>
4. Nikkhamitvā - syā<BR>
5. Karaṇāni kārentīti - syā<BR>
Karaṇaṃ karonti - sī 1, 2<BR>
6. Tucchā - sī 1, 2. <BR>
[BJT Page 616] [\x 616/]     <BR>
<BR>
Dissati kho pana gāmaṇi idhekacco mālī kuṇḍalī sunahāto suvilitto kappitakesamassū<BR>
itthikāmehi rājā maññe paricārento, tamenaṃ evamāhaṃsu: ambho ayaṃ puriso kiṃ akāsi<BR>
mālī kuṇḍalī sunahāto suvilitto kappitakesamassu itthikāmehi rājā maññe paricāretīti?<BR>
Tamenaṃ evamāhaṃsu: ambho ayaṃ puriso rañño paccatthikaṃ pasayha jīvitā voropesi tassa<BR>
rājā attamano abhihāramadāsi. Tenāyaṃ puriso mālī kuṇḍalī sunahāto suvilitto<BR>
kappitakesamassu itthikāmehi rājā maññe paricāretīti. <BR>
<BR>
Dissati kho pana gāmaṇi idhekacco daḷhāya rajjuyā pacchābāhaṃ gāḷhabandhanaṃ<BR>
bandhitvā khuramuṇḍaṃ karitvā kharassarena paṇavena rathikāya rathikaṃ siṅghāṭakena<BR>
siṅghāṭakaṃ parinetvā dakkhiṇena dvārena nikkhāmetvā dakkhiṇato nagarassa sīsaṃ<BR>
jijjamāno, tamenaṃ evamāhaṃsu: ambho ayaṃ puriso kiṃ akāsi daḷhāya rajjuyā paccābāhaṃ<BR>
gāḷhabandhanaṃ bandhitvā khuramuṇḍaṃ karitvā kharassarena paṇavena rathikāya<BR>
rathikaṃ siṅghāṭakena siṅghāṭakaṃ parinetvā dakkhiṇena dvārena nikkhāmetvā dakkhiṇato<BR>
nagarassa sīsaṃ jindatīti. Tamenaṃ evamāhaṃsu: ambho, ayaṃ puriso gāmā vā araññā vā<BR>
adinnaṃ theyyasaṅkhātaṃ ādiyi-3. Tena taṃ rājāno gahetvā evarūpaṃ kammakāraṇaṃ kārenti<BR>
ti. Taṃ kimmaññasi gāmaṇi api nū te evarūpaṃ diṭṭhaṃ vā sutaṃ vāti? Diṭṭhañca no bhante<BR>
sutañca suyissati cāti. [PTS Page 346] [\q 346/]      tatra gāmaṇi, ye te samaṇabrāhmaṇā<BR>
evaṃvādino evaṃdiṭṭhino "yo koci adinnaṃ ādiyati, sabbo so diṭṭheva dhamme dukkhaṃ<BR>
domanassaṃ paṭisaṃvediyatī" ti. Saccaṃ vā te āhaṃsu musā vāti? Musā bhante. Ye pana te<BR>
tucchaṃ musā vilapanti, sīlavanto vā te dussīlā cāti. Dussīlā bhante. Ye pana te dussīlā<BR>
pāpadhammā micchāpaṭipannā vā te sammāpaṭipannā vāti. Micchāpaṭipannā bhante. Ye<BR>
pana te micchāpaṭipannā micchādiṭṭhikā vā te sammādiṭṭhikā vāti. Micchādiṭṭhikā bhante.<BR>
Ye pana te micchādiṭṭhikā kallannu tesu pasīditunti. No hetaṃ bhante. <BR>
<BR>
Dissati kho pana gāmaṇi idhekacco mālī kuṇḍalī sunahāto suvilitto kappitakesamassū<BR>
itthikāmehi rājā maññe paricārento, tamenaṃ evamāhaṃsu: ambho, ayaṃ puriso kiṃ akāsi<BR>
mālī kuṇḍalī sunahāto suvilitto kappitakesamassu itthikāmehi rājā maññe paricāretīti?<BR>
Tamenaṃ evamāhaṃsu: ambho ayaṃ puriso rañño paccatthikassa dāresu sañcarittaṃ āpajji.<BR>
Tassa rājā attamano abhihāramadāsi. Tenāyaṃ puriso mālī kuṇḍalī sunahāto suvilitto<BR>
kappitakesamassu itthikāmehi rājā maññe paricāretīti. <BR>
<BR>
Dissati kho pana gāmaṇi, idhekacco daḷhāya rajjuyā pacchābāhaṃ gāḷhabandhanaṃ<BR>
bandhitvā khuramuṇḍaṃ karitvā kharassarena paṇavena rathikāya rathikaṃ siṅghāṭakena<BR>
siṅghāṭakaṃ parinetvā dakkhiṇena dvārena nikkhāmetvā dakkhiṇato nagarassa sīsaṃ<BR>
jijjamāno, tamenaṃ evamāhaṃsu: ambho ayaṃ puriso kiṃ akāsi daḷhāya rajjuyā paccābāhaṃ<BR>
gāḷhabandhanaṃ bandhitvā khuramuṇḍaṃ karitvā kharassarena paṇavena rathikāya<BR>
rathikaṃ siṅghāṭakena siṅghāṭakaṃ parinetvā dakkhiṇena dvārena nikkhāmetvā dakkhiṇato<BR>
nagarassa sīsaṃ jindatīti? Tamenaṃ evamāhaṃsu: ambho, ayaṃ puriso kulitthisu<BR>
kulakumārīsu cārittaṃ āpajji. Tena naṃ rājāno gahetvā evarūpaṃ kammakāraṇaṃ kārentī ti.<BR>
Taṃ kimmaññasi gāmaṇi, api nu te evarūpaṃ diṭṭhaṃ vā sutaṃ vāti? Diṭṭhiñca no bhante<BR>
sutañca suyissati cāti. Tatra gāmaṇi, ye te samaṇa brāhmaṇā evaṃvādino evaṃdiṭṭhino "yo<BR>
koci kāmesu micchācarati, sabbo so diṭṭheva dhamme dukkhaṃ domanassaṃ<BR>
paṭisaṃvediyatī" ti. Saccaṃ vā te āhaṃsu musā vāti. Musā bhante. Ye pana te tucchaṃ-6.<BR>
Musā vilapanti, sīlavanto vā te dussīlā vāti. Dussīlā bhante. Ye pana te dussīlā<BR>
pāpadhammā micchāpaṭipannā vā te sammāpaṭipannā cāti. Micchāpaṭipannā bhante. Ye<BR>
pana te micchāpaṭipannā micchādiṭṭhikā vā te sammādiṭṭhikā vāti. Micchādiṭṭhikā bhante.<BR>
Ye pana te micchādiṭṭhikā kallannu tesu pasīditunti. No hetaṃ bhante. <BR>
<BR>
1. Adinnaṃ ādiyati - syā<BR>
2. Abhihāra - machasaṃ, syā<BR>
3. Ādiyati - syā<BR>
4. Tattha - sī 1, 2. <BR>
<BR>
[BJT Page 618] [\x 618/]     <BR>
<BR>
[PTS Page 347] [\q 347/]      dissati kho pana gāmaṇi, idhekacco mālī kuṇḍalī sunahāto<BR>
suvilitto kappitakesamassū itthikāmehi rājā maññe paricārento, tamenaṃ evamāhaṃsu:<BR>
ambho ayaṃ puriso kiṃ akāsi mālī kuṇḍalī sunahāto suvilitto kappitakesamassu<BR>
itthikāmehi rājā maññe paricāretīti. Tamenaṃ evamāhaṃsu: ambho ayaṃ puriso rājānaṃ<BR>
musāvādena hāsesi-1. Tassa rājā attamano abhihāramadāsi. Tenāyaṃ puriso mālī kuṇḍalī<BR>
sunahāto suvilitto kappitakesamassu itthikāmehi rājā maññe paricāretīti. <BR>
<BR>
Dissati kho pana gāmaṇi idhekacco daḷhāya rajjuyā pacchābāhaṃ gāḷhabandhanaṃ<BR>
bandhitvā khuramuṇḍaṃ karitvā kharassarena paṇavena rathikāya rathikaṃ siṅghāṭakena<BR>
siṅghāṭakaṃ parinetvā dakkhiṇena dvārena nikkhāmetvā dakkhiṇato nagarassa sīsaṃ<BR>
jijjamāno, tamenaṃ evamāhaṃsu: ambho ayaṃ puriso kiṃ akāsi daḷhāya rajjuyā paccābāhaṃ<BR>
gāḷhabandhanaṃ bandhitvā khuramuṇḍaṃ karitvā kharassarena paṇavena rathikāya<BR>
rathikaṃ siṅghāṭakena siṅghāṭakaṃ parinetvā dakkhiṇena dvārena nikkhāmetvā dakkhiṇato<BR>
nagarassa sīsaṃ jindatīti. Tamenaṃ evamāhaṃsu: ambho, ayaṃ puriso gahapatissa vā<BR>
gahapatiputtassa vā musāvādena atthaṃ bhañji. Tena naṃ rājāno gahetvā evarūpaṃ<BR>
kammakāraṇaṃ kārentī ti. Taṃ kimmaññasi gāmaṇi api nū te evarūpaṃ diṭṭhaṃ vā sutaṃ<BR>
cāti? Diṭṭhiñca no bhante sutañca suyissati cāti. Tatra gāmaṇi, ye te samaṇabrāhmaṇā<BR>
evaṃvādino evaṃdiṭṭhino "yo koci musā bhaṇati, sabbo so diṭṭheva [PTS Page 348] [\q<BR>
348/]      dhamme dukkhaṃ domanassaṃ paṭisaṃvediyatī" saccaṃ vā te āhaṃsu musā cāti?<BR>
Musā bhante. Ye pana te tucchaṃ musā vilapanti, sīlavanto vā te dussīlā cāti? Dussīlā<BR>
bhante. Ye pana te dussīlā pāpadhammā, micchāpaṭipannā vā te sammāpaṭipannā vāti?<BR>
Micchāpaṭipannā bhanate. Ye pana te micchāpaṭipannā micchādiṭṭhikā vā te<BR>
sammādiṭṭhikā vāti? Micchādiṭṭhikā bhante. Ye pana te micchādiṭṭhikā, kallannu tesu<BR>
pasīditunti? No hetaṃ bhante. <BR>
<BR>
Acchariyaṃ bhante abbhutaṃ bhante, atthi me bhante āvasathāgāraṃ, tattha mañcakāni atthī,<BR>
āsanāni atthī, udakamaṇiko atthī, telappadīpo atthī, tattha yo samaṇo vā brāhmaṇo vā<BR>
vāsaṃ upeti, tenāhaṃ yathāsatti yathābalaṃ saṃvibhajāmi. -2. Bhutapubbaṃ bhante, cattāro<BR>
satthāro nānādiṭṭhikā nānākhantikā nānārucikā tasmiṃ āvasathāgāre vāsaṃ upagacchiṃsu.<BR>
Eko satthā evaṃvādi evaṃdiṭṭhi: natthi dinnaṃ, natthi yiṭṭhaṃ natthi hutaṃ, natthi<BR>
sukaṭadukkaṭānaṃ kammānaṃ phalaṃ vipāko, natthi ayaṃ loko, natthi paro loko, natthi<BR>
mātā, natthi pitā, natthi sattā opapātikā, natthi loke samaṇabrāhmaṇā sammaggatā<BR>
sammāpaṭipannā ye imañca lokaṃ paraṃ ca lokaṃ sayaṃ abhiññā sacchikatvā pavedentīti. <BR>
<BR>
1. Bhāseti - syā. <BR>
2. Samabhajāmi - aṭṭhakathā. <BR>
<BR>
[BJT Page 620] [\x 620/]     <BR>
<BR>
Eko satthā evaṃvādi evaṃdiṭṭhi: atthi dinnaṃ atthi [PTS Page 349] [\q 349/]      yiṭṭhaṃ<BR>
atthi hutaṃ atthi sukaṭadukkaṭānaṃ kammānaṃ phalaṃ vipāko, atthi ayaṃ loko, atthi paro<BR>
loko, atthi mātā, atthi pitā, atthi sattā opapātikā, atthi loke samaṇabrāhmanā sammaggatā<BR>
sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedentīti. <BR>
Eko satthā evaṃvādī evaṃdiṭṭhi: karato-1. Kārayato chindato chedāpayato pacato pācayato<BR>
socayato kilamayato phandato phandāpayato pāṇamatipātayato ādinnaṃ ādiyato sandhiṃ<BR>
chindato nillopaṃ harato ekāgārikaṃ karoto paripanthe tiṭṭhato paradāraṃ gacchato musā<BR>
bhaṇato karato na karīyati pāpaṃ, khurapariyantena cepi cakkena yo imissā paṭhaviyā<BR>
pāṇe ekamaṃsakhalaṃ ekamaṃsapuñjaṃ kareyaya, natthi tatonidānaṃ pāpaṃ, natthi pāpassa<BR>
āgamo, dakkhiṇañcepi gaṅgāya tīraṃ gaccheyya hananto ghātento chindanto chedāpento<BR>
pacanto pācento natthi tatonidānaṃ pāpaṃ, natthi pāpassa āgamo, uttarañcepi gaṅgāya tīraṃ<BR>
gaccheyya dadanto dāpento yajanto yājento natthi tatonidānaṃ puññaṃ, natthi puññassa<BR>
āgamo. Dānena damena saññamena saccavajjena natthi puññaṃ natthi puññassa āgamoti. <BR>
Eko satthā evaṃvādī evaṃdiṭṭhi: karato kārayato chindato chedāpayato pacato pācayato<BR>
socayato kilamayato phandato phandāpayato pāṇamatipātayato ādinnaṃ ādiyato sandhiṃ<BR>
chindato nillopaṃ harato ekāgārikaṃ karoto paripanthe tiṭṭhato paradāraṃ [PTS Page 350]<BR>
[\q 350/]      gacchato musā bhaṇato karato karīyati pāpaṃ, khurapariyantenapi cakkena yo<BR>
imissā paṭhaviyā pāṇe ekamaṃsakhalaṃ ekamaṃsapuñjaṃ kareyya, atthi tatonidānaṃ pāpaṃ,<BR>
atthi pāpassa āgamo, dakkhiṇañcepi gaṅgāya tīraṃ gaccheyya hananto ghātento jindanto<BR>
chedāpento pacanto pācento atthi tatonidānaṃ pāpaṃ, atthi pāpassa āgamo, dānena damena<BR>
saññamena saccavajjena atthi puññaṃ atthi puññassa āgamoti. <BR>
<BR>
Tassa mayhaṃ bhante ahudeva kaṅkhā ahudeva vicikicchā: ko su nāma imesaṃ bhavataṃ<BR>
samaṇabrāhmaṇānaṃ saccaṃ āha, ko musāti. <BR>
<BR>
Alaṃ hi te gāmaṇī, kaṅkhītuṃ, alaṃ vicikicchituṃ, kaṅkhanīye ca pana te ṭhāne vicikicchā<BR>
uppannāti. Evaṃ pasannohaṃ-3. Bhante bhagavati, pahoti me bhagavā tathā dhammaṃ<BR>
desetuṃ yathāhaṃ imaṃ kaṅkhādhammaṃ pajaheyyanti. <BR>
<BR>
1. Karoto - machasaṃ<BR>
2. Gaṅgā - sī 1, 2<BR>
3. Pasannāhaṃ - syā. <BR>
[Pages missing 622 624 vvv]  <BR>
[BJT Page 626] [\x 626/]     <BR>
[PTS Page 351] [\q 351/]     <BR>
Sa kho so gāmaṇi, ariyasāvako evaṃ vigatābhijjho vigatavyāpādo. Asammūḷho sampajāno<BR>
patissato mettāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ,<BR>
tathā catutthiṃ; iti uddhamadho tiriyaṃ sabbadhi [PTS Page 352] [\q 352/]      sabbattatāya<BR>
sabbāvantaṃ lokaṃ mettāsahagatena cetasā vipulena mahaggatena appamāṇena averena<BR>
[PTS Page 353] [\q 353/]      avyāpajjhena pharitvā viharati. So iti paṭisaṃcikkhati: yo'yaṃ<BR>
satthā evaṃvādī evaṃdiṭṭhi: "karato kārayato chindato chedāpayato pacato pācayato<BR>
socayato kilamayato phandato phandāpayato pāṇamatipātayato adinnaṃ ādiyato sandhiṃ<BR>
chindato nillopaṃ harato ekāgārikaṃ karoto paripanthe tiṭṭhato paradāraṃ gacchato musā<BR>
bhaṇato karato karīyati pāpaṃ. Khurapariyantena cepi cakkena yo imissā paṭhaviyā pāṇe<BR>
ekamaṃsakhalaṃ ekamaṃsapuñjaṃ kareyya, atthi tato nidānaṃ pāpaṃ, atthi pāpassa āgamo.<BR>
Dakkhiṇañcepi gaṅgāya tīraṃ gaccheyya hananto ghātento chindanto chedāpento pacanto<BR>
pācento, atthi tato nidānaṃ pāpaṃ, atthi pāpassa āgamo. Uttarañcepi gaṅgāya tīraṃ<BR>
gaccheyya dadanto dāpento yajanto yājento, atthi tato nidānaṃ puññaṃ, atthi puññassa<BR>
āgamo, dānena damena saññamena saccavajjena atthi puññaṃ atthi puññassa āgamo" ti. Sace<BR>
tassa bhoto satthuno saccaṃ vacanaṃ, apaṇṇakatāya mayhaṃ: so'haṃ na kiñci vyābādhemi<BR>
tasaṃ vā thāvaraṃ vā, ubhayamettha kaṭaggāho, yañcamhi kāyena saṃvuto vācāya saṃvuto<BR>
manasā saṃvuto, yañca kāyassa bhedā parammaraṇā sugatiṃ saggaṃ lokaṃ upapajjissāmīti,<BR>
tassa pāmojjaṃ jāyati, pamuditassa pīti jāyati, pītimanassa kāyo passambhati,<BR>
passaddhakāyo sukhaṃ vediyati, sukhino cittaṃ samādhiyati. Ayaṃ kho so gāmaṇi,<BR>
dhammasamādhī. [PTS Page 352] [\q 352/]      tatra ce tvaṃ cittasamādhiṃ paṭilabheyyāsi,<BR>
evaṃ tvaṃ imaṃ kaṅkhādhammaṃ pajaheyyāsi. <BR>
<BR>
Sa kho so gāmaṇi ariyasāvako evaṃ vigatābhijjho vigatavyāpādo. Asammūḷho sampajāno<BR>
patissato karuṇāsahagatena [PTS Page 355] [\q 355/]      cetasā ekaṃ disaṃ pharitvā<BR>
viharati, tathā dutiyaṃ, tathā tatiyaṃ, tathā catutthiṃ; iti uddhamadho tiriyaṃ sabbadhi<BR>
sabbattatāya sabbāvantaṃ lokaṃ karuṇāsahagatena cetasā vipulena mahaggatena<BR>
appamāṇena averena avyāpajjhena pharitvā viharati. So iti paṭisaṃcikkhati: yo'yaṃ satā<BR>
evaṃvādī evaṃdiṭṭhi: "karato kārayato chindato chedāpayato pacato pācayato socayato<BR>
kilamayato phandato phandāpayato pāṇamatipātayato adinnaṃ ādiyato sandhiṃ chindato<BR>
nillopaṃ harato ekāgārikaṃ karoto paripanthe tiṭṭhato paradāraṃ gacchato musā bhaṇato<BR>
karato karīyati pāpaṃ. Khurapariyantena cepi cakkena yo imissā paṭhaviyā pāṇe<BR>
ekamaṃsakhalaṃ ekamaṃsapuñjaṃ kareyya, atthi tato nidānaṃ pāpaṃ, atthi pāpassa āgamo.<BR>
Dakkhiṇañcepi gaṅgāya tīraṃ gaccheyya hananto ghātento chindanto chedāpento pacanto<BR>
pācento, atthi tato nidānaṃ pāpaṃ, atthi pāpassa āgamo. Uttarañcepi gaṅgāya tīraṃ<BR>
gaccheyya dadanto dāpento yajanto yājento, atthi tato nidānaṃ puññaṃ, atthi puññassa<BR>
āgamo, dānena damena saññamena saccavajjena atthi puññaṃ atthi puññassa āgamo" ti. Sace<BR>
tassa bhoto satthuno saccaṃ vacanaṃ, apaṇṇakatāya mayihaṃ: so'haṃ na kiñca vyābādhemi<BR>
tasaṃ vā thāvaraṃ vā, ubhayamettha kaṭaggāho, yañcamhi kāyena saṃvuto vācāya saṃvuto<BR>
manasā saṃvuto, yañca kāyassa bhedā parammaraṇā sugatiṃ saggaṃ lokaṃ upapajjissāmīti,<BR>
tassa pāmojjaṃ jāyati, pamuditassa pīti jāyati, pītimanassa kāyo passambhati,<BR>
passaddhakāyo sukhaṃ vediyati, sukhino cittaṃ samādhiyati. Ayaṃ kho so gāmaṇi,<BR>
dhammasamādhī. Tatra ce tvaṃ cittasamādhiṃ paṭilabheyyāsi, evaṃ tvaṃ imaṃ<BR>
kaṅkhādhammaṃ pajaheyyāsi. <BR>
<BR>
Sa kho so gāmaṇi ariyasāvako evaṃ vigatābhijjho vigatavyāpādo. Asammūḷho sampajāno<BR>
patissato muditāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ,<BR>
tathā catutthiṃ; iti uddhamadho tiriyaṃ sabbadhi sabbattatāya sabbāvantaṃ lokaṃ<BR>
muditāsahagatena cetasā vipulena mahaggatena appamāṇena averena avyāpajjhena pharitvā<BR>
viharati. So iti paṭisaṃcikkhati: yo'yaṃ satā evaṃvādī evaṃdiṭṭhi: "karato kārayato chindato<BR>
chedāpayato pacato pācayato socayato kilamayato phandato phandāpayato<BR>
pāṇamatipātayato adinnaṃ ādiyato sandhiṃ chindato nillopaṃ harato ekāgārikaṃ karoto<BR>
paripanthe tiṭṭhato paradāraṃ gacchato musā bhaṇato karato karīyati pāpaṃ.<BR>
Khurapariyantena cepi cakkena yo imissā paṭhaviyā pāṇe ekamaṃsakhalaṃ ekamaṃsapuñjaṃ<BR>
kareyya, atthi tato nidānaṃ pāpaṃ, atthi pāpassa āgamo. Dakkhiṇañcepi gaṅgāya tīraṃ<BR>
gaccheyya hananto ghātento chindanto chedāpento pacanto pācento, atthi tato nidānaṃ<BR>
pāpaṃ, atthi pāpassa āgamo. Uttarañcepi gaṅgāya tīraṃ gaccheyya dadanto dāpento yajanto<BR>
yājento, atthi tato nidānaṃ puññaṃ, atthi puññassa āgamo, dānena damena saññamena<BR>
saccavajjena atthi puññaṃ atthi puññassa āgamo" ti. Sace tassa bhoto satthuno saccaṃ<BR>
vacanaṃ, apaṇṇakatāya mayhaṃ: so'haṃ na kiñca vyābādhemi tasaṃ vā thāvaraṃ vā,<BR>
ubhayamettha kaṭaggāho, yañcamhi kāyena saṃvuto vācāya saṃvuto manasā saṃvuto, yañca<BR>
kāyassa bhedā parammaraṇā sugatiṃ saggaṃ lokaṃ upapajjissāmīti, tassa pāmojjaṃ jāyati,<BR>
pamuditassa pīti jāyati, pītimanassa kāyo passambhati, passaddhakāyo sukhaṃ vediyati,<BR>
sukhino cittaṃ samādhiyati. Ayaṃ kho so gāmaṇi, dhammasamādhī. Tatra ce tvaṃ<BR>
cittasamādhiṃ paṭilabheyyāsi, evaṃ tvaṃ imaṃ kaṅkhādhammaṃ pajaheyyāsi. <BR>
<BR>
Sa kho so gāmaṇi ariyasāvako evaṃ vigatābhijjho vigatavyāpādo. Asammūḷho sampajāno<BR>
patissato upekhāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ,<BR>
tathā catutthiṃ; iti uddhamadho tiriyaṃ sabbadhi sabbattatāya sabbāvantaṃ lokaṃ<BR>
upekhāsahagatena cetasā vipulena mahaggatena appamāṇena averena avyāpajjhena<BR>
pharitvā viharati. So iti paṭisaṃcikkhati: yo'yaṃ satthā evaṃvādī evaṃdiṭṭhi: "natthi dinnaṃ,<BR>
natthi yiṭṭhaṃ, natthi hutaṃ, natthi sukaṭadukkaṭānaṃ kammānaṃ phalaṃ vipāko, natthi<BR>
ayaṃ loko, natthi paro loko, <BR>
<BR>
[BJT Page 628] [\x 628/]     <BR>
<BR>
Natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā<BR>
sammāpaṭipannā yo imañca lokaṃ parañca lokaṃ sayaṃ abhiññā sacchikatvā pavedenti" sace<BR>
tassa bhoto satthuno saccaṃ vacanaṃ, apaṇṇakatāya mayhaṃ, so'haṃ na kiñci vyābādhemi<BR>
tasaṃ vā thāvaraṃ vā. Ubhayamettha kaṭaggāho: yañcamhi kāyena saṃvuto vācāya saṃvuto<BR>
manasā saṃvuto, yañca kāyassa bhedā parammaraṇā sugatiṃ saggaṃ lokaṃ upapajjissāmīti.<BR>
Tassa pāmojjaṃ jāyati, pamuditassa pīti jāyati, pītimanassa kāyo passambhati,<BR>
passaddhakāyo sukhaṃ vediyati, sukhino cittaṃ samādhiyati. Ayaṃ kho so gāmaṇi,<BR>
dhammasamādhi. Tatra ce tvaṃ cittasamādhiṃ paṭilabheyyāsi, evaṃ tvaṃ imaṃ<BR>
kaṅkhādhammaṃ pajaheyyāsi. <BR>
<BR>
Sa kho so gāmaṇi, ariyasāvako evaṃ vigatābhijjho vigatavyāpādo. Asammūḷho sampajāno<BR>
patissato upekhāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ,<BR>
tathā catutthiṃ; iti uddhamadho tiriyaṃ sabbadhi sabbattatāya sabbāvantaṃ lokaṃ<BR>
upekhāsahagatena cetasā vipulena mahaggatena [PTS Page 356] [\q 356/]      appamāṇena<BR>
averena avyāpajjhena pharitvā viharati. So iti paṭisaṃcikkhati: yavā'yaṃ-1 satthā evaṃvādī<BR>
evaṃdiṭṭhi: "atthi dinnaṃ, atthi yiṭṭhaṃ, atthi hutaṃ, atthi sukaṭadukkaṭānaṃ kammānaṃ<BR>
phalaṃ vipāko, atthi ayaṃ loko, atthi paro loko, atthi mātā, atthi pitā, atthi sattā opapātikā,<BR>
atthi loke samaṇabrāhmaṇā sammaggatā sammāpaṭipannā yo imañca lokaṃ parañca lokaṃ<BR>
sayaṃ abhiññā sacchikatvā pavedenti"ti. Sace tassa bhoto satthuno saccaṃ vacanaṃ,<BR>
apaṇṇakatāya mayhaṃ, so'haṃ na kiñci vyābādhemi tasaṃ vā thāvaraṃ vā, ubhayamettha<BR>
kaṭaggāho: yañcamhi kāyena saṃvuto vācāya saṃvuto manasā saṃvuto, yañca kāyassa bhedā<BR>
parammaraṇā sugatiṃ saggaṃ lokaṃ upapajjissāmīti. Tassa pāmojjaṃ jāyati, pamuditassa pīti<BR>
jāyati, pītimanassa kāyo passambhati, passaddhakāyo sukhaṃ vediyati, sukhino cittaṃ<BR>
samādhiyati. Ayaṃ kho so gāmaṇi, dhammasamādhi. Tatra ce tvaṃ cittasamādhiṃ<BR>
paṭilabheyyāsi, evaṃ tvaṃ imaṃ kaṅkhādhammaṃ pajaheyyāsi. <BR>
<BR>
1. Yoyaṃ - machasaṃ<BR>
<BR>
[BJT Page 630] [\x 630/]     <BR>
<BR>
Sa kho so gāmaṇi ariyasāvako evaṃ vigatābhijjho vigatavyāpādo. Asammūḷho sampajāno<BR>
patissato upekhāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ,<BR>
tathā catutthiṃ; iti uddhamadho tiriyaṃ sabbadhi sabbattatāya sabbāvantaṃ lokaṃ<BR>
upekhāsahagatena cetasā vipulena mahaggatena appamāṇena averena avyāpajjhena<BR>
pharitvā viharati. So iti paṭisaṃcikkhati: yvā'yaṃ satthā evaṃvādī evaṃdiṭṭhi: "karato<BR>
kārayato chindato chedāpayato pacato pācayato socayato kilamayato phandato<BR>
phandāpayato pāṇamatipātayato adinnaṃ ādiyato sandhiṃ chindato nillopaṃ harato<BR>
ekāgārikaṃ karoto paripanthe tiṭṭhato paradāraṃ gacchato musā bhaṇato karato na karīyati<BR>
[PTS Page 357] [\q 357/]     pāpaṃ. Khurapariyantena cepi cakkena yo imissā paṭhaviyā<BR>
pāṇe ekamaṃsakhalaṃ ekamaṃsapuñjaṃ kareyya, natthi tato nidānaṃ pāpaṃ, natthi pāpassa<BR>
āgamo. Dakkhiṇañcepi gaṅgāya tīraṃ gaccheyya hananto ghātento chindanto chedāpento<BR>
pacanto pācento, natthi tato nidānaṃ pāpaṃ, natthi pāpassa āgamo. Uttarañcepi gaṅgāya<BR>
tīraṃ gaccheyya dadanto dāpento yajanto yājento, natthi tato nidānaṃ puññaṃ, natthi<BR>
puññassa āgamo, dānena damena saññamena saccavajjena natthi puññaṃ natthi puññassa<BR>
āgamo" ti. Sace tassa bhoto satthuno saccaṃ vacanaṃ, apaṇṇakatāya mayhaṃ: so'haṃ na<BR>
kiñci vyābādhemi tasaṃ vā thāvaraṃ vā, ubhayamettha kaṭaggāho, yañcamhi kāyena<BR>
saṃvuto vācāya saṃvuto manasā saṃvuto, yañca kāyassa bhedā parammaraṇā sugatiṃ<BR>
saggaṃ lokaṃ upapajjissāmīti, tassa pāmojjaṃ jāyati, pamuditassa pīti jāyati, pītimanassa<BR>
kāyo passambhati, passaddhakāyo sukhaṃ vediyati, sukhino cittaṃ samādhiyati. Ayaṃ kho<BR>
so gāmaṇi, dhammasamādhī. Tatra ce tvaṃ cittasamādhiṃ paṭilabheyyāsi, evaṃ tvaṃ imaṃ<BR>
kaṅkhādhammaṃ pajaheyyāsi. <BR>
<BR>
Sa kho so gāmaṇi ariyasāvako evaṃ vigatābhijjho vigatavyāpādo. Asammūḷho sampajāno<BR>
patissato upekhasahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ,<BR>
tathā catutthiṃ; iti uddhamadho tiriyaṃ sabbadhi sabbattatāya sabbāvantaṃ lokaṃ<BR>
karuṇāsahagatena cetasā vipulena mahaggatena appamāṇena averena avyāpajjhena<BR>
pharitvā viharati. So iti paṭisaṃcikkhati: yvā'yaṃ satthā evaṃvādī evaṃdiṭṭhi: "karato<BR>
kārayato chindato [BJT Page 632] [\x 632/]      <BR>
Chedāpayato pacato pācayato socayato kilamayato phandato phandāpayato<BR>
pāṇamatipātayato adinnaṃ ādiyato sandhiṃ chindato [PTS Page 358] [\q 358/]      nillopaṃ<BR>
harato ekāgārikaṃ karoto paripanthe tiṭṭhato paradāraṃ gacchato musā bhaṇato karato<BR>
karīyati pāpaṃ. Khurapariyantena cepi cakkena yo imissā paṭhaviyā pāṇe ekamaṃsakhalaṃ<BR>
ekamaṃsapuñjaṃ kareyya, atthi tato nidānaṃ pāpaṃ, atthi pāpassa āgamo. Dakkhiṇañcepi<BR>
gaṅgāya tīraṃ gaccheyya hananto ghātento chindanto chedāpento pacanto pācento, atthi tato<BR>
nidānaṃ pāpaṃ, atthi pāpassa āgamo. Uttarañcepi gaṅgāya tīraṃ gaccheyya dadanto dāpento<BR>
yajanto yājento, atthi tato nidānaṃ puññaṃ, atthi puññassa āgamo, dānena damena<BR>
saññamena saccavajjena atthi puññaṃ atthi puññassa āgamo" ti. Sace tassa bhoto satthuno<BR>
saccaṃ vacanaṃ, apaṇṇakatāya mayhaṃ: so'haṃ na kiñca vyābādhemi tasaṃ vā thāvaraṃ vā,<BR>
ubhayamettha kaṭaggāho, yañcamhi kāyena saṃvuto vācāya saṃvuto manasā saṃvuto, yañca<BR>
kāyassa bhedā parammaraṇā sugatiṃ saggaṃ lokaṃ upapajjissāmīti, tassa pāmojjaṃ jāyati,<BR>
pamuditassa pīti jāyati, pītimanassa kāyo passambhati, passaddhakāyo sukhaṃ vediyati,<BR>
sukhino cittaṃ samādhiyati. Ayaṃ kho so gāmaṇi, dhammasamādhī. Tatra ce tvaṃ<BR>
cittasamādhiṃ paṭilabheyyāsi, evaṃ tvaṃ imaṃ kaṅkhādhammaṃ pajaheyyāsi. <BR>
<BR>
Evaṃ vutte pāṭaliyo gāmaṇī bhagavantaṃ etadavoca: abhikkantaṃ bhante abhikkantaṃ<BR>
bhante seyyathāpi bhante nikkujjitaṃ vā ukkujjeyya, paṭicchannaṃ vā vivareyya, mūḷahassa<BR>
vā maggaṃ ācikkheyya andhakāre vā tela pajjotaṃ dhāreyya cakkhumanto rūpāni<BR>
dakkhintīti, evamevaṃ bhagavatā anekapariyāyena dhammo pakāsito, esāhaṃ bhante<BR>
bhagavantaṃ saraṇaṃ gacchāmi dhammañca bhikkhusaṅgañca, upāsakaṃ maṃ bhagavā<BR>
dhāretu ajjatagge pāṇupetaṃ saraṇaṃ gatanti. <BR>
<BR>
Gāmaṇivaggo paṭhamo<BR>
<BR>
Tatruddānaṃ:<BR>
<BR>
[PTS Page 359] [\q 359/]      caṇḍo tālo yodhājīvo<BR>
Hatthassāsi ca khettakā, <BR>
Saṅkha kulamaṇibhaddakā ca<BR>
Rāsiya pāṭaliyena terasāti. <BR>
<BR>
Gāmaṇisaṃyuttaṃ samattaṃ<BR>
<BR>
[BJT Page 634] [\x 634/]     <BR>
<BR>
9. Asaṅkhatasaṃyuttaṃ 9. Asaṅkhatavaggo<BR>
9. 1. 1<BR>
Kāyagatāsatisuttaṃ<BR>
<BR>
428. Asaṅkhatañca vo bhikkhave desissāmi. Asaṅkhatagāmiñca maggaṃ, taṃ suṇātha.<BR>
Katamañca bhikkhave asaṅkhataṃ: yo bhikkhave rāgakkhayo dosakkhayo mohakkhayo, idaṃ<BR>
vuccati bhikkhave asaṅkhataṃ. Katamo ca bhikkhave asaṅkhatagāmī maggo: kāyagatāsati.<BR>
Ayaṃ vuccati bhikkhave asaṅkhatagāmī maggo. <BR>
<BR>
Iti kho bhikkhave desitaṃ vo mayā asaṅkhataṃ desito asaṅkhatagāmī maggo. Yaṃ bhikkhave<BR>
satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ<BR>
mayā etāni bhikkhave rukkhamūlāni etāni suññāgārāni, jhāyatha bhikkhave, mā pamādattha,<BR>
mā pacchā vippaṭisārino ahuvattha, ayaṃ kho amhākaṃ anusāsanī. <BR>
<BR>
9. 1. 2<BR>
Samathavipassanāsuttaṃ<BR>
<BR>
429. [PTS Page 360] [\q 360/]      asaṅkhatañca vo bhikkhave desissāmi. Asaṅkhatagāmiñca<BR>
maggaṃ, taṃ suṇātha. Katamañca bhikkhave asaṅkhataṃ: yo bhikkhave rāgakkhayo<BR>
dosakkhayo mohakkhayo, idaṃ vuccati bhikkhave asaṅkhataṃ. Katamo ca bhikkhave<BR>
asaṅkhatagāmī maggo: samatho ca vipassanā ca. Ayaṃ vuccati bhikkhave asaṅkhatagāmī<BR>
maggo. <BR>
Iti kho bhikkhave desitaṃ vo mayā asaṅkhataṃ desito asaṅkhatagāmī maggo. Yaṃ bhikkhave<BR>
satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ<BR>
mayā etāni bhikkhave rukkhamūlāni etāni suññāgārāni, jhāyatha bhikkhave, mā pamādattha,<BR>
mā pacchā vippaṭisārino ahuvattha, ayaṃ kho amhākaṃ anusāsanī. <BR>
<BR>
9. 1. 3<BR>
Savitakkasavicārasuttaṃ<BR>
<BR>
430. Asaṅkhatañca vo bhikkhave desissāmi. Asaṅkhatagāmiñca maggaṃ, taṃ suṇātha.<BR>
Katamañca bhikkhave asaṅkhataṃ: yo bhikkhave rāgakkhayo dosakkhayo mohakkhayo, idaṃ<BR>
vuccati bhikkhave asaṅkhataṃ. Katamo ca bhikkhave asaṅkhatagāmī maggo: savitakko-1<BR>
savicāro samādhi, avitakko-2. Vicāramatto samādhi, avitakko avicāro samādhi. Ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ desito asaṅkhatagāmī maggo. Yaṃ bhikkhave<BR>
satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ<BR>
mayā etāni bhikkhave rukkhamūlāni etāni suññāgārāni, jhāyatha bhikkhave, mā pamādattha,<BR>
mā pacchā vippaṭisārino ahuvattha, ayaṃ kho amhākaṃ anusāsanī. <BR>
<BR>
1. Savitakka - machasaṃ. Syā<BR>
2. Avitakka - machasaṃ syā<BR>
<BR>
[BJT Page 636] [\x 636/]     <BR>
<BR>
9. 1. 4<BR>
Suññatasamādhisuttaṃ<BR>
<BR>
431. Katamo ca bhikkhave asaṅkhatagāmī maggo: suññato samādhi animitto samādhi<BR>
appaṇihito samādhi. Ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ desito asaṅkhatagāmī maggo. Yaṃ bhikkhave<BR>
satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ<BR>
mayā etāni bhikkhave rukkhamūlāni etāni suññāgārāni, jhāyatha bhikkhave, mā pamādattha,<BR>
mā pacchā vippaṭisārino ahuvattha, ayaṃ kho amhākaṃ anusāsanīti. <BR>
<BR>
9. 1. 5<BR>
Satipaṭṭhānasuttaṃ<BR>
<BR>
432. Katamo ca bhikkhave asaṅkhatagāmī maggo: cattāro satipaṭṭhānā, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ desito asaṅkhatagāmī maggo. Yaṃ bhikkhave<BR>
satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ<BR>
mayā etāni bhikkhave rukkhamūlāni etāni suññāgārāni, jhāyatha bhikkhave, mā pamādattha,<BR>
mā pacchā vippaṭisārino ahuvattha, ayaṃ kho amhākaṃ anusāsanīti. <BR>
<BR>
9. 1. 6<BR>
Sammappadhānasuttaṃ<BR>
<BR>
433. Katamo ca bhikkhave asaṅkhatagāmī maggo: cattāro sammappadhānā. Ayaṃ vuccati<BR>
bhikkhave asaṅkatagāmī maggo. <BR>
Iti kho bhikkhave desitaṃ vo mayā asaṅkhataṃ desito asaṅkhatagāmī maggo. Yaṃ bhikkhave<BR>
satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ<BR>
mayā etāni bhikkhave rukkhamūlāni etāni suññāgārāni, jhāyatha bhikkhave, mā pamādattha,<BR>
mā pacchā vippaṭisārino ahuvattha, ayaṃ kho amhākaṃ anusāsanīti. <BR>
<BR>
9. 1. 7<BR>
Iddhipādasuttaṃ<BR>
<BR>
434. Katamo ca bhikkhave asaṅkhatagāmī maggo: cattāro iddhipādā. Ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ desito asaṅkhatagāmī maggo. Yaṃ bhikkhave<BR>
satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ<BR>
mayā etāni bhikkhave rukkhamūlāni etāni suññāgārāni, jhāyatha bhikkhave, mā pamādattha,<BR>
mā pacchā vippaṭisārino ahuvattha, ayaṃ kho amhākaṃ anusāsanīti. <BR>
<BR>
9. 1. 8<BR>
Indriyasuttaṃ<BR>
<BR>
435. [PTS Page 361] [\q 361/]      katamo ca bhikkhave asaṅkhatagāmī maggo:<BR>
pañcindriyāni. Ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ desito asaṅkhatagāmī maggo. Yaṃ bhikkhave<BR>
satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ<BR>
mayā etāni bhikkhave rukkhamūlāni etāni suññāgārāni, jhāyatha bhikkhave, mā pamādattha,<BR>
mā pacchā vippaṭisārino ahuvattha, ayaṃ kho amhākaṃ anusāsanīti. <BR>
<BR>
9. 1. 9<BR>
Balasuttaṃ<BR>
<BR>
436. Katamo ca bhikkhave asaṅkhatagāmī maggo: pañca balāni. Ayaṃ vuccati bhikkhave<BR>
asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ desito asaṅkhatagāmī maggo. Yaṃ bhikkhave<BR>
satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ<BR>
mayā etāni bhikkhave rukkhamūlāni etāni suññāgārāni, jhāyatha bhikkhave, mā pamādattha,<BR>
mā pacchā vippaṭisārino ahuvattha, ayaṃ kho amhākaṃ anusāsanīti. <BR>
<BR>
9. 1. 10<BR>
Bojjhaṅgasuttaṃ<BR>
<BR>
437. Katamo ca bhikkhave asaṅkhatagāmī maggo: satta bojjhaṅgā. Ayaṃ vuccati bhikkhave<BR>
asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ desito asaṅkhatagāmī maggo. Yaṃ bhikkhave<BR>
satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ<BR>
mayā etāni bhikkhave rukkhamūlāni etāni suññāgārāni, jhāyatha bhikkhave, mā pamādattha,<BR>
mā pacchā vippaṭisārino ahuvattha, ayaṃ kho amhākaṃ anusāsanīti. <BR>
<BR>
[BJT Page 638] [\x 638/]     <BR>
<BR>
9. 1. 11<BR>
Maggaṅgasuttaṃ<BR>
<BR>
438. Katamo ca bhikkhave asaṅkhatagāmī maggo: ariyo aṭṭhaṅgiko maggo ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ desito asaṅkhatagāmī maggo. Yaṃ bhikkhave<BR>
satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ<BR>
mayā. Etāni bhikkhave rukkhamūlāni, etāni suññāgārāni, jhāyatha bhikkhave, mā<BR>
pamādattha, mā pacchā vippaṭisārino ahuvattha. Ayaṃ kho amhākaṃ anusāsanīti. <BR>
<BR>
Asaṅkhatavaggo paṭhamo<BR>
Tatruddānaṃ:<BR>
<BR>
Kāyasamatha-1 savitakko<BR>
Suññato satipaṭṭhānā, <BR>
Sammappadhānañca iddhipāda<BR>
Indriyabalabojjhaṅgamaggāti. <BR>
<BR>
1. Samādhi - sī 1, 2. <BR>
<BR>
[BJT Page 640] [\x 640/]     <BR>
<BR>
2. Dutiya asaṅkhata vaggo<BR>
<BR>
9. 2. 1<BR>
Asaṅkhatasuttaṃ<BR>
<BR>
439. [PTS Page 362] [\q 362/]      asaṅkhatañca vo bhikkhave desissāmi asaṅkhatagāmiñca<BR>
maggaṃ, taṃ suṇātha. Katamañca bhikkhave asaṅkhataṃ: yo bhikkhave rāgakkhayo<BR>
dosakkhayo mohakkhayo, idaṃ vuccati bhikkhave asaṅkhataṃ. Katamo ca bhikkhave<BR>
asaṅkhatagāmī maggo: samatho. Ayaṃ vuccati bhikkhave asaṅkhatagāmī maggo. <BR>
<BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 2<BR>
Vipassanāsuttaṃ<BR>
<BR>
440. Asaṅkhatañca vo bhikkhave desissāmi, asaṅkhatagāmiñca maggaṃ, taṃ suṇātha.<BR>
Katamañca bhikkhave asaṅkhataṃ: yo bhikkhave rāgakkhayo dosakkhayo mohakkhayo, idaṃ<BR>
vuccati bhikkhave asaṅkhataṃ. Katamo ca bhikkhave asaṅkhatagāmī maggo: vipassanā.<BR>
Ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 3<BR>
Savitakkasavicārasuttaṃ<BR>
<BR>
441. Katamo ca bhikkhave asaṅkhatagāmī maggo: savitakko [PTS Page 363] [\q 363/]     <BR>
savicāro samādhi. Ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 4<BR>
Avitakkavicāramattasuttaṃ<BR>
<BR>
442. Katamo ca bhikkhave asaṅkhatagāmī maggo: avitakko vicāramatto samādhi. Ayaṃ<BR>
vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
[BJT Page 642] [\x 642/]     <BR>
<BR>
9. 2. 5 Avitakkaavicārasuttaṃ<BR>
<BR>
443. Katamo ca bhikkhave asaṅkhatagāmī maggo: avitakko avicāro samādhi. Ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 6<BR>
Suññatasamādhisuttaṃ<BR>
<BR>
444. Katamo ca bhikkhave asaṅkhatagāmī maggo: suññato samādhi. Ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 7<BR>
Animittasamādhisuttaṃ<BR>
<BR>
445. Katamo ca bhikkhave asaṅkhatagāmī maggo: animitto samādhi. Ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 8<BR>
Appaṇihitasamādhisuttaṃ<BR>
<BR>
446. Katamo ca bhikkhave asaṅkhatagāmī maggo: appaṇihito samādhi. Ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 9<BR>
Kāyānupassanāsuttaṃ<BR>
<BR>
447. Katamo ca bhikkhave asaṅkhatagāmī maggo: idha bhikkhave bhikkhu kāye<BR>
kāyānupassī viharati ātāpī sampajāno satimā vineyya loke abhijjhādomanassaṃ, ayaṃ<BR>
vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 10<BR>
Vedanānupassanāsuttaṃ<BR>
<BR>
448. Katamo ca bhikkhave asaṅkhatagāmī maggo: idha bhikkhave bhikkhu vedanāsu<BR>
vedanānupassī viharati ātāpī sampajāno satimā vineyya loke abhijjhādomanassaṃ. Ayaṃ<BR>
vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
[BJT Page 644] [\x 644/]     <BR>
<BR>
9. 2. 11<BR>
Cittānupassanāsuttaṃ<BR>
<BR>
449. [PTS Page 364] [\q 364/]      katamo ca bhikkhave asaṅkhatagāmī maggo: idha<BR>
bhikkhave bhikkhu citte cittānupassī viharati ātāpī sampajāno satimā vineyya loke<BR>
abhijjhādomanassaṃ. Ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 12<BR>
Dhammānupassanāsuttaṃ<BR>
<BR>
450. Katamo ca bhikkhave asaṅkhatagāmī maggo: idha bhikkhave bhikkhu dhammesu<BR>
dhammānupassī viharati ātāpī sampajāno satimā vineyya loke abhijjhādomanassaṃ. Ayaṃ<BR>
vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
9. 2. 13<BR>
Paṭhamasammappadhānasuttaṃ<BR>
<BR>
451. Katamo ca bhikkhave asaṅkhatagāmī maggo: idha bhikkhave bhikkhu anuppannānaṃ<BR>
pāpakānaṃ akusalānaṃ dhammānaṃ anuppādāya chandaṃ janeti vāyamati viriyaṃ ārabhati<BR>
cittaṃ paggaṇhāti padahati. Ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
9. 2. 14<BR>
Dutiyasammappadhānasuttaṃ<BR>
<BR>
452. Katamo ca bhikkhave asaṅkhatagāmī maggo: idha bhikkhave bhikkhu uppannānaṃ<BR>
pāpakānaṃ akusalānaṃ dhammānaṃ pahānāya chandaṃ janeti vāyamati viriyaṃ ārabhati<BR>
cittaṃ paggaṇhāti padahati. Ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 15<BR>
Tatiyasammappadhānasuttaṃ<BR>
<BR>
453. Katamo ca bhikkhave asaṅkhatagāmī maggo: idha bhikkhave bhikkhu anuppannānaṃ<BR>
pāpakānaṃ akusalānaṃ dhammānaṃ anuppādāya chandaṃ janeti vāyamati viriyaṃ ārabhati<BR>
cittaṃ paggaṇhāti padahati. Ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
[BJT Page 646] [\x 646/]     <BR>
<BR>
9. 2. 16<BR>
Catutthasammappadhānasuttaṃ<BR>
<BR>
454. Katamo ca bhikkhave asaṅkhatagāmī maggo: idha bhikkhave bhikkhu uppannānaṃ<BR>
akusalānaṃ dhammānaṃ [PTS Page 365] [\q 365/]      ṭhitiyā asammosāya bhiyyobhāvāya<BR>
vepullāya bhāvanāya pāripūriyā chandaṃ janeti vāyamati viriyaṃ ārabhati cittaṃ paggaṇhāti<BR>
padahati. Ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 17<BR>
Chandiddhipādasuttaṃ<BR>
<BR>
455. Katamo ca bhikkhave asaṅkhatagāmī maggo: idha bhikkhave bhikkhu<BR>
chandasamādhipadhānasaṅkhārasamannāgataṃ iddhipādaṃ bhāveti, ayaṃ vuccati bhikkhave<BR>
asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
9. 2. 18<BR>
Viriyiddhipādasuttaṃ<BR>
<BR>
456. Katamo ca bhikkhave asaṅkhatagāmī maggo idha bhikkhave bhikkhu<BR>
viriyasamādhipadhānasaṅkhārasamannāgataṃ iddhipādaṃ bhāveti. Ayaṃ vuccati bhikkhave<BR>
asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 19<BR>
Cittiddhipādasuttaṃ<BR>
<BR>
457. Katamo ca bhikkhave asaṅkhatagāmī maggo idha bhikkhave bhikkhu<BR>
cittasamādhipadhānasaṅkhārasamannāgataṃ iddhipādaṃ bhāveti. Ayaṃ vuccati bhikkhave<BR>
asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 20<BR>
Vīmaṃsiddhipādasuttaṃ<BR>
<BR>
458. Katamo ca bhikkhave asaṅkhatagāmī maggo idha bhikkhave bhikkhu<BR>
vimaṃsāsamādhipadhānasaṅkhārasamannāgataṃ iddhipādaṃ bhāveti. Ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
[BJT Page 648] [\x 648/]     <BR>
<BR>
9. 2. 21<BR>
Saddhindriyasuttaṃ<BR>
459. Katamo ca bhikkhave asaṅkhatagāmī maggo: idha bhikkhave bhikkhu saddhindriyaṃ<BR>
bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 22<BR>
Viriyindriyasuttaṃ<BR>
<BR>
460. [PTS Page 366] [\q 366/]      katamo ca bhikkhave asaṅkhatagāmī maggo: idha<BR>
bhikkhave bhikkhu viriyindriyaṃ bhāveti vivekanissitaṃ virāganissitaṃ nirodhanissitaṃ<BR>
vossaggapariṇāmiṃ, ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 23<BR>
Satindriyasuttaṃ<BR>
<BR>
461. Katamo ca bhikkhave asaṅkhatagāmī maggo: idha bhikkhave bhikkhu satindriyaṃ<BR>
bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 24<BR>
Samādhindriyasuttaṃ<BR>
<BR>
462. Katamo ca bhikkhave asaṅkhatagāmī maggo: idha bhikkhave bhikkhu samādhindriyaṃ<BR>
bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 25<BR>
Paññindriyasuttaṃ<BR>
<BR>
463. Katamo ca bhikkhave asaṅkhatagāmī maggo: idha bhikkhave bhikkhu paññindriyaṃ<BR>
bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
9. 2. 26<BR>
Saddhābalasuttaṃ<BR>
<BR>
464. Katamo ca bhikkhave asaṅkhatagāmī maggo: idha bhikkhave bhikkhu saddhābalaṃ<BR>
bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
[BJT Page 650] [\x 650/]     <BR>
<BR>
9. 2. 27<BR>
Viriyabalasuttaṃ<BR>
<BR>
465. Katamo ca bhikkhave asaṅkhatagāmī maggo: idha bhikkhave bhikkhu viriyabalaṃ<BR>
bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 28<BR>
Satibalasuttaṃ<BR>
<BR>
466. Katamo ca bhikkhave asaṅkhatagāmī maggo: idha bhikkhave bhikkhu satibalaṃ bhāveti<BR>
vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati bhikkhave<BR>
asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 29<BR>
Samādhibalasuttaṃ<BR>
<BR>
467. [PTS Page 367] [\q 367/]      katamo ca bhikkhave asaṅkhatagāmī maggo: idha<BR>
bhikkhave bhikkhu samādhibalaṃ bhāveti vivekanissitaṃ virāganissitaṃ nirodhanissitaṃ<BR>
vossaggapariṇāmiṃ, ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 30<BR>
Paññābalasuttaṃ<BR>
<BR>
468. Katamo ca bhikkhave asaṅkhatagāmī maggo: idha bhikkhave bhikkhu paññābalaṃ<BR>
bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 31<BR>
Satisambojjhaṅgasuttaṃ<BR>
<BR>
469. Katamo ca bhikkhave asaṅkhatagāmī maggo: idha bhikkhave bhikkhu<BR>
satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ,<BR>
ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 32<BR>
Dhammavicaya sambojjhaṅgasuttaṃ<BR>
<BR>
470. Katamo ca bhikkhave asaṅkhatagāmī maggo: idha bhikkhave bhikkhu<BR>
dhammavicayasambojjhaṅgaṃ bhāveti vivekanissitaṃ virāganissitaṃ nirodhanissitaṃ<BR>
vossaggapariṇāmiṃ, ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
[BJT Page 652] [\x 652/]     <BR>
<BR>
9. 2. 33<BR>
Viriyasambojjhaṅgasuttaṃ<BR>
<BR>
471. Katamo ca bhikkhave asaṅkhatagāmī maggo: idha bhikkhave bhikkhu<BR>
viriyasambojjhaṅgaṃ bhāveti vivekanissitaṃ virāganissitaṃ nirodhanissitaṃ<BR>
vossaggapariṇāmiṃ, ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 34<BR>
Pītisambojjhaṅgasuttaṃ<BR>
<BR>
472. Katamo ca bhikkhave asaṅkhatagāmī maggo: idha bhikkhave bhikkhu<BR>
pītisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ,<BR>
ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 35<BR>
Passaddhisambojjhaṅgasuttaṃ<BR>
473. Katamo ca bhikkhave asaṅkhatagāmī maggo: idha bhikkhave bhikkhu<BR>
passaddhisambojjhaṅgaṃ bhāveti vivekanissitaṃ virāganissitaṃ nirodhanissitaṃ<BR>
vossaggapariṇāmiṃ, ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 36<BR>
Samādhisambojjhaṅgasuttaṃ<BR>
<BR>
474. Katamo ca bhikkhave asaṅkhatagāmī maggo: idha bhikkhave bhikkhu<BR>
samādhisambojjhaṅgaṃ bhāveti vivekanissitaṃ virāganissitaṃ nirodhanissitaṃ<BR>
vossaggapariṇāmiṃ, ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 37<BR>
Upekhāsambojjhaṅgasuttaṃ<BR>
<BR>
475. Katamo ca bhikkhave asaṅkhatagāmī maggo: idha bhikkhave bhikkhu<BR>
upekhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ<BR>
vossaggapariṇāmiṃ, ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 38<BR>
Sammādiṭṭhisuttaṃ<BR>
<BR>
476. Katamo ca bhikkhave asaṅkhatagāmī maggo: idha bhikkhave bhikkhu sammādiṭṭhiṃ<BR>
bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
[BJT Page 654] [\x 654/]     <BR>
<BR>
9. 2. 39<BR>
Sammāsaṅkappasuttaṃ<BR>
<BR>
477. [PTS Page 368] [\q 368/]      katamo ca bhikkhave asaṅkhatagāmī maggo: idha<BR>
bhikkhave bhikkhu sammāsaṅkappaṃ bhāveti vivekanissitaṃ virāganissitaṃ nirodhanissitaṃ<BR>
vossaggapariṇāmiṃ, ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
9. 2. 40<BR>
Sammāvācāsuttaṃ<BR>
<BR>
478. Katamo ca bhikkhave asaṅkhatagāmī maggo: idha bhikkhave bhikkhu sammāvācaṃ<BR>
bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 41<BR>
Sammākammantasuttaṃ<BR>
<BR>
479. Katamo ca bhikkhave asaṅkhatagāmī maggo: idha bhikkhave bhikkhu<BR>
sammākammantaṃ bhāveti vivekanissitaṃ virāganissitaṃ nirodhanissitaṃ<BR>
vossaggapariṇāmiṃ, ayaṃ vuccati bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 42<BR>
Sammāājīvasuttaṃ<BR>
<BR>
480. Katamo ca bhikkhave asaṅkhatagāmī maggo: idha bhikkhave bhikkhu sammāājīvaṃ<BR>
bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 43<BR>
Sammāvāyāmasuttaṃ<BR>
<BR>
481. Katamo ca bhikkhave asaṅkhatagāmī maggo: idha bhikkhave bhikkhu sammāvāyāmaṃ<BR>
bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
9. 2. 44<BR>
Sammāsatisuttaṃ<BR>
<BR>
482. Katamo ca bhikkhave asaṅkhatagāmī maggo: idha bhikkhave bhikkhu sammāsatiṃ<BR>
bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, ayaṃ vuccati<BR>
bhikkhave asaṅkhatagāmī maggo. <BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena, anukampaṃ upādāya.<BR>
Kataṃ vo taṃ mayā, etāni bhikkhave rukkhamūlāni, etāni suññāgārāni, jhāyatha bhikkhave,<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
<BR>
[BJT Page 656] [\x 656/]     <BR>
<BR>
9. 2. 45<BR>
Sammāsamādhisuttaṃ<BR>
<BR>
483. Asaṅkhatañca vo bhikkhave desissāmi asaṅkhatagāmiñca maggaṃ, taṃ suṇātha.<BR>
Katamañca bhikkhave asaṅkhataṃ: yo bhikkhave rāgakkhayo dosakkhayo mohakkhayo, idaṃ<BR>
vuccati bhikkhave asaṅkhataṃ. Katamo ca bhikkhave asaṅkhatagāmī maggo: idha bhikkhave<BR>
bhikkhu sammāsamādhiṃ bhāveti vivekanissitaṃ virāganissitaṃ nirodhanissitaṃ<BR>
vossaggapariṇāmiṃ, ayaṃ vuccati bhikkhave asaṅkhatagāmī maggo. <BR>
<BR>
Iti kho bhikkhave desitaṃ vo mayā asaṅkhataṃ, desito asaṅkhatagāmī maggo. Yaṃ<BR>
bhikkhave satthārā karaṇīyaṃ sāvakānaṃ hitesinā anukampakena anukampaṃ upādāya,<BR>
kataṃ vo taṃ mayā. Etāni bhikkhave rukkhamūlāni, etāni suññāgārāni, jhāyatha bhikkhave<BR>
mā pamādattha, mā pacchā vippaṭisārino ahuvattha. Ayaṃ vo amhākaṃ anusāsanīti. <BR>
9. 2. 46 - 101<BR>
Antasuttāni<BR>
<BR>
484-539. Antañca-1. Vo bhikkhave desissāmi antagāmiñca-2. Maggaṃ taṃ suṇātha.<BR>
Katamañca bhikkhave antaṃ - pe - anusāsanīti. <BR>
(Yathā asaṅkhataṃ tathā vitthāretabbaṃ)<BR>
<BR>
9. 2. 102 - 157<BR>
Anāsavasuttāni<BR>
<BR>
540-595. [PTS Page 369] [\q 369/]      anāsavañca vo bhikkhave desissāmi anāsavagāmiñca<BR>
maggaṃ -pe- anusāsanīti. <BR>
<BR>
9. 2. 158 - 213<BR>
Saccasuttāni<BR>
<BR>
596-651. Saccañca vo bhikkhave desissāmi saccāmiñca maggaṃ -pe- anusāsanīti. <BR>
9. 2. 214 - 269<BR>
Pārasuttāni<BR>
<BR>
652-707. Pārañca vo bhikkhave desissāmi pāragāmiñca maggaṃ -pe- anusāsanīti. <BR>
1. Amatañca - syā<BR>
2. Amatagāmiñca - syā. <BR>
<BR>
[BJT Page 658] [\x 658/]     <BR>
<BR>
9. 2. 270 - 325<BR>
Nipuṇasuttāni<BR>
<BR>
708-763. Nipuṇañca vo bhikkhave desissāmi nipuṇagāmiñca maggaṃ -pe- anusāsanīti. . 2<BR>
9. 2. 326-381<BR>
Sududdasasuttāni<BR>
<BR>
764-819. Sududdasañca vo bhikkhave desissāmi sududdasagāmiñca maggaṃ -pe-<BR>
anusāsanīti. <BR>
<BR>
9. 2. 382-437<BR>
Ajarasuttāni<BR>
<BR>
820-975. Ajarañca-1. Vo bhikkhave desissāmi ajaragāmiñca maggaṃ -pe- anusāsanīti. <BR>
<BR>
9. 2. 438-493<BR>
Dhuvasuttāni<BR>
<BR>
976-931. [PTS Page 370] [\q 370/]      dhuvañca vo bhikkhave desissāmi dhuvagāmiñca<BR>
maggaṃ -pe- anusāsanīti. <BR>
9. 2. 494-549<BR>
Apalokitasuttāni<BR>
<BR>
932-987. Apalokitañca-2. Vo bhikkhave desissāmi apalokitagāmiñca maggaṃ -pe-<BR>
anusāsanīti. <BR>
<BR>
9. 2. 550-605<BR>
Anidassanasuttāni<BR>
<BR>
988-1043. Anidassanañca vo bhikkhave desissāmi anidassanagāmiñca maggaṃ -pe-<BR>
anusāsanīti. <BR>
<BR>
9. 2. 606-661<BR>
Nippapañcasuttāni<BR>
<BR>
1044-1099. Nippapañcañca vo bhikkhave desissāmi nippapañcagāmiñca maggaṃ -pe-<BR>
anusāsanīti. <BR>
<BR>
1. Ajjarañca - sī 1, 2 ajjajaraṃ - syā<BR>
2. Apalokañca - sī. 1, 2<BR>
Apalokinañca - syā. <BR>
<BR>
[BJT Page 660] [\x 660/]     <BR>
<BR>
9. 2. 662-717<BR>
Santasuttāni<BR>
<BR>
1100-1155. Santañca vo bhikkhave desissāmi santagāmiñca maggaṃ -pe- anusāsanīti. <BR>
<BR>
9. 2. 718-773<BR>
Amatasuttāni<BR>
<BR>
1156-1211. Amatañca vo bhikkhave desissāmi amatagāmiñca maggaṃ -pe- anusāsanīti. <BR>
<BR>
9. 2. 774-829<BR>
Paṇitasuttāni<BR>
<BR>
1212-1267. Paṇitañca vo bhikkhave desissāmi paṇitagāmiñca maggaṃ -pe- anusāsanīti. <BR>
<BR>
9. 2. 830-885<BR>
Sivasuttāni<BR>
<BR>
1268-1323 Sivañca vo bhikkhave desissāmi sivagāmiñca maggaṃ -pe- anusāsanīti. <BR>
<BR>
9. 2. 886-941<BR>
Khemasuttāni<BR>
<BR>
1324-1379. [PTS Page 371] [\q 371/]      khemañca vo bhikkhave desissāmi khemagāmiñca<BR>
maggaṃ -pe- anusāsanīti. <BR>
<BR>
9. 2. 942-997<BR>
Taṇhakkhayasuttāni<BR>
<BR>
1380-1435. Taṇhakkhayañca vo bhikkhave desissāmi taṇhakkhayagāmiñca maggaṃ -pe-<BR>
anusāsanīti. <BR>
<BR>
9. 2. 998-1053<BR>
Acchariyasuttāni<BR>
<BR>
1436-1491. Acchariyañca vo bhikkhave desissāmi acchariyagāmiñca maggaṃ -pe- anusāsanīti. <BR>
<BR>
[BJT Page 662] [\x 662/]     <BR>
<BR>
9. 2. 1054-1109<BR>
Abbhutasuttāni<BR>
<BR>
1492-1547. Abbhutañca vo bhikkhave desissāmi abbhutagāmiñca maggaṃ -pe- anusāsanīti. <BR>
<BR>
9. 2. 1110-1165<BR>
Anītikasuttāni<BR>
<BR>
1548-1603. Anītikañca vo bhikkhave desissāmi anītikagāmiñca maggaṃ -pe- anusāsanīti. <BR>
<BR>
9. 2. 1166-1221<BR>
Anītikadhammasuttāni<BR>
<BR>
1604-1659. Anītikadhammañca vo bhikkhave desissāmi anītikadhammagāmiñca maggaṃ<BR>
-pe- anusāsanīti. <BR>
<BR>
9. 2. 1222-1277<BR>
Nibbānasuttāni<BR>
<BR>
1660-1715. Nibbānañca vo bhikkhave desissāmi nibbānagāmiñca maggaṃ -pe- anusāsanīti. <BR>
<BR>
9. 2. 1278-1333<BR>
Abyāpajjhasuttāni<BR>
<BR>
1716-1771. Abyāpajjhañca vo bhikkhave desissāmi abyāpajjhagāmiñca maggaṃ -pe-<BR>
anusāsanīti. <BR>
<BR>
9. 2. 1334-1389<BR>
Virāgasuttāni<BR>
<BR>
1772-1827. Virāgañca vo bhikkhave desissāmi virāgagāmiñca maggaṃ -pe- anusāsanīti. <BR>
<BR>
9. 2. 1390-1445<BR>
Suddhisuttāni<BR>
<BR>
1828-1883. [PTS Page 372] [\q 372/]      suddhiñca vo bhikkhave desissāmi suddhigāmiñca<BR>
maggaṃ -pe- anusāsanīti. <BR>
<BR>
[BJT Page 664] [\x 664/]     <BR>
<BR>
9. 2. 1446-1501<BR>
Muttisuttāni<BR>
<BR>
1884-1939. Muttiñca vo bhikkhave desissāmi muttigāmiñca maggaṃ -pe- anusāsanīti. <BR>
<BR>
9. 2. 1502-1557<BR>
Anālayasuttāni<BR>
<BR>
1940-1995. Anālayañca vo bhikkhave desissāmi anālayagāmiñca maggaṃ -pe- anusāsanīti. <BR>
<BR>
9. 2. 1558-1613<BR>
Dīpasuttāni<BR>
<BR>
1996-2051. Dīpañca vo bhikkhave desissāmi dīpagāmiñca maggaṃ -pe- anusāsanīti. <BR>
<BR>
9. 2. 1614-1669<BR>
Leṇasuttāni<BR>
<BR>
2052-2107. Leṇañca vo bhikkhave desissāmi leṇagāmiñca maggaṃ -pe- anusāsanīti. <BR>
<BR>
9. 2. 1670-1725<BR>
Tāṇasuttāni<BR>
<BR>
2108-2163. Tāṇañca vo bhikkhave desissāmi tāṇagāmiñca maggaṃ -pe- anusāsanīti. <BR>
<BR>
9. 2. 1726-1781<BR>
Saraṇasuttāni<BR>
<BR>
2164-2219. Saraṇañca vo bhikkhave desissāmi saraṇagāmiñca maggaṃ -pe- anusāsanīti. <BR>
<BR>
9. 2. 1782-1837<BR>
Parāyaṇasuttāni<BR>
<BR>
2220-2275. [PTS Page 378] [\q 378/]      parāyaṇañca vo bhikkhave desissāmi<BR>
parāyaṇagāmiñca maggaṃ, taṃ suṇātha. Katamañca bhikkhave parāyaṇaṃ: yo bhikkhave<BR>
rāgakkhayo dosakkhayo mohakkhayo, idaṃ vuccati bhikkhave parāyaṇaṃ. Katamo ca<BR>
bhikkhave parāyaṇagāmī maggo: kāyagatāsati. Ayaṃ vuccati bhikkhave parāyaṇagāmī<BR>
maggo. <BR>
<BR>
[BJT Page 666] [\x 666/]     <BR>
<BR>
Iti kho bhikkhave desitaṃ vo mayā parāyaṇaṃ, desito parāyaṇagāmī maggo. Yaṃ bhikkhave<BR>
satthārā karaṇīyaṃ sāvakānaṃ hitesinā anukampakena anukampaṃ upādāya. Kataṃ vo taṃ<BR>
mayā etāni bhikkhave rukkhamūlāni, etāni suññāgārāni, jhāyatha bhikkhave mā pamādattha,<BR>
mā pacchā vippaṭisārino ahuvattha, ayaṃ vo amhākaṃ anusāsanīti. <BR>
(Yathā asaṅkhataṃ tathā vitthāretabbaṃ)<BR>
Dutyaasaṅkhatavaggo. <BR>
Tatruddānaṃ:<BR>
<BR>
Asaṅkhataṃ antaṃ anāsavaṃ saccañca pāraṃ nipuṇaṃ sududdasaṃ<BR>
Ajarattaṃ dhuvaṃ apalokitaṃ anidassanaṃ nippapañca santaṃ<BR>
<BR>
Amataṃ paṇītañca sivañca khemaṃ taṇhakkhayo acchariyañca abbhutaṃ<BR>
Anītikaṃ anītikadhammaṃ nibbānametaṃ sugatena desitaṃ<BR>
<BR>
Abyāpajjho virāgo ca suddhi mutti anālayo<BR>
Dīpo leṇañca tāṇañca saraṇañca parāyaṇañcāti. <BR>
<BR>
Asaṅkhatasaṃyuttaṃ samattaṃ. <BR>
<BR>
[BJT Page 668] [\x 668/]     <BR>
<BR>
10. Abyākata saṃyuttaṃ<BR>
1. Abyākatavaggo<BR>
10. 1. 1<BR>
Khemāsuttaṃ<BR>
<BR>
2276. [PTS Page 374] [\q 374/]      ekaṃ samayaṃ bhagavā sāvatthiyaṃ viharati jetavane<BR>
anāthapiṇḍikassa ārāme. Tena kho pana samayena khemā bhikkhunī kosalesu cārikaṃ<BR>
caramānā antarā ca sāvatthiṃ-1 antarā ca sāketaṃ toraṇavatthusmiṃ vāsaṃ upagatā hoti.<BR>
Atha kho rājā pasenadikosalo sāketā sāvatthiṃ gacchanto antarā ca sāketaṃ antarā ca<BR>
sāvatthiṃ toraṇavatthusmiṃ ekarattivāsaṃ upagañji. Atha kho rājā pasenadikosalo aññataraṃ<BR>
purisaṃ āmantesi: ehi tvaṃ ambho purisa toraṇavatthusmiṃ tathārūpaṃ samaṇaṃ vā<BR>
brahmaṇaṃ vā jāna, yamahaṃ ajja payirupāseyyanti. <BR>
<BR>
Evaṃ devāti kho so puriso rañño pasenadissa kosalassa paṭissutvā kevalakappaṃ<BR>
toraṇavatthuṃ-2 anvāhiṇḍanto-3 nāddasa tathārūpaṃ samaṇaṃ vā brāhmaṇaṃ vā yaṃ rājā<BR>
pasenadi kosalo payirupāseyya addasā kho so puriso khemaṃ bhikkhuniṃ toraṇavatthusmiṃ<BR>
vāsaṃ upagataṃ, disvāna yena pasenadikosalo tenupasaṅkami. Upasaṅkamitvā rājānaṃ<BR>
pasenadi. Kosalaṃ etadavoca: natthi kho deva, toraṇavatthusmiṃ tathārūpo samaṇo vā<BR>
brāhmaṇo vā yaṃ devo payirupāseyya. Atthi ca kho deva, khemā nāma bhikkhunī tassa<BR>
bhagavato sāvikā arahato sammāsambuddhassa, tassā kho panayyāya evaṃ kalyāṇo<BR>
kittisaddo abbhuggato: [PTS Page 375] [\q 375/]      "paṇḍitā viyattā medhāvinī bahussutā<BR>
cittakathā kalyāṇapaṭibhānā" ti. Taṃ devo payirupāsatuti. <BR>
<BR>
Atha kho rājā pasenadikosalo yena khemā bhikkhunī tenupasaṅkami. Upasaṅkamitvā<BR>
khemaṃ bhikkhuniṃ abhivādetvā ekamantaṃ nisīdi. Ekamantaṃ nisinno kho rājā<BR>
pasenadikosalo khemaṃ bhikkhuniṃ etadavoca: kinnu kho ayye hoti tathāgato<BR>
parammaraṇāti. Avyākataṃ etaṃ mahārāja bhagavatā: "hoti tathāgato parammaraṇā" ti.<BR>
Kimpanayyo na hoti tathāgato parammaraṇāti. Etampi kho mahārāja avyākataṃ bhagavatā:<BR>
"na hoti tathāgato parammaraṇā" ti. Kinnu kho ayye, hoti ca na ca hoti tathāgato<BR>
parammaraṇāti. Avyākataṃ kho etaṃ mahārāja bhagavatā: "hoti ca na ca hoti tathāgato<BR>
parammaraṇā" ti. Kimpanayye, neva hoti na na hoti tathāgato parammaraṇāti. Etampi kho<BR>
mahārāja avyākataṃ bhagavatā: "neva hoti na na hoti tathāgato parammaraṇā" ti. <BR>
<BR>
1. Sāvatthiyaṃ - sī 1, 2<BR>
2. Vatathusmiṃ sī 2, 1, <BR>
3. Ābhiṇḍanto - machasaṃ syā. <BR>
<BR>
[BJT Page 670] [\x 670/]     <BR>
<BR>
Kinnu kho ayye, hoti tathāgato parammaraṇāti iti puṭṭhā samānā avyākataṃ kho etaṃ<BR>
mahārāja bhagavatā: "hoti tathāgato parammaraṇā" ti vadesi, kimpanayye na hoti tathāgato<BR>
parammaraṇāti iti puṭṭhā samānā etampi kho mahārāja avyākataṃ bhagavatā: "na hoti<BR>
tathāgato parammaraṇāti" vadesi, kinnu kho ayye, hoti ca na ca hoti tathāgato<BR>
parammaraṇāti iti puṭṭhā samānā avyākataṃ kho etaṃ mahārāja bhagavatā: "hoti ca na ca<BR>
hoti tathāgato parammaraṇā" ti vadesi, kimpanayye neva hoti na na hoti tathāgato<BR>
parammaraṇāti iti puṭṭhā samānā etampi kho mahārāja avyākataṃ bhagavatā: "neva hoti na<BR>
na hoti tathāgato parammaraṇā" ti vadesi. Ko nu [PTS Page 376] [\q 376/]      kho ayye,<BR>
hetu ko paccayo yena taṃ-1. Avyākataṃ bhagavatāti. <BR>
<BR>
Tena hi mahārāja taññevettha paṭipucchissāmi, -2. Yathā te khameyya, tathā naṃ<BR>
vyākareyyāsi. <BR>
<BR>
Taṃ kimmaññasi mahārāja, atthi te koci gaṇako vā muddiko vā saṅkhāyako vā yo pahoti<BR>
gaṅgāya vālikaṃ-3. Gaṇetuṃ: "ettakā vālikā iti vā ettakāni-4 vālikāsatāni iti vā ettakāni<BR>
vālikāsatasahassāni iti vā" ti. No hetaṃ ayye. Atthi pana te koci gaṇako vā muddiko vā<BR>
saṅkhāyako vā yo pahoti mahāsamudde udakaṃ miṇituṃ: "ettakāni udakāḷhakānīti-5 vā<BR>
ettakāni udakāḷhaka satānīti vā entakāni udakāḷhaka sahassānīti vā ettakāni udakāḷhaka<BR>
satasahassānīti vā" ti. Nohetaṃ ayye. Taṃ kissa hetu? Mahayye, -6. Samuddo gambhīro<BR>
appameyyo appariyogāhoti. <BR>
<BR>
Evameva kho mahārāja, yena rūpena tathāgataṃ paññāpayamāno paññāpeyya, taṃ rūpaṃ<BR>
tathāgatassa pahīnaṃ ucchinnamūlaṃ tālāvatthukataṃ anabhāvakataṃ āyatiṃ<BR>
anuppādadhammaṃ. Rūpasaṅkhaya-7 vimutto kho mahārāja tathāgato gambhīro appameyyo<BR>
appariyogāho, seyyathāpi mahāsamuddo. Hoti tathāgato parammaraṇātipi na upeti, na hoti<BR>
tathāgato parammaraṇātipi na upeti. Hoti ca na ca hoti tathāgato parammaraṇātipi na upeti.<BR>
Neva hoti na na hoti tathāgato parammaraṇātipi na upeti. <BR>
<BR>
-------------------------<BR>
1. Yenetaṃ - sayā. Machasaṃ<BR>
2. Paripucchissāmi - sīmu<BR>
3. Vālukaṃ - machasaṃ<BR>
4. Ettikāni - sī, 1, 2. <BR>
5. Udakāḷhāni vā - sī 1, 2, <BR>
6. Maheyyā - syā, sī 2. <BR>
7. Saṅkhayā - syā. Saṅkhāya - machasaṃ. <BR>
<BR>
[BJT Page 672] [\x 672/]     <BR>
[PTS Page 377] [\q 377/]      <BR>
<BR>
 Yāya vedanāya tathāgataṃ paññāpayamāno paññāpeyya, taṃ vedanaṃ tathāgatassa pahīnaṃ<BR>
ucchinnamūlaṃ tālāvatthukataṃ anabhāvakataṃ āyatiṃ anuppādadhammaṃ. Vedanāsaṅkhaya<BR>
vimutto kho mahārāja tathāgato gambhīro appameyyo duppariyogāho, seyyathāpi<BR>
mahāsamuddo. Hoti tathāgato parammaraṇātipi na upeti, na hoti tathāgato<BR>
parammaraṇātipi na upeti. Hoti ca na ca hoti tathāgato parammaraṇātipi na upeti. Neva<BR>
hoti na na hoti tathāgato parammaraṇātipi na upeti. <BR>
<BR>
 Yāya saññāya tathāgataṃ paññāpayamāno paññāpeyya, taṃ rūpaṃ tathāgatassa pahīnaṃ<BR>
ucchinnamūlaṃ tālāvatthukataṃ anabhāvakataṃ āyatiṃ anuppādadhammaṃ. Saññāsaṅkhaya<BR>
vimutto kho mahārāja tathāgato gambhīro appameyyo duppariyogāho, seyyathāpi<BR>
mahāsamuddo. Hoti tathāgato parammaraṇātipi na upeti, na hoti tathāgato<BR>
parammaraṇātipi na upeti. Hoti ca na ca hoti tathāgato parammaraṇātipi na upeti. Neva<BR>
hoti na na hoti tathāgato parammaraṇātipi na upeti. <BR>
<BR>
Yehi saṅkhārehi tathāgataṃ paññāpayamāno paññāpeyya, te saṅkhārā tathāgatassa pahīnā<BR>
ucchinnamūlā tālāvatthukatā anabhāvakatā āyatiṃ anuppādadhammā.<BR>
Saṅkhārasaṅkhayavimutto kho mahārāja tathāgato gambhīro appameyyo duppariyogāho,<BR>
seyyathāpi mahāsamuddo. Hoti tathāgato parammaraṇātipi na upeti, na hoti tathāgato<BR>
parammaraṇātipi na upeti. Hoti ca na ca hoti tathāgato parammaraṇātipi na upeti. Neva<BR>
hoti na na hoti tathāgato parammaraṇātipi na upeti. <BR>
<BR>
Yena viññāṇena tathāgataṃ paññāpayamāno paññāpeyya, taṃ viññāṇaṃ tathāgatassa<BR>
pahīnaṃ ucchinnamūlaṃ tālāvatthukataṃ anabhāvakataṃ āyatiṃ anuppādadhammaṃ.<BR>
Viññāṇasaṅkhayavimutto kho mahārāja tathāgato gambhīro appameyyo duppariyogāho,<BR>
seyyathāpi mahāsamuddo. Hoti tathāgato parammaraṇātipi na upeti, na hoti tathāgato<BR>
parammaraṇātipi na upeti. Hoti ca na ca hoti tathāgato parammaraṇātipi na upeti. Neva<BR>
hoti na na hoti tathāgato parammaraṇātipi na upetīti. <BR>
<BR>
Atha kho rājā pasenadikosalo khemāya bhikkhuniyā bhāsitaṃ abhinanditvā anumoditvā<BR>
uṭṭhāyāsanā khemaṃ bhikkhuniṃ abhivādetvā padakkhiṇaṃ katvā pakkāmi. Atha kho rājā<BR>
pasenadikosalo aparena samayena yena bhagavā tenupasaṅkami. Upasaṅkamitvā<BR>
bhagavantaṃ abhivādetvā ekamantaṃ nisīdi. Ekamantaṃ nisinno kho rājā pasenadikosalo<BR>
bhagavantaṃ etadavoca: kinnu kho bhante hoti tathāgato parammaraṇāti. [PTS Page 378]<BR>
[\q 378/]      avyākataṃ kho etaṃ mahārāja masayā: "hoti tathāgato parammaraṇāti. "<BR>
Kimpana bhante na hoti tathāgato parammaraṇāti. Tampi kho mahārāja avyākataṃ mayā<BR>
"na hoti tathāgato parammaraṇā" ti. Kinnu kho ayye, hoti ca na ca hoti tathāgato<BR>
parammaraṇoti. Avyākataṃ kho etaṃ mahārāja bhagavatā: "hoti ca na ca hoti tathāgato<BR>
parammaraṇā" ti. Kimpanayye, neva hoti na na hoti tathāgato parammaraṇāti. Etampi kho<BR>
mahārāja avyākataṃ bhagavatā: "neva hota na na hoti tathāgato parammaraṇā" ti. <BR>
<BR>
[BJT Page 674] [\x 674/]     <BR>
<BR>
Kinnu kho bhante, hoti tathāgato parammaraṇāti iti puṭṭho samāno avyākataṃ kho etaṃ<BR>
mahārāja mayā: "hoti tathāgato parammaraṇā" ti vadesi, kimpana bhante neva hoti na hoti<BR>
tathāgato parammaraṇāti iti puṭṭho samāno tampi kho mahārāja avyākataṃ mayā: "neva<BR>
hoti na na hoti tathāgato parammaraṇāti" vadesi, ko nu kho bhante, hetu ko paccayo yena<BR>
taṃ avyākataṃ bhagavatāti. <BR>
<BR>
Tena hi mahārāja taññevettha paṭipucchissāmi, yathā te khameyya, tathā naṃ vyākareyyāsi. <BR>
Taṃ kimmaññasi mahārāja, atthi te koci gaṇako vā muddiko vā saṅkhāyako vā yo pahoti<BR>
gaṅgāya vālikaṃ gaṇetuṃ: "ettakā vālikā iti vā ettakāni vālikāsatasahassānīti vā" ti. No hetaṃ<BR>
ayye. Atthi pana te koci gaṇako vā muddiko vā saṅkhāyako vā yo pahoti mahāsamudde<BR>
udakaṃ pametuṃ: "ettakāni udakāḷahakānīti vā ettakāni udakāḷhaka satānīti vā entakāni<BR>
udakāḷhaka sahassānīti vā ettakāni udakāḷhaka satasahassānīti vā" ti. Nohetaṃ ayye. Taṃ<BR>
kissa hetu? Mahā bhante samuddo gambhīro appameyyo appariyogā hoti. <BR>
<BR>
Evameva kho mahārāja, yena rūpena tathāgataṃ paññāpayamāno paññāpeyya, taṃ rūpaṃ<BR>
tathāgatassa pahīnaṃ ucchinnamūlaṃ tālāvatthukataṃ anabhāvakataṃ [PTS Page 379] [\q<BR>
379/]      āyatiṃ anuppādadhammaṃ. Rūpasaṅkhaya vimutto kho mahārāja tathāgato<BR>
gambhīro appameyyo duppariyogāho, seyyathāpi mahāsamuddo. Hoti tathāgato<BR>
parammaraṇātipi na upeti, na bhoti tathāgato parammaraṇātipi na upeti. Hoti ca na ca hoti<BR>
tathāgato parammaraṇātipi na upeti. Neva hoti na na hoti tathāgato parammaraṇātipi na<BR>
upeti. <BR>
<BR>
Yāya vedanāya tathāgataṃ paññāpayamāno paññāpeyya, sā vedanā tathāgatassa pahīnā<BR>
ucchinnamūlā tālāvatthukatā anabhāvakatā āyatiṃ anuppādadhammā.<BR>
Vedanāsaṅkhayavimutto kho mahārājā tathāgato gambhīro appameyyo duppariyogāho<BR>
seyyathāpi mahāsamuddo. Hoti tathāgato parammaraṇātipi na upeti, na hoti tathāgato<BR>
parammaraṇātipi na upeti, hoti ca na ca hoti tathāgato parammaraṇātipi na upeti. <BR>
Yāya saññāya tathāgataṃ paññāpayamāno paññāpeyya, taṃ rūpaṃ tathāgatassa pahīnaṃ<BR>
ucchinnamūlaṃ tālāvatthukataṃ anabhāvakataṃ āyatiṃ anuppādadhammaṃ. Rūpasaṅkhaya<BR>
vimutto kho mahārāja tathāgato gambhīro appameyyo duppariyogāho, seyyathāpi<BR>
mahāsamuddo. Hoti tathāgato parammaraṇātipi na upeti, na bhoti tathāgato<BR>
parammaraṇātipi na upeti. Hoti ca na ca hoti tathāgato parammaraṇātipi na upeti. Neva<BR>
hoti na na hoti tathāgato parammaraṇātipi na upeti. <BR>
<BR>
Yehi saṅkhārehi tathāgataṃ paññāpayamāno paññāpeyya, te saṅkhārā tathāgatassa pahīnā<BR>
ucchinnamūlā tālāvatthukatā anabhāvakatā āyatiṃ anuppādadhammā.<BR>
Saṅkhārasaṅkhayavimutto kho mahārāja tathāgato gambhīro appameyyo duppariyogāho,<BR>
seyyathāpi mahāsamuddo. Hoti tathāgato parammaraṇātipi na upeti, na bhoti tathāgato<BR>
parammaraṇātipi na upeti. Hoti ca na ca hoti tathāgato parammaraṇātipi na upeti. Neva<BR>
hoti na na hoti tathāgato parammaraṇātipi na upeti. <BR>
<BR>
Yena viññāṇena tathāgataṃ paññāpayamāno paññāpeyya, taṃ viññāṇaṃ tathāgatassa<BR>
pahīnaṃ ucchinnamūlaṃ tālāvatthukataṃ anabhāvakataṃ āyatiṃ anuppādadhammaṃ.<BR>
Viññāṇasaṅkhayavimutto kho mahārāja tathāgato gambhīro appameyyo duppariyogāho,<BR>
seyyathāpi mahāsamuddo. Hoti tathāgato parammaraṇātipi na upeti, na bhoti tathāgato<BR>
parammaraṇātipi na upeti. Hoti ca na ca hoti tathāgato parammaraṇātipi na upeti. Neva<BR>
hoti na na hoti tathāgato parammaraṇātipi na upetīti. <BR>
<BR>
[BJT Page 676] [\x 676/]     <BR>
<BR>
Acchariyaṃ bhante, abbhutaṃ bhante, yatra hi nāma satthu-1. Ceva sāvikāya ca atthena attho<BR>
vyañjanena vyañjanaṃ saṃsandissati samessati na vihāyissati-2. Yadidaṃ aggapadasmiṃ.<BR>
Ekamidāhaṃ bhante samayaṃ khemaṃ bhikkhuniṃ upasaṅkamitvā ekamatthaṃ āpucchiṃ. Sā<BR>
pi me ayyā etehi padehi etehi vyañjanehi etamatthaṃ vyākāsi seyyathāpi bhagavā.<BR>
Acchariyaṃ bhante abbhutaṃ bhante, yatra hi nāma satthu ceva sāvikāya ca atthena attho<BR>
vyañjanena vyañjanaṃ saṃsandissati samessati na vihāyissati yadidaṃ aggapadasmiṃ. Handa<BR>
ca dāni mayaṃ bhante gacchāma, bahukiccā mayaṃ bahukaraṇīyāti. Yassadāni tvaṃ<BR>
mahārāja kālaṃ maññasīti. Atha kho rājā pasenadi kosalo bhagavato bhāsitaṃ [PTS Page 380]<BR>
[\q 380/]      abhinanditvā anumoditvā uṭṭhāyāsanā bhagavantaṃ abhivādetvā<BR>
padakkhiṇaṃ katvā pakkāmīti. <BR>
<BR>
10. 1. 2<BR>
Anurādhasuttaṃ<BR>
<BR>
2277. Ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Tena kho pana<BR>
samayena āyasmā anurādho bhagavato avidūre araññakuṭikāyaṃ viharati. Atha kho<BR>
sambahulā aññatitthiyā paribbājakā yenāyasmā anurādho tenupasaṅkamiṃsu. Upasaṅkamitvā<BR>
āyasmatā anurādhena saddhiṃ sammodiṃsu. Sammodaniyaṃ kathaṃ sārāṇīyaṃ vītisāretvā<BR>
ekamantaṃ nisīdiṃsu. Ekamantaṃ nisinno kho te aññatitthiyā paribbājakā āyasmantaṃ<BR>
anurādhaṃ etadavocuṃ: yo so āvuso anurādha, tathāgato uttamapuriso paramapuriso<BR>
paramapattippatto, taṃ tathāgato imesu catusu ṭhānesu paññāpayamāno paññāpeti: "hoti<BR>
tathāgato parammaraṇāti vā, na hoti tathāgato parammaraṇāti vā, hoti ca na ca hoti<BR>
tathāgato parammaraṇāti vā, neva hoti na na hoti tathāgato parammaraṇāti vā" ti. <BR>
<BR>
Yo so āvuso tathāgato uttamapuriso paramapuriso paramapattippatto, taṃ tathāgato aññatra<BR>
imehi catuhi ṭhānehi paññāpayamāno paññāpeti: "hoti tathāgato parammaraṇāti vā na hoti<BR>
tathāgato parammaraṇāti vā hoti ca na ca hoti tathāgato marammaraṇāti vā neva hoti na na<BR>
hoti tathāgato parammaraṇāti vā" ti. Evaṃ vutte aññatitthiyā paribbājakā āyasmantaṃ<BR>
anurādhaṃ etadavocuṃ: yo-3. Cāyaṃ bhikkhu navo bhavissati acirapabbajito, thero vā pana<BR>
bālo avyattoti. Atha te aññatitthiyā paribbājanakā āyasmantaṃ anurādhaṃ nava vādena ca<BR>
bālavādena ca apasādetvā uṭṭhāyāsanā pakkamiṃsu. <BR>
1. Satthuno - sī, 1, sīmu. <BR>
2. Virodhayissati - machasaṃ<BR>
3. So - syā. <BR>
<BR>
[BJT Page 678] [\x 678/]     <BR>
<BR>
[PTS Page 381] [\q 381/]      atha kho āyasmato anurādhassa acirapakkantesu tesu<BR>
aññatitthiyesu paribbājakesu etadahosi: sace kho maṃ te aññatitthiyā paribbājakā uttariṃ<BR>
puccheyyuṃ. Kathaṃ vyākaramāno nu khvāhaṃ tesaṃ aññatitthiyānaṃ paribbājakānaṃ<BR>
vuttavādī ceva bhagavato assaṃ, na ca bhagavantaṃ abhūtena abbhācikkheyyaṃ, dhammassa<BR>
cānudhammaṃ vyākareyyaṃ. Na ca koci sahadhammiko vādānuvādo gārayhaṃ ṭhānaṃ<BR>
āgaccheyyāti. Atha kho āyasmā anurādho yena bhagavā tenupasaṅkami. Upasaṅkamitvā<BR>
bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā anurādho<BR>
bhagavantaṃ etadavoca:<BR>
<BR>
Idhāhaṃ bhante, bhagavato avidūre araññakuṭikāyaṃ viharāmi, atha kho bhante sambahulā<BR>
aññatitthiyā paribbājakā yenāhaṃ tenupasaṅkamiṃsu. Upasaṅkamitvā mama saddhiṃ<BR>
sammodiṃsu, sammodanīyaṃ kathaṃ sārāṇīyaṃ vītisāretvā ekamantaṃ nisīdiṃsu.<BR>
Ekamantaṃ nisinnā kho bhante aññatitthiyā paribbājakā maṃ etadavocuṃ: yo so āvuso<BR>
anurādha tathāgato uttamapuriso paramapuriso paramapattippatto taṃ tathāgato imesu<BR>
catusu ṭhānesu paññāpayamāno paññāpeti: "hoti tathāgato parammaraṇāti vā na hoti<BR>
tathāgato parammaraṇāti vā neva hoti na na hoti tathāgato parammaraṇāti vā" ti. Evaṃ<BR>
vuttāhaṃ bhante te aññatitthiye paribbājake etadavocuṃ: yo so āvuso tathāgato uttamapuriso<BR>
paramapuriso paramapattipanto taṃ tathāgato aññatiramehi catūhi ṭhānehi paññāpayamāno<BR>
paññāpeti: "hoti tathāgato parammaraṇāti vā na hoti tathāgato parammaraṇāti vā hoti ca na<BR>
ca hoti tathāgato parammaraṇāti vā neva hoti na na hoti tathāgato parammaraṇāti vā" ti. <BR>
<BR>
Evaṃ vutte bhante te aññatitthiyā paribbājakā maṃ etadavocuṃ: yo cāyaṃ bhikkhu navo<BR>
bhavissati acirapabbajito, thero vā pana bālo avyattoti. Atha kho maṃ bhante te aññatitthiyā<BR>
paribbājakā navavādena ca bālavādena ca apasādetvā uṭṭhāsayanā pakkamiṃsu. Tassa<BR>
mayhaṃ bhante acirapakkantesu tesu aññatitthiyesu [PTS Page 382] [\q 382/]     <BR>
paribbājakesu etadahosi: sace kho maṃ te aññatitthiyā paribbājakā uttariṃ puccheyyuṃ,<BR>
kathaṃ vyākaramāno nu khvāhaṃ tesaṃ aññatitthiyānaṃ paribbājakānaṃ vuttavādī ceva<BR>
bhagavato assaṃ, na ca bhagavantaṃ abhūtena abbhācikekhayyaṃ, dhammassa<BR>
cānudhammaṃ vyākareyyaṃ, na ca koci sahadhammiko vādānuvādo gārayhaṃ ṭhānaṃ<BR>
āgaccheyyāti. <BR>
<BR>
Taṃ kimmaññasi anurādha, rūpaṃ niccaṃ vā aniccaṃ vāti. Aniccaṃ bhante. Yaṃ panāniccaṃ<BR>
dukkhaṃ vā taṃ sukhaṃ vāti. Dukkhaṃ bhante. Yaṃ panāniccaṃ dukkhaṃ<BR>
vipariṇāmadhammaṃ kallannu taṃ samanupassituṃ: "etaṃ mama, eso'hamasmi, eso me attā"<BR>
ti. No hetaṃ bhante. <BR>
Vedanā niccā vā aniccā vāti. Aniccaṃ bhante. Yaṃ panāniccaṃ dukkhaṃ vā taṃ sukhaṃ vāti.<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso'hamasmi, eso me attā" ti. No hetaṃ bhante. <BR>
Saññā niccā vā aniccā vāti. Aniccaṃ bhante. Yaṃ panāniccaṃ dukkhaṃ vā taṃ sukhaṃ vāti.<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso'hamasmi, eso me attā" ti. No hetaṃ bhante. <BR>
Saṅkhārā niccā vā aniccā vāti. Aniccaṃ bhante. Yaṃ panāniccaṃ dukkhaṃ vā taṃ sukhaṃ vāti.<BR>
Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso'hamasmi, eso me attā" ti. No hetaṃ bhante. <BR>
Viññāṇaṃ niccaṃ vā aniccaṃ vāti. Aniccaṃ bhante. Yaṃ panāniccaṃ dukkhaṃ vā taṃ sukhaṃ<BR>
vāti. Dukkhaṃ bhante. Yaṃ panāniccaṃ dukkhaṃ vipariṇāmadhammaṃ kallannu taṃ<BR>
samanupassituṃ: "etaṃ mama, eso'hamasmi, eso me attā" ti. [PTS Page 384] [\q 384/]      no<BR>
hetaṃ bhante. <BR>
<BR>
[BJT Page 680] [\x 680/]     <BR>
<BR>
Tasmātiha anurādha, yaṃ kiñcirūpaṃ atītānāgata paccuppannaṃ ajjhattaṃ vā bahiddhā vā<BR>
oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, sabbaṃ rūpaṃ: "netaṃ<BR>
mama, neso'hamasmi, na me so attā" ti. Evametaṃ yathābhūtaṃ sammappaññāya<BR>
daṭṭhabbaṃ. <BR>
Yā kāci vedanā atītānāgatapaccuppannā ajjhattaṃ vā bahiddhā vā oḷārikaṃ vā sukhumaṃ vā<BR>
hīnaṃ vā paṇītaṃ vā yaṃ dūre santike vā, sabbaṃ vedanaṃ: "netaṃ mama, neso'hamasmi, na<BR>
meso attā" ti. Evametaṃ yathābhūtaṃ sammappaññāya daṭṭhabbaṃ. Yā kāci saññā<BR>
atītānāgatapaccuppannā ajjhattaṃ vā bahiddhā vā oḷārikaṃ vā sukhumaṃ vā hīnaṃ vā<BR>
paṇītaṃ vā yaṃ dūre santike vā, sabbaṃ saññā: "netaṃ mama, neso'hamasmi, na meso attā"<BR>
ti. Evametaṃ yathābhūtaṃ sammappaññāya daṭṭhabbaṃ. Ye keci saṅkhārā<BR>
atītānāgatapaccuppannā ajjhattaṃ vā bahiddhā vā oḷārikaṃ vā sukhumaṃ vā hīnaṃ vā<BR>
paṇītaṃ vā yaṃ dūre santike vā, sabbaṃ saṅkhārā: "netaṃ mama, neso'hamasmi, na me so<BR>
attā" ti. Evametaṃ yathābhūtaṃ sammappaññāya daṭṭhabbaṃ. Yaṃ kiñci viññāṇaṃ<BR>
atītānāgatapaccuppannā ajjhattaṃ vā bahiddhā vā oḷārikaṃ vā sukhumaṃ vā hīnaṃ vā<BR>
paṇītaṃ vā yaṃ dūre santike vā, sabbaṃ viññāṇaṃ: "netaṃ mama, neso'hamasmi, [PTS Page<BR>
383] [\q 383/]      na meso attā" ti. Evametaṃ yathābhūtaṃ sammappaññāya daṭṭhabbaṃ. <BR>
<BR>
Evaṃ passaṃ anurādha, sutavā ariyasāvako rūpasmimpi nibbindati, vedanāyapi nibbindati,<BR>
saññāyapi nibbindati, saṅkhāresupi nibbindati, viññāṇasmimpi nibbindati, nibbindaṃ<BR>
virajjati. Virāgā vimuccati vimuttasmiṃ vimuttamiti ñāṇaṃ hoti. Khīṇā jāti. Vusitaṃ<BR>
brahmacariyaṃ, kataṃ karaṇīyaṃ, nāparaṃ itthattāyāti pajānāti. <BR>
<BR>
Taṃ kiṃ maññasi anurādha, rūpaṃ tathāgatoti samanupassasīti? No hetaṃ bhante. Vedanaṃ<BR>
tathāgatoti samanupassasīti? No hetaṃ bhante, saññaṃ tathāgatoti samanupassasīti?<BR>
Nohetaṃ bhante, saṅkhāre tathāgatoti samanupassasīti? No hetaṃ bhante, viññāṇaṃ<BR>
tathāgatoti samanupassasīti? No hetaṃ bhante, taṃ kiṃ maññasi anurādha, rūpasmiṃ<BR>
tathāgatoti samanupassasīti? No hetaṃ bhante. Aññatra rūpā tathāgatoti samanupassasīti?<BR>
No hetaṃ bhante. Vedanāya tathāgatoti samanupassasīti? No hetaṃ bhante, aññatra<BR>
vedanāya tathāgatoti samanupassasīti? No hetaṃ bhante. Saññāya tathāgatoti<BR>
samanupassasīti? No hetaṃ bhante. Aññatra saññāya tathāgatoti samanupassasīti? No hetaṃ<BR>
bhante. Saṅkhāresu tathāgatoti samanupassasīti? No hetaṃ bhante, aññatra saṅkhārehi<BR>
tathāgatoti samanupassasīti? No hetaṃ bhante. Viññāṇasmiṃ tathāgatoti samanupassasīti?<BR>
No hetaṃ bhante, aññatra viññāṇā tathāgatoti samanupassasīti? No hetaṃ bhante. Taṃ kiṃ<BR>
maññasi anurādha, rūpaṃ tathāgatoti samanupassasīti? No hetaṃ bhante. Vedanaṃ<BR>
tathāgatoti samanupassasīti? No hetaṃ bhante. Saññaṃ-1. Tathāgatoti samanupassasīti? No<BR>
hetaṃ bhante. Saṅkhāre tathāgatoti samanupassasīti? No hetaṃ bhante. Viññāṇaṃ tathāgatoti<BR>
samanupassasīti? No hetaṃ bhante. <BR>
<BR>
Taṃ kiṃ maññasi anurādha, ayaṃ so arūpī avedano asaññī asaṅkhāro aviññāṇo tathāgatoti<BR>
samanupassasīti? No hetaṃ bhante. Ettha te anurādha, diṭṭheva dhamme saccato thetato-2.<BR>
Tathāgate anupalabbhiyamāne-3. Kallannu te taṃ vyākaraṇāya:-4. <BR>
"Yo so āvuso tathāgato uttamapuriso paramapuriso paramapattipatto , taṃ tathāgato<BR>
aññatiramehi catūhi ṭhānehi paññāpayamāno paññāpeti. Hoti tathāgato parammaraṇāti vā<BR>
na hoti tathāgato parammaraṇāti vā hoti ca na ca hoti tathāgato parammaraṇāti vā neva<BR>
hoti na na hoti tathāgato parammaraṇāti vā"ti. ? No hetaṃ bhante: sādhu sādhu-5.<BR>
Anurādha, pubbe cāhaṃ anurādha, etarahi ca dukkhañceva paññāpemi dukkhassa ca<BR>
nirodhanti. <BR>
<BR>
------------------------<BR>
1. Vedanā, saññā - sī 1, 2. <BR>
2. Saccato vā - syā<BR>
Tathato vā - syā. <BR>
3. Tathāgato anupalabbhiyamāno - machasaṃ<BR>
Anupalababhanīyasabhāvo - syā. <BR>
Labbhanīyasabhāvo - syā. <BR>
4. Veyyākaraṇāya - syā. Machasaṃ<BR>
5. Sādhu, sīmu. <BR>
<BR>
[BJT Page 682] [\x 682/]     <BR>
<BR>
10. 1. 3<BR>
Upagatasuttaṃ<BR>
<BR>
2278. Ekaṃ samayaṃ āyasmā sāriputto āyasmā ca mahākoṭṭhito bārāṇasiyaṃ viharanti<BR>
isipatane migadāye. Atha kho āyasmā mahākoṭṭhito sāyanhasamayaṃ paṭisallānā vuṭṭhito<BR>
yenāyasmā sāriputto tenupasaṅkami, upasaṅkamitvā āyasmatā sāriputtena saddhiṃ<BR>
sammodi, sammodanīyaṃ kathaṃ sāraṇīyaṃ vītisāretvā ekamantaṃ nisīdi, ekamantaṃ<BR>
nisinno kho āyasmā mahākoṭṭhito āyasmantaṃ sāriputtaṃ etadavoca:<BR>
<BR>
Kinnu kho āvuso sāriputta, hoti, tathāgato parammaraṇāti? Avyākataṃ kho etaṃ āvuso,<BR>
bhagavatā: "hoti tathāgato parammaraṇā" ti. Kiṃ panāvuso, na hoti tathāgato<BR>
parammaraṇāti? [PTS Page 385] [\q 385/]      etampi kho āvuso, avyākataṃ bhagavatā: "na<BR>
hoti tathāgato parammaraṇā"ti. Kinnu kho āvuso, hoti ca na ca hoti tathāgato<BR>
parammaraṇāti? Etampi kho āvuso, avyākataṃ bhagavatā: "hoti ca na ca hoti tathāgato<BR>
parammaraṇā" ti. Kiṃ panāvuso, neva hoti na na hoti tathāgato parammaraṇāti? Etampi<BR>
kho āvuso, avyākataṃ bhagavatā: neva hoti na na hoti tathāgato parammaraṇāti. <BR>
<BR>
Kinnu kho āvuso, hoti tathāgato parammaraṇāti iti puṭṭho samāno avyākataṃ kho āvuso,<BR>
etaṃ bhagavatā: "hoti tathāgato parammaraṇā" ti vadesi. Kinnu kho āvuso sāriputta, hoti<BR>
tathāgato parammaraṇāti? Avyākataṃ kho etaṃ āvuso, bhagavatā: "hoti tathāgato<BR>
parammaraṇā" ti. Kiṃ panāvuso, neva hoti na na hoti tathāgato parammaraṇāti iti puṭṭho<BR>
samāno etampi kho āvuso, avyākataṃ bhagavatā: "neva hoti na na hoti tathāgato<BR>
parammaraṇā" ti vadesi, ko nu kho āvuso, hetu ko paccayo yena taṃ avyākataṃ bhagavatāti. <BR>
<BR>
Hoti tathāgato parammaraṇāti kho āvuso, rūpagatametaṃ, na hoti tathāgato parammaraṇāti<BR>
rūpagatametaṃ, hoti ca na ca hoti tathāgato parammaraṇāti rūpagatametaṃ, neva hoti na na<BR>
hoti tathāgato parammaraṇāti rūpagatametaṃ. Hoti tathāgato parammaraṇāti kho āvuso,<BR>
vedanāgatametaṃ, na hoti tathāgato parammaraṇāti vedanāgatametaṃ, hoti ca na ca hoti<BR>
tathāgato parammaraṇāti vedanāgatametaṃ, neva hoti na na hoti tathāgato parammaraṇāti<BR>
vedanāgatametaṃ. Hoti tathāgato parammaraṇāti [BJT Page 684] [\x 684/]      <BR>
Kho āvuso, saññāgatametaṃ, na hoti tathāgato parammaraṇāti saññāgatametaṃ, hoti ca na<BR>
ca hoti tathāgato parammaraṇāti saññāgatametaṃ, neva hoti na na hoti tathāgato<BR>
parammaraṇāti saññāgatametaṃ. Hoti tathāgato parammaraṇāti kho āvuso,<BR>
saṅkhāragatametaṃ, [PTS Page 386] [\q 386/]      na hoti tathāgato parammaraṇāti<BR>
saṅkhāragatametaṃ, hoti ca na ca hoti tathāgato parammaraṇāti saṅkhāragatametaṃ, neva<BR>
hoti na na hoti tathāgato parammaraṇāti saṅkhāragatametaṃ. Hoti tathāgato parammaraṇāti<BR>
kho āvuso, viññāṇagatametaṃ, na hoti tathāgato parammaraṇāti viññāṇagatametaṃ, hoti ca<BR>
na ca hoti tathāgato parammaraṇāti viññāṇagatametaṃ, neva hoti na na hoti tathāgato<BR>
parammaraṇāti viññāṇagatametaṃ. <BR>
Ayaṃ kho āvuso, hetu ayaṃ paccayo yena taṃ avyākataṃ bhagavatāti. <BR>
<BR>
10. 1. 4<BR>
Samudayasuttaṃ<BR>
<BR>
2279. Ekaṃ samayaṃ āyasmā ca sāriputto āyasmā ca mahā koṭṭhito bārāṇasiyaṃ viharanti<BR>
isipatane migadāye, atha kho āyasmā mahākoṭṭhito sāyanhasamayaṃ paṭisallānā vuṭṭhito<BR>
yenāyasmā sāriputto tenupasaṅkami, upasaṅkamitvā āyasmā sāriputtena saddhiṃ sammodi,<BR>
sammodanīyaṃ kathaṃ sārāṇīyaṃ vītisāretvā ekamantaṃ nisīdi, ekamantaṃ nisinno kho<BR>
āyāsmā mahākoṭṭhito āyasmantaṃ sāriputtaṃ etadavoca:<BR>
<BR>
Ko nu kho āvuso, hetu ko paccayo yena taṃ avyākataṃ bhagavatāti. <BR>
<BR>
Rūpaṃ kho āvuso, ajānato apassato yathābhūtaṃ, rūpasamudayaṃ ajānato apassato<BR>
yathābhūtaṃ, rūpanirodhaṃ ajānato apassato yathābhūtaṃ, rūpanirodhagāminiṃ paṭipadaṃ<BR>
ajānato apassato yatābhūtaṃ: hoti tathāgato parammaraṇātipissa hoti, na hoti tathāgato<BR>
parammaraṇātipissa hoti, hoti ca na ca hoti tathāgato parammaraṇātipissa hoti, neva hoti na<BR>
na hoti tathāgato parammaraṇātipissa hoti. <BR>
<BR>
Vedanaṃ ajānato apassato yathābhūtaṃ, vedanāsamudayaṃ ajānato apassato yathābhūtaṃ,<BR>
vedanānirodhaṃ ajānato apassato yathābhūtaṃ, vedanānirodhagāminiṃ paṭipadaṃ ajānato<BR>
apassato yatābhūtaṃ: hoti tathāgato parammaraṇātipissa hoti, na hoti tathāgato<BR>
parammaraṇātipissa hoti, hoti ca na ca hoti tathāgato parammaraṇātipissa hoti, neva hoti na<BR>
na hoti tathāgato parammaraṇātipissa hoti. <BR>
Saññaṃ ajānato apassato yathābhūtaṃ, saññāsamudayaṃ ajānato apassato yathābhūtaṃ,<BR>
saññānirodhaṃ ajānato apassato yathābhūtaṃ, saññānirodhagāminiṃ paṭipadaṃ ajānato<BR>
apassato yatābhūtaṃ: hoti tathāgato parammaraṇātipissa hoti, na hoti tathāgato<BR>
parammaraṇātipissa hoti, hoti ca na ca hoti tathāgato parammaraṇātipissa hoti, neva hoti na<BR>
na hoti tathāgato parammaraṇātipissa hoti. <BR>
Saṅkhāre ajānato apassato yathābhūtaṃ, saṅkhārasamudayaṃ ajānato apassato yathābhūtaṃ,<BR>
saṅkhāranirodhaṃ ajānato apassato yathābhūtaṃ, saṅkhāranirodhagāminiṃ paṭipadaṃ ajānato<BR>
apassato yatābhūtaṃ: hoti tathāgato parammaraṇātipissa hoti, na hoti tathāgato<BR>
parammaraṇātipissa hoti, hoti ca na ca hoti tathāgato parammaraṇātipissa hoti, neva hoti na<BR>
na hoti tathāgato parammaraṇātipissa hoti. <BR>
Viññāṇaṃ ajānato apassato yathābhūtaṃ, viññāṇasamudayaṃ ajānato apassato yathābhūtaṃ,<BR>
viññāṇanirodhaṃ ajānato apassato yathābhūtaṃ, viññāṇanirodhagāminiṃ paṭipadaṃ ajānato<BR>
apassato yatābhūtaṃ: hoti tathāgato parammaraṇātipissa hoti, na hoti tathāgato [PTS Page<BR>
387] [\q 387/]      parammaraṇātipissa hoti, hoti ca na ca hoti tathāgato<BR>
parammaraṇātipissa hoti, neva hoti na na hoti tathāgato parammaraṇātipissa hoti. <BR>
<BR>
Rūpañca kho āvuso, jānato passato yathābhūtaṃ, rūpaṃ samudayaṃ jānato passato<BR>
yathābhūtaṃ, rūpanirodhaṃ jānato passato yathābhūtaṃ rūpanirodhagāminiṃ paṭipadaṃ<BR>
jānato passato yathābhūtaṃ hoti tathāgato parammaraṇātipissa na hoti, na hoti tathāgato<BR>
parammaraṇātipissa na hoti, hoti ca na ca hoti tathāgato parammaraṇātipissa na hoti, neva<BR>
hoti na na hoti tathāgato parammaraṇātipissa na hoti. Ayaṃ kho āvuso, hetu ayaṃ paccayo<BR>
yena taṃ avyākataṃ bhagavatāti. <BR>
Vedanaṃ jānato passato yathābhūtaṃ, vedanā samudayaṃ jānato passato yathābhūtaṃ,<BR>
vedanānirodhaṃ jānato passato yathābhūtaṃ vedanānirodhagāminiṃ paṭipadaṃ jānato<BR>
passato yathābhūtaṃ hoti tathāgato parammaraṇātipissa na hoti, na hoti tathāgato<BR>
parammaraṇātipissa na hoti, hoti ca na ca hoti tathāgato parammaraṇātipissa na hoti, neva<BR>
hoti na na hoti tathāgato parammaraṇātipissa na hoti. Ayaṃ kho āvuso, hetu ayaṃ paccayo<BR>
yena taṃ avyākataṃ bhagavatāti. <BR>
Saññaṃ jānato passato yathābhūtaṃ, saññaṃ samudayaṃ jānato passato yathābhūtaṃ, saññaṃ<BR>
nirodhaṃ jānato passato yathābhūtaṃ saññaṃ nirodhagāminiṃ paṭipadaṃ jānato passato<BR>
yathābhūtaṃ hoti tathāgato parammaraṇātipissa na hoti, na hoti tathāgato<BR>
parammaraṇātipissa na hoti, hoti ca na ca hoti tathāgato parammaraṇātipissa na hoti, neva<BR>
hoti na na hoti tathāgato parammaraṇātipissa na hoti. Ayaṃ kho āvuso, hetu ayaṃ paccayo<BR>
yena taṃ avyākataṃ bhagavatāti. <BR>
Saṅkhāre jānato passato yathābhūtaṃ, saṅkhāre samudayaṃ jānato passato yathābhūtaṃ,<BR>
saṅkhāranirodhaṃ jānato passato yathābhūtaṃ saṅkhāra nirodhagāminiṃ paṭipadaṃ jānato<BR>
passato yathābhūtaṃ hoti tathāgato parammaraṇātipissa na hoti, na hoti tathāgato<BR>
parammaraṇātipissa na hoti, hoti ca na ca hoti tathāgato parammaraṇātipissa na hoti, neva<BR>
hoti na na hoti tathāgato parammaraṇātipissa na hoti. Ayaṃ kho āvuso, hetu ayaṃ paccayo<BR>
yena taṃ avyākataṃ bhagavatāti. <BR>
Viññāṇaṃ jānato passato yathābhūtaṃ, viññāṇasamudayaṃ jānato passato yathābhūtaṃ,<BR>
viññāṇanirodhaṃ jānato passato yathābhūtaṃ viññāṇa nirodhagāminiṃ paṭipadaṃ jānato<BR>
passato yathābhūtaṃ hoti tathāgato parammaraṇātipissa na hoti, na hoti tathāgato<BR>
parammaraṇātipissa na hoti, hoti ca na ca hoti tathāgato parammaraṇātipissa na hoti, neva<BR>
hoti na na hoti tathāgato parammaraṇātipissa na hoti. Ayaṃ kho āvuso, hetu ayaṃ paccayo<BR>
yena taṃ avyākataṃ bhagavatāti. <BR>
<BR>
[BJT Page 686] [\x 686/]     <BR>
<BR>
10. 1. 5<BR>
Pemasuttaṃ<BR>
<BR>
2280. Ekaṃ samayaṃ āyasmā ca sāriputto āyasmā ca mahākoṭṭhito bārāṇasiyaṃ viharanti<BR>
isipatane migadāye. Atha kho āyasmā mahākoṭṭhito sāyanhasamayaṃ paṭisallānā vuṭṭhito<BR>
yenāyasmā sāriputto tenupasaṅkami, upasaṅkamitvā āyasmatā sāriputtena saddhiṃ<BR>
sammodi, sammodanīyaṃ kathaṃ sārāṇīyaṃ vītisāretvā ekamantaṃ nisīdi, ekamantaṃ<BR>
nisinno kho āyasmā mahākoṭṭhito āyasmantaṃ sāriputtaṃ etadavoca:<BR>
Ko nu kho āvuso, hetu ko paccayo yena taṃ avyākataṃ bhagavatāti? Rūpe kho āvuso<BR>
avigatarāgassa avigatachandassa avigatapemassa avigatapipāsassa avigatapariḷāhassa<BR>
avigatataṇhassa: hoti, tathāgato parammaraṇātipissa, na hoti tathāgato parammaraṇātipissa<BR>
hoti, hoti na ca hoti tathāgato parammaraṇātipissa hoti. Neva hoti na na hoti tathāgato<BR>
parammaraṇātipissa hoti<BR>
<BR>
Vedanāya avigatarāgassa avigatachandassa avigatapemassa avigatapipāsassa<BR>
avigatapariḷāhassa avigatataṇhassa: hoti tathāgato parammaraṇātipissa na hoti, tathāgato<BR>
parammaraṇātipissa hoti, hoti na ca hoti tathāgato parammaraṇātipissa hoti. Neva hoti na<BR>
na hoti tathāgato parammaraṇātipissa hoti. <BR>
Saññāya avigatarāgassa avigatachandassa avigatapemassa avigatapipāsassa<BR>
avigatapariḷāhassa avigatataṇhassa: hoti tathāgato parammaraṇātipissa na hoti, tathāgato<BR>
parammaraṇātipissa hoti, hoti na ca hoti tathāgato parammaraṇātipissa hoti. Neva hoti na<BR>
na hoti tathāgato parammaraṇātipissa hoti. <BR>
Saṅkhāresu avigatarāgassa avigatachandassa avigatapemassa avigatapipāsassa<BR>
avigatapariḷāhassa avigatataṇhassa: hoti tathāgato parammaraṇātipissa na hoti, tathāgato<BR>
parammaraṇātipissa hoti, hoti na ca hoti tathāgato parammaraṇātipissa hoti. [PTS Page 388]<BR>
[\q 388/]      neva hoti na na hoti tathāgato parammaraṇātipissa hoti. <BR>
<BR>
Rūpe ca kho āvuso vigatarāgassa vigatachandassa vigatapemassa vigatapipāsassa<BR>
vigatapariḷāhassa vigatataṇhassa hoti tathāgato parammaraṇātipissa na hoti, hoti ca na ca<BR>
hoti tathāgato parammaraṇātipissa na hoti, neva hoti na na hoti tathāgato<BR>
parammaraṇātipissa na hoti. <BR>
Vedanāya vigatarāgassa vigatachandassa vigatapemassa vigatapipāsassa vigatapariḷāhassa<BR>
vigatataṇhassa hoti tathāgato parammaraṇātipissa na hoti, hoti ca na ca hoti tathāgato<BR>
parammaraṇātipissa na hoti, neva hoti na na hoti tathāgato parammaraṇātipissa na hoti. <BR>
Saññāya vigatarāgassa vigatachandassa vigatapemassa vigatapipāsassa vigatapariḷāhassa<BR>
vigatataṇhassa hoti tathāgato parammaraṇātipissa na hoti, hoti ca na ca hoti tathāgato<BR>
parammaraṇātipissa na hoti, neva hoti na na hoti tathāgato parammaraṇātipissa na hoti. <BR>
Saṅkhāresu vigatarāgassa vigatachandassa vigatapemassa vigatapipāsassa vigatapariḷāhassa<BR>
vigatataṇhassa hoti tathāgato parammaraṇātipissa na hoti, hoti ca na ca hoti tathāgato<BR>
parammaraṇātipissa na hoti, neva hoti na na hoti tathāgato parammaraṇātipissa na hoti. <BR>
Viññāṇe ca vigatarāgassa vigatachandassa vigatapemassa vigatapipāsassa vigatapariḷāhassa<BR>
vigatataṇhassa hoti tathāgato parammaraṇātipissa na hoti, hoti ca na ca hoti tathāgato<BR>
parammaraṇātipissa na hoti, neva hoti na na hoti tathāgato parammaraṇātipissa na hoti. <BR>
<BR>
Ayaṃ kho āvuso, hetu ayaṃ paccayo yena taṃ avyākataṃ bhagavatāti. <BR>
<BR>
10. 1. 6<BR>
Ārāmasuttaṃ<BR>
<BR>
2281. Ekaṃ samayaṃ āyasmā ca sāriputto āyasmā ca mahā koṭṭhito bārāṇasiyaṃ viharanti<BR>
isipatane migadāye, atha kho āyasmā sāriputto sāyanhasamayaṃ paṭisallānā vuṭṭhito<BR>
yenāyasmā mahākoṭṭhito tenupasaṅkami, upasaṅkamitvā āyasmatā mahākoṭṭhitena saddhiṃ<BR>
sammodi, sammodanīyaṃ kathaṃ sārāṇīyaṃ vītisāretvā ekamantaṃ nisīdi. Ekamantaṃ<BR>
nisinno kho āyasmā sāriputto āyasmantaṃ mahākoṭṭhitaṃ etadavoca:<BR>
<BR>
Kinnu kho āvuso koṭṭhita, hoti tathāgato parammaraṇāti? Avyākataṃ kho etaṃ āvuso,<BR>
bhagavatā: "hoti tathāgato parammaraṇā" tī. Kiṃ panāvuso, neva hoti na na hoti tathāgato<BR>
parammaraṇāti iti puṭṭho samāno etampi kho āvuso, avyākataṃ bhagavatā: "neva hoti na<BR>
na hoti tathāgato parammaraṇā" ti vadesi. Ko nu kho āvuso, hetu ko paccayo yena taṃ<BR>
avyākataṃ bhagavatāti. <BR>
[BJT Page 688] [\x 688/]     <BR>
<BR>
Rūpārāmassa kho āvuso, rūparatassa rūpasammuditassa rūpa nirodhaṃ ajānato apassato<BR>
yathābhūtaṃ hoti [PTS Page 389] [\q 389/]      tathāgato parammaraṇātipissa hoti, na hoti<BR>
tathāgato parammaraṇātipissa hoti, hoti ca na ca hoti tathāgato parammaraṇātipissa hoti,<BR>
neva hoti na na hoti tathāgato parammaraṇātipissa hoti. <BR>
Vedanārāmassa kho āvuso, vedanāratassa vedanāsammuditassa vedanā nirodhaṃ ajānato<BR>
apassato yathābhūtaṃ hoti tathāgato parammaraṇātipissa hoti, na hoti tathāgato<BR>
parammaraṇātipissa hoti, hoti ca na ca hoti tathāgato parammaraṇātipissa hoti, neva hoti na<BR>
na hoti tathāgato parammaraṇātipissa hoti. <BR>
Saññārāmassa kho āvuso, saññāratassa saññāsammuditassa saññā nirodhaṃ ajānato apassato<BR>
yathābhūtaṃ hoti tathāgato parammaraṇātipissa hoti, na hoti tathāgato parammaraṇātipissa<BR>
hoti, hoti ca na ca hoti tathāgato parammaraṇātipissa hoti, neva hoti na na hoti tathāgato<BR>
parammaraṇātipissa hoti. <BR>
Saṅkhārārāmassa kho āvuso, saṅkhārāratassa saṅkhārāsammuditassa saṅkhārā nirodhaṃ<BR>
ajānato apassato yathābhūtaṃ hoti tathāgato parammaraṇātipissa hoti, na hoti tathāgato<BR>
parammaraṇātipissa hoti, hoti ca na ca hoti tathāgato parammaraṇātipissa hoti, neva hoti na<BR>
na hoti tathāgato parammaraṇātipissa hoti. Viññāṇārāmassa kho āvuso, viññāṇaratassa<BR>
viññāṇasammuditassa viññāṇa nirodhaṃ ajānato apassato yathābhūtaṃ hoti tathāgato<BR>
parammaraṇātipissa hoti, na hoti tathāgato parammaraṇātipissa hoti, hoti ca na ca hoti<BR>
tathāgato parammaraṇātipissa hoti, neva hoti na na hoti tathāgato parammaraṇātipissa hoti. <BR>
Na rūparāmassa kho āvuso, na rūparatassa na rūpasammuditassa rūpa nirodhaṃ jānato<BR>
passato yathābhūtaṃ hoti tathāgato parammaraṇātipissa na hoti, na hoti tathāgato<BR>
parammaraṇātipissa hoti, neva hoti na hoti tathāgato parammaraṇātipissa na hoti, neva hoti<BR>
na na hoti tathāgato parammaraṇātipissa na hoti. <BR>
Na vedanārāmassa kho āvuso, na vedanāratassa na vedanāsammuditassa vedanā nirodhaṃ<BR>
jānato passato yathābhūtaṃ hoti tathāgato parammaraṇātipissa na hoti, na hoti tathāgato<BR>
parammaraṇātipissa hoti, neva hoti na hoti tathāgato parammaraṇātipissa na hoti, neva hoti<BR>
na na hoti tathāgato parammaraṇātipissa na hoti. <BR>
Na saññārāmassa kho āvuso, na saññāratassa na saññāsammuditassa saññā nirodhaṃ jānato<BR>
passato yathābhūtaṃ hoti tathāgato parammaraṇātipissa na hoti, na hoti tathāgato<BR>
parammaraṇātipissa hoti, neva hoti na hoti tathāgato parammaraṇātipissa na hoti, neva hoti<BR>
na na hoti tathāgato parammaraṇātipissa na hoti. <BR>
Na saṅkhārāmassa kho āvuso, na saṅkhāratassa na saṅkhāsammuditassa saṅkhāranirodhaṃ<BR>
jānato passato yathābhūtaṃ hoti tathāgato parammaraṇātipissa na hoti, na hoti tathāgato<BR>
parammaraṇātipissa hoti, neva hoti na hoti tathāgato parammaraṇātipissa na hoti, neva hoti<BR>
na na hoti tathāgato parammaraṇātipissa na hoti. Ayaṃ kho āvuso, hetu ayaṃ paccayo yena<BR>
taṃ avyākataṃ bhagavatāti. <BR>
<BR>
Siyā panāvuso, aññopi pariyāyo yena taṃ avyākataṃ bhagavatāti? Siyā āvuso, bhavārāmassa<BR>
kho āvuso, bhavaratassa bhavasammuditassa bhavanirodhaṃ ajānato apassato yathābhūtaṃ<BR>
hoti tathāgato parammaraṇātipissa hoti, neva hoti na hoti tathāgato parammaraṇātipissa na<BR>
hoti, neva hoti na na hoti tathāgato parammaraṇātipissa hoti. <BR>
<BR>
[PTS Page 390] [\q 390/]      na bhavārāmassa kho āvuso, na bhavaratassa na<BR>
bhavasammuditassa bhavanirodhaṃ jānato passato yathābhūtaṃ hoti tathāgato<BR>
parammaraṇātipissa hoti, neva hoti na hoti tathāgato parammaraṇātipissa na hoti, neva hoti<BR>
na na hoti tathāgato parammaraṇātipissa na hoti ayampi kho āvuso, pariyāyo yena taṃ<BR>
avyākataṃ bhagavatāti. <BR>
<BR>
Siyā panāvuso, aññopi pariyāyo yena taṃ avyākataṃ bhagavatāti? Siyā āvuso,<BR>
upādānārāmassa kho āvuso, upādānaratassa upādānasammuditassa upādānanirodhaṃ<BR>
ajānato apassato yathābhūtaṃ hoti tathāgato parammaraṇātipissa hoti, neva hoti na hoti<BR>
tathāgato parammaraṇātipissa na hoti, neva hoti na na hoti tathāgato parammaraṇātipissa<BR>
hoti. <BR>
<BR>
[BJT Page 690] [\x 690/]     <BR>
Na upādānārāmassa kho āvuso, na upādānaratassa na upādānasammuditassa<BR>
upādhānanirodhaṃ jānato passato yathābhūtaṃ hoti tathāgato parammaraṇātipissa hoti, neva<BR>
hoti na hoti tathāgato parammaraṇātipissa na hoti, neva hoti na na hoti tathāgato<BR>
parammaraṇātipissa na hoti ayampi kho āvuso, pariyāyo yena taṃ avyākataṃ bhagavatāti. <BR>
<BR>
Siyā panāvuso, aññopi pariyāyo yena taṃ avyākataṃ bhagavatāti? Siyā āvuso, taṇhārāmassa<BR>
kho āvuso, taṇhāratassa taṇhāsammuditassa<BR>
Taṇhānirodhaṃ ajānato apassato yathābhūtaṃ hoti tathāgato parammaraṇātipissa hoti, neva<BR>
hoti na hoti tathāgato parammaraṇātipissa hoti, neva hoti na na hoti tathāgato<BR>
parammaraṇātipissa hoti. <BR>
<BR>
Na taṇhārāmassa kho āvuso, na taṇhāratassa na taṇhāsammuditassa taṇhānirodhaṃ jānato<BR>
passato yathābhūtaṃ hoti tathāgato parammaraṇātipissa na hoti, neva hoti na hoti tathāgato<BR>
parammaraṇātipissa na hoti, [PTS Page 391] [\q 391/]      neva hoti na na hoti tathāgato<BR>
parammaraṇātipissa na hoti ayampi kho āvuso, pariyāyo yena taṃ avyākataṃ bhagavatāti. <BR>
<BR>
Siyā panāvuso, aññopi pariyāyo yena taṃ avyākataṃ bhagavatāti? Etthadāni āvuso, sāriputta,<BR>
ito uttariṃ kiṃ icchasi? Taṇhāsaṅkhayavimuttassa āvuso, sāriputta, bhikkhuno vaṭṭaṃ-1.<BR>
Natthi paññāpanāyāti. <BR>
10. 1. 7<BR>
Āyatanasuttaṃ<BR>
<BR>
2282. Atha kho vacchagotto paribbājako yenāyasmā mahāmoggallāno tenupasaṅkami,<BR>
upasaṅkamitvā āyasmatā mahā moggallānena saddhiṃ sammodi, sammodanīyaṃ kathaṃ<BR>
sārāṇīyaṃ vītisāretvā ekamantaṃ nisīdi, ekamantaṃ nisinno kho vacchagotto paribbājako<BR>
āyasmantaṃ mahāmoggallānaṃ etadavoca: kinnu kho bho moggallāna, sassato lokoti?<BR>
Avyākataṃ kho etaṃ vaccha-2. Bhagavatā: "sassato loko" ti. Kiṃ pana bho moggallāna,<BR>
asassato lokoti? Etampi kho vaccha, avyākataṃ bhagavatā: "asassato loko" ti. Kinnu kho bho<BR>
moggallāna, antavā lokoti? Avyākataṃ kho etaṃ vaccha bhagavatā: "antavā loko" ti. Kiṃ pana<BR>
bho moggallāna, anantavā lokoti? Etampi kho vaccha, avyākataṃ bhagavatā "anantavā loko"<BR>
ti. <BR>
<BR>
1. Vantaṃ - syā. <BR>
Vaddhaṃ - sī 1, 2. [PTS.] <BR>
2. Vacchagotta - sīmu. <BR>
<BR>
[BJT Page 692] [\x 692/]     <BR>
<BR>
[PTS Page 392] [\q 392/]      kinnu kho bho moggallāna, taṃ jīvaṃ taṃ sarīranti? Avyākataṃ<BR>
kho etaṃ vaccha, bhagavatā: "taṃ jīvaṃ taṃ sarīra" nti. Kiṃ pana bho moggallāna, aññaṃ<BR>
jīvaṃ aññaṃ sarīranti? Etampi kho vaccha, avyākataṃ bhagavatā: "aññaṃ jīvaṃ aññaṃ<BR>
sarīra" nti. Kinnu kho bho moggallāna, hoti tathāgato parammaraṇāti? Avyākataṃ kho<BR>
etaṃ-1. Vaccha bhagavatā: "hoti tathāgato parammaraṇā" ti. Kiṃ pana bho moggallāna, na<BR>
hoti tathāgato parammaraṇāti? Etampi kho vaccha, avyākataṃ bhagavatā: "na hoti tathāgato<BR>
parammaraṇā" ti. Kinnu kho moggallāna, hoti ca na ca hoti tathāgato parammaraṇāti?<BR>
Avyākataṃ kho etaṃ vaccha, bhagavatā: "hoti ca na ca hoti tathāgato parammaraṇā" ti. Kiṃ<BR>
pana bho moggallāna, neva hoti na na hoti tathāgato parammaraṇāti? Etampi kho vaccha,<BR>
avyākataṃ bhagavatā "neva hoti na na hoti tathāgato parammaraṇā" ti. <BR>
Ko nu kho bho moggallāna, hetu ko paccayo yena aññatitthiyānaṃ paribbājakānaṃ evaṃ<BR>
puṭṭhānaṃ evaṃ vyākaraṇaṃ hoti: "sassato lokoti vā, asassato lokoti vā antavā lokoti vā,<BR>
anantavā lokoti vā, taṃ jīvaṃ taṃ sarīranasti vā aññaṃ jīvaṃ aññaṃ sarīranti vā, hoti<BR>
tathāgato parammaraṇāti vā, na hoti tathāgato parammaraṇāti vā, hoti ca na ca hoti<BR>
tathāgato parammaraṇāti vā, neva hoti na na hoti tathāgato parammaraṇāti" vā?<BR>
[PTS Page 393] [\q 393/]      ko pana bho moggallāna, hetu ko paccayo yena samaṇassa<BR>
gotamassa evaṃ puṭṭhassa na evaṃ vyākaraṇaṃ hoti: "sassato lokotipi, asassato lokotipi,<BR>
antavā lokotipi, anantavā lokotipi, taṃ jīvaṃ taṃ sarīrantipi, aññaṃ jīvaṃ aññaṃ sarīrantipi,<BR>
hoti tathāgato parammaraṇātipi, na hoti tathāgato parammaraṇātipi, hoti ca na ca hoti<BR>
tathāgato parammaraṇātipi, neva hoti na na hoti tathāgato parammaraṇātipi" ti?<BR>
<BR>
Aññatitthiyā kho vaccha, paribbājakā cakkhuṃ: "etaṃ mama, eso'hamasmi, eso me attā" ti.<BR>
Samanupassanti. <BR>
Sotaṃ "etaṃ mama, eso'hamasmi, eso me attā" ti. Samanupassanti. <BR>
Ghānaṃ "etaṃ mama, eso'hamasmi, eso me attā" ti. Samanupassanti. <BR>
Jivhaṃ "etaṃ mama, eso'hamasmi, eso me attā" ti. Samanupassanti. <BR>
Kāyaṃ "etaṃ mama, eso'hamasmi, eso me attā" ti. Samanupassanti. <BR>
Manaṃ "etaṃ mama, eso'hamasmi, eso me attā" ti. Samanupassanti. <BR>
Tasmā aññatitthiyānaṃ paribbājakānaṃ evaṃ puṭṭhānaṃ evaṃ vyākaraṇaṃ hoti: <BR>
"Sassato lokoti vā, asassato lokoti vā antavā lokoti vā, anantavā lokoti vā, taṃ jīvaṃ taṃ<BR>
sarīranti vā aññaṃ jīvaṃ aññaṃ sarīranti vā, hoti tathāgato parammaraṇāti vā, na hoti<BR>
tathāgato parammaraṇāti vā, hoti ca na ca hoti tathāgato parammaraṇāti vā, neva hoti na<BR>
na hoti tathāgato parammaraṇāti" vā?<BR>
<BR>
-------------------------<BR>
1. Etampi kho vaccha, avyākataṃ - sīmu. <BR>
<BR>
[BJT Page 694] [\x 694/]     <BR>
<BR>
Tathāgato ca kho vaccha, arahaṃ sammāsambuddho cakkhuṃ: "netaṃ mama, neso'hamasmi,<BR>
na me so attā" ti samanupassati. <BR>
Sotaṃ "netaṃ mama, neso'hamasmi, na me so attā" ti. Samanupassanti. <BR>
Ghānaṃ "netaṃ mama, neso'hamasmi, na me so attā" ti. Samanupassanti. <BR>
Jivhaṃ "netaṃ mama, neso'hamasmi, na me so attā" ti. Samanupassanti. <BR>
Kāyaṃ "netaṃ mama, neso'hamasmi, na me so attā" ti. Samanupassanti. <BR>
Manaṃ "netaṃ mama, neso'hamasmi, na me so attā" ti. Samanupassanti. <BR>
Tasmā tathāgatassa evaṃ puṭṭhassa na evaṃ vyākaraṇaṃ hoti:<BR>
<BR>
"Sassato lokotipi, asassato lokotipi antavā lokotipi, anantavā lokotipi taṃ jīvaṃ taṃ<BR>
sarīrantipi aññaṃ jīvaṃ aññaṃ sarīrantipi, na hoti tathāgato parammaraṇātipi, na hoti<BR>
tathāgato parammaraṇātipi, hoti ca na ca hoti tathāgato parammaraṇātipi, neva hoti na na<BR>
hoti tathāgato parammaraṇātipi, neva hoti na na hoti tathāgato parammaraṇātipi"<BR>
<BR>
Atha kho vacchagotto paribbājako uṭṭhāyāsanā yena bhagavā tenupasaṅkami,<BR>
upasaṅkamitvā bhagavatā saddhiṃ sammodi, sammodanīyaṃ kathaṃ sārāṇīyaṃ vītisāratvā<BR>
ekamantaṃ nisīdi. Ekamantaṃ nisinno kho vacchagotto paribbājako bhagavantaṃ etadavoca:<BR>
kinnu kho bho gotama, sassato lokoti? Avyākataṃ kho etaṃ vaccha, mayā: "sassato lokoti vā,<BR>
asassato lokoti vā antavā lokoti vā, anantavā lokoti vā, taṃ jīvaṃ taṃ sarīranti vā aññaṃ<BR>
jīvaṃ aññaṃ sarīranti vā, hoti tathāgato parammaraṇāti vā, na hoti tathāgato<BR>
parammaraṇāti vā, hoti ca na ca hoti tathāgato parammaraṇāti vā, neva hoti na na hoti<BR>
tathāgato parammaraṇāti" ti. <BR>
<BR>
Ko nu kho bho gotama hetu ko pacchayo yena aññatitthiyānaṃ paribbājakānaṃ evaṃ<BR>
puṭṭhānaṃ evaṃ vyākaraṇaṃ hoti;<BR>
<BR>
"Sassato lokoti vā, asassato lokoti vā antavā lokoti vā, anantavā lokoti vā, taṃ jīvaṃ taṃ<BR>
sarīranti vā aññaṃ jīvaṃ aññaṃ sarīranti vā, hoti tathāgato parammaraṇāti vā, na hoti<BR>
tathāgato parammaraṇāti vā, hoti ca na ca hoti tathāgato parammaraṇāti vā, neva hoti na<BR>
na hoti tathāgato parammaraṇāti" vā?<BR>
<BR>
[PTS Page 394] [\q 394/]      ko pana bho gotama, hetu ko paccayo yena bhoto gotamassa<BR>
evaṃ puṭṭhassa na evaṃ vyākaraṇaṃ hoti:<BR>
<BR>
"Sassato lokotipi, asassato lokotipi antavā lokotipi, anantavā lokotipi taṃ jīvaṃ taṃ<BR>
sarīrantipi aññaṃ jīvaṃ aññaṃ sarīrantipi, na hoti tathāgato parammaraṇātipi, na hoti<BR>
tathāgato parammaraṇātipi, hoti ca na ca hoti tathāgato parammaraṇātipi, neva hoti na na<BR>
hoti tathāgato parammaraṇātipi, neva hoti na na hoti tathāgato parammaraṇātipi"<BR>
<BR>
Aññatitthiyā kho vaccha, paribbājakā cakkhuṃ: "etaṃ mama, eso'hamasmi, eso me attā" ti.<BR>
Samanupassanti. <BR>
Sotaṃ "etaṃ mama, eso'hamasmi, eso me attā" ti. Samanupassanti. <BR>
Ghānaṃ "etaṃ mama, eso'hamasmi, eso me attā" ti. Samanupassanti. <BR>
Jivhaṃ "etaṃ mama, eso'hamasmi, eso me attā" ti. Samanupassanti. <BR>
Kāyaṃ "etaṃ mama, eso'hamasmi, eso me attā" ti. Samanupassanti. <BR>
Manaṃ "etaṃ mama, eso'hamasmi, eso me attā" ti. Samanupassanti. <BR>
Tasmā aññatitthiyānaṃ paribbājakānaṃ evaṃ puṭṭhānaṃ evaṃ vyākaraṇaṃ hoti: <BR>
"Sassato lokoti vā, asassato lokoti vā antavā lokoti vā, anantavā lokoti vā, taṃ jīvaṃ taṃ<BR>
sarīranti vā aññaṃ jīvaṃ aññaṃ sarīranti vā, hoti tathāgato parammaraṇāti vā, na hoti<BR>
tathāgato parammaraṇāti vā, hoti ca na ca hoti tathāgato parammaraṇāti vā, neva hoti na<BR>
na hoti tathāgato parammaraṇāti" vā?<BR>
Tathāgato ca kho vaccha, arahaṃ sammāsambuddho cakkhuṃ: "netaṃ mama, neso'hamasmi,<BR>
na me so attā" ti samanupassati. <BR>
Sotaṃ "netaṃ mama, neso'hamasmi, na me so attā" ti. Samanupassanti. <BR>
Ghānaṃ "netaṃ mama, neso'hamasmi, na me so attā" ti. Samanupassanti. <BR>
Jivhaṃ "netaṃ mama, neso'hamasmi, na me so attā" ti. Samanupassanti. <BR>
Kāyaṃ "netaṃ mama, neso'hamasmi, na me so attā" ti. Samanupassanti. <BR>
Manaṃ "netaṃ mama, neso'hamasmi, na me so attā" ti. Samanupassanti. <BR>
Tasmā tathāgatassa evaṃ puṭṭhassa na evaṃ vyākaraṇaṃ hoti:<BR>
<BR>
"Sassato lokotipi, asassato lokotipi antavā lokotipi, anantavā lokotipi taṃ jīvaṃ taṃ<BR>
sarīrantipi aññaṃ jīvaṃ aññaṃ sarīrantipi, na hoti tathāgato parammaraṇātipi, na hoti<BR>
tathāgato parammaraṇātipi, hoti ca na ca hoti tathāgato parammaraṇātipi, neva hoti na na<BR>
hoti tathāgato parammaraṇātipi, neva hoti na na hoti tathāgato parammaraṇātipi"<BR>
[BJT Page 696] [\x 696/]     <BR>
<BR>
Acchariyaṃ bho gotama, abbhutaṃ bho gotama, yatra hi nāma satthussa ca sāvakassa ca<BR>
atthenattho vyañjanena vyañjanaṃ saṃsandissati samessati na vihāyissati yadidaṃ<BR>
aggapadasmiṃ. Idānāhaṃ bho gotama, samaṇaṃ moggallānaṃ [PTS Page 395] [\q 395/]     <BR>
upasaṅkamitvā etamatthaṃ āpucchiṃ, samaṇopi me moggallāno etehi padehi etehi<BR>
vyañjanehi etamatthaṃ vyākāsi seyyathāpi bhavaṃ gotamo. Acchariyaṃ bho gotama,<BR>
abbhutaṃ bho gotama, yatra hi nāma satthussa ca sāvakassa ca atthenattho vyañjanena<BR>
vyañjanaṃ saṃsandissati samessati na vihāyissati yadidaṃ aggapadasminti. <BR>
<BR>
10. 1. 8<BR>
Khandhasuttaṃ<BR>
<BR>
2283. Atha kho vacchagotto paribbājako yena bhagavā tenupasaṅkami. Upasaṅkamitvā<BR>
bhagavatā saddhiṃ sammodi, sammodanīyaṃ kathaṃ sārāṇīyaṃ vītisāretvā ekamantaṃ<BR>
nisīdi. Ekamantaṃ nisinno kho vacchagotto paribbājako bhagavantaṃ etadavoca: kinnu kho<BR>
bho gotama, sassato lokoti? Avyākataṃ kho etaṃ vaccha mayā: <BR>
"Sassato loko" ti. Kiṃ pana bho gotama, neva hoti na na hoti tathāgato parammaraṇāti?<BR>
Etampi kho vaccha, avyākataṃ mayā: "neva hoti na na hoti tathāgato parammaraṇā" ti. <BR>
<BR>
Ko nu kho bho gotama hetu ko paccayo yena aññatitthiyānaṃ paribbājakānaṃ evaṃ<BR>
puṭṭhānaṃ evaṃ vyākaraṇaṃ hoti;<BR>
"Sassato lokoti vā, asassato lokoti vā antavā lokoti vā, anantavā lokoti vā, taṃ jīvaṃ taṃ<BR>
sarīranti vā aññaṃ jīvaṃ aññaṃ sarīranti vā, hoti tathāgato parammaraṇāti vā, na hoti<BR>
tathāgato parammaraṇāti vā, hoti ca na ca hoti tathāgato parammaraṇāti vā, neva hoti na<BR>
na hoti tathāgato parammaraṇātipi" vā. <BR>
<BR>
Ko pana bho gotama, hetu ko paccayo yena bhoto gotamassa evaṃ puṭṭhassa na evaṃ<BR>
vyākaraṇaṃ hoti:<BR>
<BR>
"Sassato lokotipi, asassato lokotipi antavā lokotipi, anantavā lokotipi taṃ jīvaṃ taṃ<BR>
sarīrantipi aññaṃ jīvaṃ aññaṃ sarīrantipi, na hoti tathāgato parammaraṇātipi, na hoti<BR>
tathāgato parammaraṇātipi, hoti ca na ca hoti tathāgato parammaraṇātipi, neva hoti na na<BR>
hoti tathāgato parammaraṇātipi, neva hoti hoti tathāgato parammaraṇātipi" ti<BR>
<BR>
Aññatitthiyā kho vaccha, paribbājakā rapaṃ:attano samanupassanti,rapavantaṃ vā<BR>
attānaṃ,attani vā rapaṃ,rapasmiṃ vā attānaṃ, <BR>
Vedanaṃ; attano samanupassanti,vedanāvantaṃ vā attānaṃ,attani vā vedanaṃ,vedanasmiṃ vā<BR>
attānaṃ: <BR>
Saññaṃ:attano samanupassanti,saññāvantaṃ vā attānaṃ,attani vā saññā,saññāsmiṃ vā<BR>
attānaṃ, <BR>
Saṅkhāraṃ:attano samanupassanti,saṅkhāravantaṃ vā attānaṃ,attani vā saṇkhāraṃ,<BR>
saṅkhārasmiṃ vā attānaṃ, <BR>
Viññāṇaṃ:attano samanupassanti,viññāṇavantaṃvā attānaṃ,attani vā viññāṇaṃ,viññāṇasmiṃ<BR>
vā attānaṃ. <BR>
<BR>
Tasmā aññatitthiyānaṃ [PTS Page 396] [\q 396/]      paribbājakānaṃ evaṃ puṭṭhānaṃ evaṃ<BR>
vyākaraṇaṃ hoti: <BR>
Aññatitthiyā kho vaccha, paribbājakā cakkhuṃ: "etaṃ mama, eso'hamasmi, eso me attā" ti.<BR>
Samanupassanti. <BR>
<BR>
<BR>
<BR>
<BR>
Tasmā aññatitthiyānaṃ paribbājakānaṃ evaṃ puṭṭhānaṃ evaṃ vyākaraṇaṃ hoti: <BR>
"Sassato lokoti vā, asassato lokoti vā antavā lokoti vā, anantavā lokoti vā, taṃ jīvaṃ taṃ<BR>
sarīranti vā aññaṃ jīvaṃ aññaṃ sarīranti vā, hoti tathāgato parammaraṇāti vā, na hoti<BR>
tathāgato parammaraṇāti vā, hoti ca na ca hoti tathāgato parammaraṇāti vā, neva hoti na<BR>
na hoti tathāgato parammaraṇāti" vā?<BR>
<BR>
[BJT Page 698] [\x 698/]      tathāgato ca kho vaccha, arahaṃ sammāsambuddho na rapaṃ<BR>
attano samanupassanti.Na rūpavantaṃ vā attānaṃ,na attani vā rūpaṃ,na rūpasmiṃ vā attānaṃ. <BR>
Na vedanaṃ attano samanupassanti.Na vedanāvantaṃ vā attānaṃ,na attani vā vedanaṃ,na<BR>
vedanasmiṃ vā attānaṃ <BR>
<BR>
<BR>
<BR>
<BR>
Tasmā tathāgatassa evaṃ puṭṭhassa na evaṃ vyākaraṇaṃ hoti:<BR>
<BR>
"Sassato lokotipi, asassato lokotipi antavā lokotipi, anantavā lokotipi taṃ jīvaṃ taṃ<BR>
sarīrantipi aññaṃ jīvaṃ aññaṃ sarīrantipi, na hoti tathāgato parammaraṇātipi, na hoti<BR>
tathāgato parammaraṇātipi, hoti ca na ca hoti tathāgato parammaraṇātipi, neva hoti na na<BR>
hoti tathāgato parammaraṇātipi, neva hoti na na hoti tathāgato parammaraṇātipi"<BR>
<BR>
[BJT Page 698] [\x 698/]     <BR>
<BR>
Tathāgato ca kho vaccha, arahaṃ sammāsambuddho na rūpaṃ attato samanupassati. Na<BR>
rūpavantaṃ vā attānaṃ, na attani vā rūpaṃ, na rūpasmiṃ vā attānaṃ. Na vedanaṃ attato<BR>
samanupassati. Na vedanāvantaṃ vā attānaṃ, na attani vā vedanaṃ, na vedanāsmiṃ vā<BR>
attānaṃ. Na saññaṃ attato samanupassati, na saññāvantaṃ vā attānaṃ, na attani vā<BR>
saññāṇaṃ, na saññāṇasmiṃ vā attānaṃ. Na saṅkhāre attato samanupassati. Na<BR>
saṅkhārevantaṃ vā attānaṃ, na attani vā saṅkhāre, na saṅkhārasmiṃ vā attānaṃ. Na viññāṇaṃ<BR>
attato samanupassati, na viññāṇavantaṃ vā attānaṃ, na attani vā viññāṇaṃ, ka viññāṇasmiṃ<BR>
vā attānaṃ. Tasmā tathāgatassa evaṃ phuṭṭhassa na evaṃ vyākaraṇaṃ hoti:<BR>
<BR>
"Sassato lokotipi, asassato lokotipi antavā lokotipi, anantavā lokotipi taṃ jīvaṃ taṃ<BR>
sarīrantipi aññaṃ jīvaṃ aññaṃ sarīrantipi, na hoti tathāgato parammaraṇātipi, na hoti<BR>
tathāgato parammaraṇātipi, hoti ca na ca hoti tathāgato parammaraṇātipi, neva hoti na na<BR>
hoti tathāgato parammaraṇātipi, neva hoti na na hoti tathāgato parammaraṇātipi" ti. <BR>
<BR>
Atha kho vacchagotto paribbājako uṭṭhāyāsanā yenāyasmā mahāmoggallāno tenupasaṅkami,<BR>
upasaṅkamitvā āyasmatā mahā moggallānena saddhiṃ sammodi, sammodanīyaṃ kathaṃ<BR>
sārāṇīyaṃ vītisāretvā ekamantaṃ nisīdi, ekamantaṃ nisinno kho vacchagotto paribbājako<BR>
āyasmantaṃ mahāmoggallānaṃ etadavoca: kinnu kho bho moggallāna, sassato lokoti. ?<BR>
Avyākataṃ kho etaṃ vaccha, bhagavatā. "Sassato loko" ti. Kiṃ pana bho moggallāna, neva<BR>
hoti na na hoti tathāgato parammaraṇāti? Etampi kho vaccha, avyākataṃ bhagavatā: "neva<BR>
hoti na na hoti tathāgato parammaraṇā" ti. <BR>
<BR>
Ko nu kho bho moggallāna hetu ko paccayo yena aññatitthiyānaṃ paribbājakānaṃ evaṃ<BR>
puṭṭhānaṃ evaṃ vyākaraṇaṃ hoti;<BR>
<BR>
"Sassato lokoti vā, asassato lokoti vā antavā lokoti vā, anantavā lokoti vā, taṃ jīvaṃ taṃ<BR>
sarīranti vā aññaṃ jīvaṃ aññaṃ sarīranti vā, hoti tathāgato parammaraṇāti vā, na hoti<BR>
tathāgato parammaraṇāti vā, hoti ca na ca hoti tathāgato parammaraṇāti vā, neva hoti na<BR>
na hoti tathāgato parammaraṇātipi" ti?<BR>
<BR>
[PTS Page 397] [\q 397/]      aññatitthiyā kho vaccha, paribbājakā rūpaṃ attato<BR>
samanupassati. Rūpavantaṃ vā attānaṃ, attani vā rūpaṃ, rūpasmiṃ vā attānaṃ. Vedanaṃ<BR>
attato samanupassati. Vedanāvantaṃ vā attānaṃ, attani vā vedanaṃ, vedanāsmiṃ vā attānaṃ.<BR>
Saññaṃ attato samanupassati, saññāvantaṃ vā attānaṃ, attani vā saññāṇaṃ, saññāṇasmiṃ vā<BR>
attānaṃ. Saṅkhāre attato samanupassati. Saṅkhārevantaṃ vā attānaṃ, attani vā saṅkhāre,<BR>
saṅkhārasmiṃ vā attānaṃ. Viññāṇaṃ attato samanupassati, viññāṇavantaṃ vā attānaṃ, attani<BR>
vā viññāṇaṃ, viññāṇasmiṃ vā attānaṃ. Tasmā tathāgatassa evaṃ phuṭṭhassa na evaṃ<BR>
vyākaraṇaṃ hoti:<BR>
"Sassato lokoti vā, asassato lokoti vā antavā lokoti vā, anantavā lokoti vā, taṃ jīvaṃ taṃ<BR>
sarīranti vā aññaṃ jīvaṃ aññaṃ sarīranti vā, hoti tathāgato parammaraṇāti vā, na hoti<BR>
tathāgato parammaraṇāti vā, hoti ca na ca hoti tathāgato parammaraṇāti vā, neva hoti na<BR>
na hoti tathāgato parammaraṇātipi" ti?<BR>
<BR>
[BJT Page 700] [\x 700/]     <BR>
<BR>
Tathāgato ca kho vaccha, arahaṃ sammāsambuddho na rūpaṃ attato samanupassati. Na<BR>
rūpavantaṃ vā attānaṃ, na attani vā rūpaṃ, na rūpasmiṃ vā attānaṃ. Na vedanaṃ attato<BR>
samanupassati. Na vedanāvantaṃ vā attānaṃ, na attani vā vedanaṃ, na vedanāsmiṃ vā<BR>
attānaṃ. Na saññaṃ attato samanupassati, na saññāvantaṃ vā attānaṃ, na attani vā<BR>
saññāṇaṃ, na saññāṇasmiṃ vā attānaṃ. Na saṅkhāre attato samanupassati. Na<BR>
saṅkhārevantaṃ vā attānaṃ, na attani vā saṅkhāre, na saṅkhārasmiṃ vā attānaṃ. Na viññāṇaṃ<BR>
attato samanupassati, na viññāṇavantaṃ vā attānaṃ, na attani vā viññāṇaṃ, ka viññāṇasmiṃ<BR>
vā attānaṃ. Tasmā tathāgatassa evaṃ phuṭṭhassa na evaṃ vyākaraṇaṃ hoti:<BR>
"Sassato lokotipi, asassato lokotipi antavā lokotipi, anantavā lokotipi taṃ jīvaṃ taṃ<BR>
sarīrantipi aññaṃ jīvaṃ aññaṃ sarīrantipi, na hoti tathāgato parammaraṇātipi, na hoti<BR>
tathāgato parammaraṇātipi, hoti ca na ca hoti tathāgato parammaraṇātipi, neva hoti na na<BR>
hoti tathāgato parammaraṇātipi, neva hoti na na hoti tathāgato parammaraṇātipi" ti. <BR>
<BR>
Acchariyaṃ bho moggallāna, abbhutaṃ bho moggallāna, yatra hi nāma satthu ca sāvakassa<BR>
ca atthenattho vyañjanena vyāñjanaṃ saṃsandissati samessati na vihāyissati yadidaṃ<BR>
aggapadasmiṃ idānāhaṃ bho moggallāna, samaṇaṃ gotamaṃ upasaṅkamitvā etamatthaṃ<BR>
āpucchiṃ. Samaṇopi me gotamo etehi padehi etehi vyañjanehi etamatthaṃ vayākāsi<BR>
seyyathāpi bhavaṃ moggallāno. Acchariyaṃ bho moggallāna, abbhutaṃ bho moggallāna,<BR>
yatra hi nāma satthu ca sāvakassa ca atthenattho vyāñjanena vyañjanaṃ saṃsandissati<BR>
samessati na vibhāyissati yadidaṃ aggapadasminti. <BR>
<BR>
10. 1. 9<BR>
Kutuhalasālāsuttaṃ<BR>
<BR>
2284. [PTS Page 398] [\q 398/]      atha kho vacchagotto paribbājako yena bhagavā<BR>
tenupasaṅkami. Upasaṅkamitvā bhagavatā saddhiṃ sammodi, sammodanīyaṃ kathaṃ<BR>
sārāṇīyaṃ vītisāretvā ekamantaṃ nisīdi. Ekamantaṃ nisinno kho vacchagotto paribbājako<BR>
bhagavantaṃ etadavoca: purimāni bho gotama divasāni purimatarāni sambahulānaṃ<BR>
nānātitthiyaṃ-1. Samaṇabrāhmaṇaṃ paribbājakānaṃ kutuhalasālāyaṃ sannisinnānaṃ<BR>
sannipatitānaṃ ayamantarā kathā udapādi. <BR>
<BR>
Ayaṃ kho pūraṇo-2. Kassapo saṅghī ceva gaṇī ca gaṇācariyo ca ñāto yayassi titthakaro<BR>
sādhusammato bahujanassa. Sopi sāvakaṃ abbhatītaṃ kālakataṃ uppattisu-3. Vyākaroti: asu<BR>
amutra uppanno-4. Asu amutra uppannoti. Yo-5. Pissa sāvako uttamapuriso paramapuriso<BR>
paramapattipatto, tampi sāvakaṃ abbhatītaṃ kālakataṃ uppattisu vyākaroti: asu amutra<BR>
uppanno, asu amutra uppannoti. <BR>
<BR>
1. Nānātitthiyānaṃ samaṇabrāhmaṇānaṃ paribbājikānaṃ - machasaṃ<BR>
Aññatitthiyānaṃ samaṇabrāhmaṇānaṃ paribbājakānaṃ - syā. <BR>
2. Purāṇo - sī 1, 2. <BR>
3. Uppattīsu - machasaṃ syā. <BR>
4. Uppanno - machasaṃ syā. <BR>
5. So - sī, 1, 2. <BR>
<BR>
[BJT Page 702] [\x 702/]     <BR>
<BR>
Ayampi kho makkhaligosālo saṅghī ceva gaṇī ca gaṇācariyo ca ñāto yasassi titthakaro<BR>
sādhusammato bahujanassa. Sopi sāvakaṃ abbhatītaṃ kālakataṃ uppattisu vyākaroti: asu<BR>
amutra uppanno asu amutra uppannoti. Yo, pissa sāvako uttamapuriso paramapuriso<BR>
paramapattipatto, tampi sāvakaṃ abbhatītaṃ [PTS Page 399] [\q 399/]      kālakataṃ<BR>
uppattisu vyākaroti: asu amutra uppanno, asu amutra uppannoti. <BR>
<BR>
Ayampi kho nigaṇṭho nātaputto-1 saṅghī ceva gaṇī ca gaṇācariyo ca ñāto yasassi<BR>
titthakaro sādhusammato bahujanassa. Sopi sāvakaṃ abbhatītaṃ kālakataṃ uppattisu<BR>
vyākaroti: asu amutra uppanno asu amutra uppannoti. Yo;pissa sāvako uttamapuriso<BR>
paramapuriso paramapattipatto, tampi sāvakaṃ abbhatītaṃ kālakataṃ uppattisu vyākaroti:<BR>
asu amutra uppanno, asu amutra uppannoti. <BR>
<BR>
Ayampi kho sañjayo bellaṭṭhiputto-3. Saṅghī ceva gaṇī ca gaṇācariyo ca ñāto yasassi<BR>
titthakaro sādhusammato bahujanassa. Sopi sāvakaṃ abbhatītaṃ kālakataṃ uppattisu<BR>
vyākaroti: asu amutra uppanno asu amutra uppannoti. Yo"pissa sāvako uttamapuriso<BR>
paramapuriso paramapattipatto, tampi sāvakaṃ abbhatītaṃ kālakataṃ uppattisu vyākaroti:<BR>
asu amutra uppanno, asu amutra uppaninoti. <BR>
<BR>
Ayampi kho sañjayo pakudho kaccāyano-3. Saṅghī ceva gaṇī ca gaṇācariyo ca ñāto yasassi<BR>
titthakaro sādhusammato bahujanassa. Sopi sāvakaṃ abbhatītaṃ kālakataṃ uppattisu<BR>
vyākaroti: asu amutra uppanno asu amutra uppannoti. Yo,pissa sāvako uttamapuriso<BR>
paramapuriso paramapattipatto, tampi sāvakaṃ abbhatītaṃ kālakataṃ uppattisu vyākaroti:<BR>
asu amutra uppanno, asu amutra uppannoti. <BR>
<BR>
Ayampi kho ajito kesakambalo saṅghī ceva gaṇī ca gaṇācariyo ca ñāto yasassi titthakaro<BR>
sādhusammato bahujanassa. Sopi sāvakaṃ abbhatītaṃ kālakataṃ uppattisu vyākaroti: asu<BR>
amutra uppanno, asu amutra uppannoti. Yo"pissa sāvako uttamapuriso paramapuriso<BR>
paramapattipatto, tampi sāvakaṃ abbhatītaṃ kālakataṃ uppattisu vyākaroti: asu amutra<BR>
uppanno, asu amutra uppannoti. <BR>
<BR>
Ayampi kho samaṇo gotamo saṅghī ceva gaṇī ca gaṇācariyo ca ñāto yasassi titthakaro<BR>
sādhusammato bahujanassa. So'pi sāvakaṃ abbhatītaṃ kālakataṃ uppattisu vyākaroti: asu<BR>
amutra uppanno, asu amutra uppannoti. Yo pissa sāvako uttamapuriso paramapuriso<BR>
paramapattipatto, tampi sāvakaṃ abbhatītaṃ kālakataṃ uppattisu vyākaroti: asu amutra<BR>
uppanno, asu amutra uppannoti. Api ca kho naṃ evaṃ vyākaroti: "acchecchi taṇhaṃ<BR>
vivattayi-4. Saññojanaṃ sammā mānābhisamayā antamakāsi dukkhassā" ti. Tassa mayhaṃ<BR>
bho gotama ahudeva kaṅkhā ahu vicikicchā kathannāma-5. Samaṇassa gotamassa dhammo<BR>
abhiññeyyo. <BR>
<BR>
Alaṃ hi te vaccha, kaṅkhituṃ alaṃ vicikicchitu, kaṅkhanīye ca pana te ṭhāne vicikicchā<BR>
uppannā. Sa upādānassa kho' haṃ vaccha uppattiṃ paññāpemi, no anupādānassa; seyyathāpi<BR>
vaccha, aghi saupādāno jalati, no anupādāno: evameva kho'haṃ vaccha saupādānassa<BR>
uppattiṃ paññāpemi, no anupādānassāti. Yasmiṃ pana bho gotama samaye acchi vātena<BR>
khitto durampi gacchati, imassa-6 pana bhavaṃ gotamo kiṃ upādānasmiṃ paññāpetīti.<BR>
Yasmiṃ vaccha samaye acci vātena khittā durampi gacchati, tamahaṃ vātupādānaṃ vadāmi.<BR>
-7. Vātohissa vaccha tasmiṃ samaye upādānaṃ hotīti. <BR>
[PTS Page 400] [\q 400/]      yasmiñca pana bho gotama, samaye imañca kāyaṃ nikkhipati,<BR>
satto ca aññataraṃ kāyaṃ anuppanno-8. Hoti, imassa pana bhavaṃ gotamo kiṃ upādānasmiṃ<BR>
paññāpeti? Yasmiṃ kho vaccha samaye imañca kāyaṃ nikkhipati, satto ca aññataraṃ kāyaṃ<BR>
anuppanno hoti, tamahaṃ taṇhūpādānaṃ vadāmi. Taṇhāhissa vaccha tasmiṃ samaye<BR>
upādānaṃ hotīti. <BR>
<BR>
1. Nāṭaputto - machasaṃ, syā<BR>
2. Belaṭṭha - machasaṃ syā. <BR>
3. Pakudho - [P. T. S.] <BR>
4. Vāvattayi - aññatra<BR>
5. Kathañhi - syā. [P. T. S.] <BR>
6. Imissa - syā. <BR>
7. Paññāpemi - syā. Machasaṃ<BR>
8. Anuppanno - sī 1, 2. <BR>
9. Taṇhā samaṅgissa - sī 1, 2. <BR>
[BJT Page 704] [\x 704/]     <BR>
<BR>
10. 1. 10<BR>
Atthattasuttaṃ<BR>
<BR>
2285. Atha kho vacchagotto paribbājako yena bhagavā tenupasaṅkami. Upasaṅkamitvā<BR>
bhagavatā saddhiṃ sammodi. Sammodanīyaṃ kathaṃ sārāṇīyaṃ vītisāretvā ekamantaṃ<BR>
nisīdi. Ekamantaṃ nisinno kho vacchagotto paribbājako bhagavantaṃ etadavoca: kinnu kho<BR>
bho gotama, atthattāti. Evaṃ vutte bhagavā tuṇhi ahosi. Kiṃ pana bho gotama, natthattāti.<BR>
Dutiyampi kho bhagavā tuṇhi ahosi. Atha kho vacchagotto paribbājako uṭṭhāyāsanā<BR>
pakkāmi. Atha kho āyasmā ānando acirapakkante vacchagotte paribbājake bhagavantaṃ<BR>
etadavoca: kinnu kho bhante bhagavā vacchagottassa paribbājakassa pañhaṃ puṭṭho na<BR>
vyākāsīti. <BR>
<BR>
Ahañca ānanda vacchagottassa paribbājakassa atthattāti puṭṭho samāno atthattāti<BR>
vyākareyyaṃ, ye te ānanda samaṇabrāhmaṇā sassatavādā, tesametaṃ laddhi abhavissa.<BR>
Ahañca ānanda vacchagottassa paribbājakassa natthattāti puṭṭho samāno natthattāti<BR>
vyākareyyaṃ. Ye te ānanda [PTS Page 401] [\q 401/]      samaṇabrāhmaṇā ucchedavādā,<BR>
tesametaṃ laddhi abhavissa. Ahañca ānanda, vacchagottassa paribbājakassa atthattāti puṭṭho<BR>
samāno atthattāti vyākareyyaṃ, apinu me taṃ ānanda, anulomaṃ abhavissa ñāṇassa<BR>
uppādāya. Sabbe dhammā-1. Anattāti no hetaṃ bhante. Ahañca ānanda-2. Vacchagottassa<BR>
paribbājakassa natthattāti puṭṭho samāno natthattāti vyākareyyaṃ, sammūḷhassa ānanda,<BR>
vacchagottassa paribbājakassa bhiyyo sammohāya abhavissa: ahu vā me nūna pubbe attā, so<BR>
etarahi natthīti. <BR>
<BR>
10. 1. 11<BR>
Sabhiyasuttaṃ<BR>
<BR>
2286. Ekaṃ samayaṃ āyasmā sabhiyo kaccāno ñātike viharati giñjakāvasathe atha kho<BR>
vacchagotto paribbājako yenāyasmā sabhiyo kaccāno tenupasaṅkami. Upasaṅkamitvā<BR>
āyasmatā sabhiyena kaccānena saddhiṃ sammodi. Sammodanīyaṃ kathaṃ sārāṇīyaṃ<BR>
vītisāretvā ekamantaṃ nisīdi. Ekamantaṃ nisinno kho vacchagotto paribbājako āyasmantaṃ<BR>
sabhiyaṃ kaccānaṃ etadavoca:<BR>
<BR>
1. Upādāya sabbo dhammo - sī 1, 2. <BR>
2. Ahañcānanda - sīmu, 1, 2. <BR>
<BR>
[BJT Page 706] [\x 706/]     <BR>
<BR>
Kinnu kho bho kaccāna hoti tathāgato parammaraṇāti. Avyākataṃ kho etaṃ vaccha,<BR>
bhagavatā "hoti tathāgato parammaraṇā" ti. Kiṃ pana bho kaccāna na hoti tathāgato<BR>
parammaraṇāti. Etampi ko vaccha avyākataṃ bhagavatā "na hoti tathāgato parammaraṇā"<BR>
ti. Kinnu kho bho kaccāna hoti ca na ca hoti tathāgato parammaraṇāti. Avyākataṃ kho etaṃ<BR>
vaccha bhagavatā "hoti ca na ca hoti tathāgato parammaraṇā" ti. [PTS Page 402] [\q 402/] <BR>
    kiṃ pana bho kaccāna neva hoti na na hoti tathāgato parammaraṇāti etampi kho vaccha<BR>
avyākataṃ bhagavatā "neva hoti na na hoti tathāgato parammaraṇā" ti. <BR>
<BR>
Kinnu kho bho kaccāna, hoti tathāgato parammaraṇāti iti puṭṭho samāno avyākataṃ kho<BR>
etaṃ vaccha bhagavatā "hoti tathāgato parammaraṇā" ti vadesi. Kiṃ pana bho kaccāna na<BR>
hoti tathāgato parammaraṇāti iti puṭṭho samāno etampi kho vaccha avyākataṃ bhagavatā<BR>
"na hoti tathāgato parammaraṇā" ti vadesi. Kinnu kho bho kaccāna, hoti ca na ca hoti<BR>
tathāgato parammaraṇāti iti puṭṭho samāno avyākataṃ kho etaṃ vaccha bhagavatā "hoti ca<BR>
na ca hoti tathāgato parammaraṇā" ti vadesi. Kiṃ pana bho kaccāna, neva hoti na na hoti<BR>
tathāgato parammaraṇāti iti puṭṭho samāno etampi kho vaccha avyākataṃ bhagavatā: "neva<BR>
hoti na na hoti tathāgato parammaraṇā" ti vadesi. Ko nu kho bho kaccāna hetu ko paccayo<BR>
yena taṃ avyākataṃ samaṇena gotamenāti. <BR>
<BR>
Yo ca āvuso, -1. Hetu yo ca paccayo paññāpanāya: rūpīti vā arūpīti vā saññīti vā asaññīti<BR>
vā nevasaññīnāsaññīti vā, so ca hetu so ca paccayo sabbena sabbaṃ sabbathā sabbaṃ<BR>
aparisesaṃ nirujejhayya, kena naṃ paññāpayamāno paññāpeyya, "rūpīti vā arūpīti vā saññīti<BR>
vā asaññīti vā nevasaññīti nā saññīti vā" ti. <BR>
<BR>
1. Vaccha - machasaṃ<BR>
<BR>
[BJT Page 708] [\x 708/]     <BR>
<BR>
Kīvaciraṃ pabbajito' si bho kaccānāti na ciraṃ āvuso, tīṇi vassānīti. Yassapassa āvuso,<BR>
etamettakena, ettakameva tampassa bahu ko pana vādo eva-1. Abhikkanteti. <BR>
<BR>
Abyākatavaggo paṭhamo. <BR>
<BR>
Tatruddānaṃ:<BR>
<BR>
Khemā anurādhopagataṃ samudaya pema ārāmaṃ, <BR>
Āyatana khandhaṃ kutuhalasālā atthatto sabhiyena cāti. <BR>
<BR>
[PTS Page 403] [\q 403/]      abyākatasaṃyuttaṃ samattaṃ. <BR>
<BR>
Saḷāyatanavagge saṃyutta uddānaṃ:<BR>
<BR>
Salāyatana vedanā mātugāmo jambukhādako<BR>
Sāmaṇḍo moggallāno citto gāmaṇī saṅkhataṃ abyākatanti<BR>
Dasabalaselappabhavā nibbānamahāsamuddapariyantā<BR>
Aṭṭhaṅga maggasalilā jinavacananadī ciraṃ vahatuti. <BR>
<BR>
Salāyatanavaggo niṭṭhito. <BR>
<BR>
1. Evaṃ - syā. Machasaṃ. <BR>
<BR>
<BR>
<BR>
<BR>
<BR>
</body></html>
