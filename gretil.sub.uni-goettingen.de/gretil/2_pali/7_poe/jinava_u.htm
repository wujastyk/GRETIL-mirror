<HTML><HEAD><META HTTP-EQUIV=CONTENT-TYPE CONTENT="TEXT/HTML; CHARSET=UTF-8">
<title>Jinavamsadipa</title>
<style type="text/css">
  <!--
td {font-family:'Arial Unicode MS', 'Arial Unicode MS Standard', 'Arial';}  -->
 </style></HEAD><BODY><FONT Size=3 Face="Arial Unicode MS, Arial Unicode MS Standard"><BR><BR>

Jinavamsadipa<BR>
<BR>
Input by the Sri Lanka Tripitaka Project<BR>
<BR>
[CPD Classification ]<BR>
[SL Vol Jina- ] [\z Jina-vd /] [\w I /]    <BR>
[SL Page --i] [\x   /]     <BR>
<BR>


<!---------------------------------------------------------><BR>
<HR align=left size=1 width="50%" noshade><BR>
THIS <A HREF="http://www.sub.uni-goettingen.de/ebene_1/fiindolo/gretil.htm" TARGET="_new">GRETIL</A> TEXT FILE IS FOR REFERENCE PURPOSES ONLY!   <BR>
COPYRIGHT AND TERMS OF USAGE AS FOR SOURCE FILE. <BR>
<BR>
Text converted to Unicode (UTF-8).<BR>
(This file is to be used with a UTF-8 font and your browser's VIEW configuration <BR>
set to UTF-8.)
</font>
<P>
<TABLE width="50%">
<tr><td>description:</td><td align=center>multibyte sequence:</td></tr>
<tr><td>long a</td>          <td align=center>  ā   </td></tr>
<tr><td>long A</td>          <td align=center>  Ā   </td></tr>
<tr><td>long i</td>          <td align=center>  ī   </td></tr>
<tr><td>long I</td>          <td align=center>  Ī   </td></tr>
<tr><td>long u</td>          <td align=center>  ū   </td></tr>
<tr><td>long U</td>          <td align=center>  Ū   </td></tr>
<tr><td>vocalic r</td>       <td align=center>  ṛ  </td></tr>
<tr><td>vocalic R</td>       <td align=center>  Ṛ  </td></tr>
<tr><td>long vocalic r</td>  <td align=center>  ṝ  </td></tr>
<tr><td>vocalic l</td>       <td align=center>  ḷ  </td></tr>
<tr><td>long vocalic l</td>  <td align=center>  ḹ  </td></tr>
<tr><td>velar n</td>         <td align=center>  ṅ  </td></tr>
<tr><td>velar N</td>         <td align=center>  Ṅ  </td></tr>
<tr><td>palatal n</td>       <td align=center>  ñ   </td></tr>
<tr><td>palatal N</td>       <td align=center>  Ñ   </td></tr>
<tr><td>retroflex t</td><td align=center>  ṭ  </td></tr>
<tr><td>retroflex T</td><td align=center>  Ṭ  </td></tr>
<tr><td>retroflex d</td><td align=center>  ḍ  </td></tr>
<tr><td>retroflex D</td><td align=center>  Ḍ  </td></tr>
<tr><td>retroflex n</td><td align=center>  ṇ  </td></tr>
<tr><td>retroflex N</td><td align=center>  Ṇ  </td></tr>
<tr><td>palatal s</td>       <td align=center>  ś   </td></tr>
<tr><td>palatal S</td>       <td align=center>  Ś   </td></tr>
<tr><td>retroflex s</td><td align=center>  ṣ  </td></tr>
<tr><td>retroflex S</td><td align=center>  Ṣ  </td></tr>
<tr><td>anusvara</td>        <td align=center>  ṃ  </td></tr>
<tr><td>visarga</td>         <td align=center>  ḥ  </td></tr>
<tr><td>long e</td>          <td align=center>  ē   </td></tr>
<tr><td>long o</td>          <td align=center>  ō   </td></tr>
<tr><td>l underbar</td>      <td align=center>  ḻ  </td></tr>
<tr><td>r underbar</td>      <td align=center>  ṟ  </td></tr>
<tr><td>n underbar</td>      <td align=center>  ṉ  </td></tr>
<tr><td>k underbar</td>      <td align=center>  ḵ  </td></tr>
<tr><td>t underbar</td>      <td align=center>  ṯ  </td></tr>
</TABLE>
<FONT Size=3 Face="Arial Unicode MS, Arial Unicode MS Standard">

Unless indicated otherwise, accents have been dropped in order <BR>
to facilitate word search.<BR>
<BR>
For a comprehensive list of GRETIL encodings and formats see:<BR>
www.sub.uni-goettingen.de/ebene_1/fiindolo/gretil/gretdiac.pdf<BR>
and<BR>
www.sub.uni-goettingen.de/ebene_1/fiindolo/gretil/gretdias.pdf
<BR>
<HR align=left size=1 width="50%" noshade><BR>
<!---------------------------------------------------------><BR>
<BR>
<BR>
<BR>


[PREFACE]<BR>
<BR>
[This Pali Poem "Pabanda Siromani" a history of the Buddha was composed by us at the<BR>
request of the late Mr.M.A. Fernando, a highly respected gentleman, who lived at "Meth<BR>
Medura" in Moratuwa. It comprises the Buddha's history from His meeting with Dipankara<BR>
Buddha to His Parinibbana.]<BR>
<BR>
[The life of the Buddha, His many excellences, and His great personality has not been fully<BR>
described in one particular place in the text and the Commentaries of the Dhamma. Hence<BR>
he who wishes to study the Buddha's life has to read through the Tripitakas and though a<BR>
very few Pali scholars might find the time to do so, the average persom would find it a<BR>
difficult task.] <BR>
[Consequently the collection in one composition of all that has been said of the Buddha in<BR>
the various texts and commentaries is valuable not only to Buddhists but also to other<BR>
religionists who seek for information about the founders of religions.]<BR>
<BR>
[Though prose would be more convenient for a book of this nature, yet we decided to write<BR>
this book in poetry because of the greater keenness of both the East and the West in the<BR>
study of poetry and because of the paucity of Pali Poems, the few existing ones being only<BR>
"Kandakavyas" or poems interspersed with prose.]<BR>
<BR>
[Many are the prose works in Pali on Grammar, Vinaya and Abidhamma, but the only<BR>
poems worth trudy are the "Dathawansa" written about 800 years ago by Bhikku<BR>
Dharmakirti of Ceylon, the"Jinalankaraya" written about 700 years ago by Bhikku<BR>
Buddharakhita of Ceylon, the "Pajjamadhu" about 500 years ago by Bhikku Buddhappiya,<BR>
the "Samantakuta Warnana" by Bhikku Wedeha and "The Hatthawanagalla Vihara Wansa"<BR>
by an anonynons author about the same time as the "Pajjamadhu," and in later times the<BR>
"Paramisataaka" by Bhikku Anuruddha, the "Jinacarita" by Bhikku Medankara and less than<BR>
a century the "Jinacarita" by Bhikku Medankara and less than a century ago the<BR>
"Sasanawansadipa" by Wimalasara, Nayaka Thero of Welitara.]<BR>
<BR>
<BR>
[SL Page -ii] [\x  /]     <BR>
<BR>
[All these poems are Khandakavyas and a Khandakavya compared with a Mahakavya] [a<BR>
purely work] [seems but a pencil sketch of a great artist, whereas the latter in a most<BR>
esquisite life-like painting in true colours by a master artist.]<BR>
<BR>
[These poems, great as they are in Pali, stand no comparison with such Sanskrit poems as<BR>
the "Raghuwansa," "Kumarasambhawa," "Sisupalawadha," "Bhattikavya" and the<BR>
"Kiratarjuniya," The Sinhalese peoms "Sasada," "Muwadevda," "Kavsilumina" and the<BR>
"Kavyasekere" should be held superior to these Pali poems as the former have been<BR>
moddelled on Sanskrit poems.]<BR>
<BR>
[Pali poems hold an inferior position because in them the story has been delineated like<BR>
drawing in outline and is not adorned by poetic art and they serve more to give instruction<BR>
than to souse the pleasure and delight of man. The authors of these poems were<BR>
undoubtedly capaabsle, if they wished, of producing literary works in no way inferior to<BR>
Sanskrit poems.]<BR>
<BR>
[Hundreds are the great poems in Sanskrit, but the only two that take the Buddha as their<BR>
theme are the "Padyacudamani" by the great teacher Buddhagosa and the "Buddhacarita" by<BR>
the Brahman Teacher, Asaaghosa. Yet these do not treat suffciently of the Dhamma.]<BR>
<BR>
[Even among the aforesaid Pali poems, though the "Jinacarita," "Samantajutawarnana,"<BR>
"Dathawansa" and the "Sasanawansadipa" in their introduction mention the life of the<BR>
Buddha, none of them has a complete account of the Buddha's life. The "Jinalankara," which<BR>
contains a thorough description of the Buddha's qualities,does not give His life-history. A<BR>
few Sinhalese, Burmese and Siamese prose works and the "Light of Asia" by Edvin Arnold<BR>
contain descriptive accounts of the life of the Buddha.]<BR>
<BR>
[Except the "Kavyasekara" by Sangaraja Sri Rahula who lived about 500 years ago at<BR>
Totagamuwa, none of the other works that deal with the Buddha][s life-history are poetic as<BR>
wll as instructive of the Dhamma.]<BR>
<BR>
<BR>
[SL Page iii] [\x /]     <BR>
<BR>
[With all due respect and veneration to the great masters of literary art that have produced<BR>
these poems, we commend this effort of ours the "Pabanda Siromani" or the "Jinawansadipa"<BR>
as a work posessing both those attributes.]<BR>
<BR>
[The subject matter of our book is arranged in thirty Chapters, as follows:-]<BR>
<BR>
[Chapter] <BR>
 " 1. [Bothisatwa's birth as Sumedha Brahmana.]<BR>
 " 2. [Hix meeting with Dipankara Buddha.]<BR>
 " 3. [Bodhisatwa's Meeting with the 23 succeeding Buddhas.]<BR>
 " 4. [Extracts from the "Cariya Pitaka" -] [Dasa Paramita].<BR>
 " 5. [Life of King "Wessantara" and the invitation by the]  [Devas to become Buddha.]<BR>
 " 6. [Birth of Prince Siddhartha,]<BR>
 " 7. [Predictions of the Buddha's coming.]<BR>
 " 8. [Siccharta's childhood.]<BR>
 " 9. [His marriage.]<BR>
 " 10. [His renunciation.]<BR>
 " 11. [The six years of suffering.]<BR>
 " 12. [The conquest over Mara.]<BR>
 " 13. [Attaining "Pubbenivasa-nana," the Faculty of Seeing the Long Line of Previous Births,<BR>
and "Dibbachakkunana," the Faculty of Seeing what is Invisible by the Human Eye or the<BR>
Faculty of Seeing the Relation between Cause and Effect.]<BR>
 " 14. [Attaining "Magga," the Noble Fourfold Faculty of Destroying the Passions, "Phala" the<BR>
Noble Fourfold Effects of Destroying the Passions, and knowing "Nibbana" or Nirwana, and<BR>
becoming omniseient.]<BR>
 " 15. [The seven weeks of Meditation.]<BR>
 " 16. [The succeeding events.]<BR>
 " 17. [A description of Jetavanarama.]<BR>
 " 18. [The five-fold services of the Buddha.]<BR>
 " 19. [Description of  Araham.]<BR>
 " 20.  [Of  Samma Sambuddha.]<BR>
 " 21.  [Of Vijja Carana Sampanno.]<BR>
<BR>
<BR>
[SL Page iv] [\x  /]     <BR>
" 22. [Description of "Sugato." " 23. " Of "Lokavidu." " 24. " Of "Anuttro Purisadhamlmla<BR>
Sarati.]"<BR>
 " 25. " [Of "Satta Deva Manussanam and of Buddho.]"<BR>
 " 26. " [Of "Bhagava.]"<BR>
 " 27. [The method of study of the Buddha's qualities.]<BR>
 " 28. [The end of his life.]<BR>
 " 29. [Skandha Prinibbana.]<BR>
 " 30. [Description of Buddha's Relics and their Parinibbana.]<BR>
<BR>
[The work also includes descriptions of Cities, Woods, Kings, Eelipses of the Sun and the<BR>
Moon. Evenings, the Seasons, Water games, Marriages and Tournaments, and also contains<BR>
difficult metrical arrangements as the "Slesa" and the "Yamaka" and also expounds such<BR>
deep sections of the Dhamma as the "Patticea Samuppada.]"<BR>
<BR>
[We also express our deepest feeling of gratitude to all our teachers in this country and in<BR>
Burma and in particular to Maha Thero W. Sanghananda of "Kshertrarama," Laxapatiya,<BR>
Moratuwa.]<BR>
<BR>
[We also offer the merits gained by this effort of ours to our mother]la [the late<BR>
Ponnahannedige Anjela Dias and our father, the late Merennage Kalistoru Fernando of<BR>
Moratuwa, generally known as Puran Appu Wedarala] [Native Doctor] [and also to the late<BR>
respected Merennage Arnolis Fernando of Meth Medura of Moratuwa, at whose request the<BR>
work was undertaken and who helped us in the printing of the book and also to his son<BR>
James Alfred Fernando, who, on the death of his father, continued the good work begun by<BR>
him.]<BR>
<BR>
[This preface in English was also added because we expect this book to go to the hands of<BR>
European and Indian Scholars through whom the knowledge of the Buddha may spread<BR>
through the world.]<BR>
<BR>
[MORATUWE MEDHANANDA]<BR>
[Buddhist Priest.]<BR>
[Abhayakarunaratnaramaya,]<BR>
[Walipitiya,]<BR>
[Panadure.] <BR>
<BR>
<BR>
[SL Page 001] [\x   1/]     <BR>
<BR>
Jinavaṃsadīpaṃ<BR>
<BR>
Namo tassa bhagavato arahato sammāsambuddhassa.<BR>
<BR>
1<BR>
Mahādayo yo hadayo'dayo'dayo<BR>
Hitāya dukkhānubhave bhave bhave,<BR>
Akāsi sambodhipadaṃ padaṃ padaṃ<BR>
Tamābhivandāmi jinaṃ jinaṃ jinaṃ. (Yamakabandhanaṃ)<BR>
<BR>
<BR>
[SL Page 002] [\x   2/]     <BR>
2<BR>
Pahāya yatthā'bhiratiṃ ratiṃ ratiṃ<BR>
Ramanti dhammeva munī munī munī,<BR>
Vimuttidaṃ sabbabhavā bhavā'bhavā<BR>
Tamābhivande mahitaṃ hitaṃ hitaṃ. (Yamakabandhanaṃ)<BR>
<BR>
[SL Page 004] [\x   4/]      <BR>
3<BR>
Nipītasaddhammarasā rasā'rasā<BR>
Supuññakhetto'rasataṃ sataṃ sataṃ,<BR>
Gatā vidhūtā vinayena yena ye<BR>
Tamābhivande'sigaṇaṅgaṇa'ṅgaṇaṃ. (Yamakabandhanaṃ)<BR>
<BR>
<BR>
[SL Page 005] [\x   5/]     <BR>
4<BR>
Jinā'natambhoruha haṃsarājinī<BR>
Jinorasānaṃ mukhapañjarā'li nī,<BR>
Sadatthasāraṃ sarasaṃ visūda nī<BR>
Upetu me mānasameva vāṇi nī.<BR>
5<BR>
Kammāvasesā vicito'pajātyā<BR>
Ganthā'hisaṅkhāravibandhakā me,<BR>
Paṇāma puññātisayena'nena<BR>
Mā pākadānā'vasarā bhavantu.<BR>
6<BR>
Suvaṇṇavaṇṇassa jinassa vaṇṇaṃ<BR>
Vaṇṇeyya kapakpampi kajito suvaṇṇo,<BR>
Kappassi'vosāna manattatāya<BR>
Na pāpuṇe buddhaguṇāna mantaṃ.<BR>
<BR>
<BR>
[SL Page 006] [\x   6/]     <BR>
<BR>
7<BR>
Niddhanta cāmīkara cāru rūpaṃ<BR>
Sarassatī bhūsaṇa bhāsanaṃca,<BR>
Anañña sādhāraṇa ñāṇamassa<BR>
Avāviyā'cintiya mapakpameyyaṃ.<BR>
8<BR>
Kuhiṃ asādhāraṇa rūpa līlā<BR>
Kuhiṃ asādhāraṇa vāṇi līlā,<BR>
Kuhiṃ asādhāraṇañāṇa līlā<BR>
Kuhiṃ nu me mandamatissa līlā.<BR>
<BR>
<BR>
[SL Page 007] [\x   7/]     <BR>
<BR>
9<BR>
Vibhāvimānī paravamhino ye<BR>
Issā'bhimānena vibhaññamānā,<BR>
Gavesayantī'dha parassa ravdhaṃ<BR>
Tesaṃ pasaṃsāgarahāhi kimme.<BR>
10<BR>
Pasattha satthāgama pāradassī<BR>
Ye sādhavo sādhu guṇappasantā,<BR>
Ganthassa nimmāṇaparissamaṃ no<BR>
Jānanti teyeva idhappamāṇā.<BR>
11<BR>
Ādiccavaṃsappabhavassa tassa<BR>
Jinassa satthāgamakovidehi,<BR>
Vuttopi pubbācariyehi yesu<BR>
Ganthesu saṅkhepavasena vaṃso<BR>
12<BR>
Na tehi sakkā sugatassa vaṃsaṃ<BR>
Kiñcāpi viññātu masesayitvā,<BR>
Sampuṇṇavaṃsassa vibhāvanāya<BR>
Tasmā samussāhita mānasena<BR>
<BR>
[SL Page 008] [\x   8/]     <BR>
<BR>
13<BR>
Abhippasanno ratanattayamhi<BR>
Pasatthavaṃsappabhavo pabhunaṃ,<BR>
Vibhusaṇo vissutakittighoso<BR>
Yo bhāti laṅkāya muḷārabhāgyo<BR>
14<BR>
Amandacāgā'bhiratassa èm.Ṛ.<BR>
Parnandu nāmassa dayādhanassa,<BR>
Buddhe pasādātisayassa tassa<BR>
Ajjhesanañcāpi paṭiggahetvā<BR>
15<BR>
Nassāya pubbācariyo'padesaṃ<BR>
Sotūna matthāya mayā hitāya,<BR>
Niruttiyā māgadhikāya sammā<BR>
Vidhīyate'daṃ jinavaṃsadīpaṃ.<BR>
<BR>
<BR>
[SL Page 009] [\x   9/]     <BR>
<BR>
16<BR>
Saddhāsinehānugatāya paññā-<BR>
Dasāya sotūhi manovimāne,<BR>
Padīpito'yaṃ jinavaṃsadīpa-<BR>
Dīpoharepāpatamappabandhaṃ.<BR>
17<BR>
Puraṅgapuṇṇā sirijambudīpe<BR>
Sampattibhārena divā'vatiṇṇā,<BR>
Yā devarājassa'marāvatī'vā-<BR>
Marāvatīnāma purī pure'sī.<BR>
18<BR>
Vijjādharānañca vihaṅgamānaṃ<BR>
Vibandha vehāsagatiṃ bahāsa,<BR>
Yasmiṃ purasmiṃ jitaveri cakkaṃ<BR>
Pākāracakkaṃ viya cakkavāḷaṃ.<BR>
<BR>
<BR>
[SL Page 010] [\x  10/]     <BR>
<BR>
19<BR>
Sañcumbitamhoja rajo pabandha-<BR>
Supiñjarāpā parikhāhirāmā,<BR>
Puritthi pākāra nitambabhāge<BR>
Samubbahī kañcana mekhalā'bhaṃ.<BR>
20<BR>
Rattindivā rattamaṇi'ndanīla-<BR>
Maṇippabhārañjita rājadhāni,<BR>
Babandha yā'mandasurindacāpa-<BR>
Samujjalākāsatalabbilāsaṃ.<BR>
21<BR>
Yahiṃvadhūnaṃ vadanambujehi<BR>
Katāvamānaṃ hariṇaṅkabimbaṃ,<BR>
Pabhāhi nīlopalatoraṇātaṃ<BR>
Sokābhībhūtaṃca vivaṇṇamāpa.<BR>
<BR>
<BR>
[SL Page 011] [\x  11/]     <BR>
<BR>
22<BR>
Saroruha'ntī maṇimandirābhā-<BR>
Sañcumbitaṃ puṇṇasasaṅkabimbaṃ.<BR>
Saṅkāya rāmājanatā'bhirāmā<BR>
Kare pasāresi puramhi yasmiṃ.<BR>
23<BR>
Yattha'ṅganānaṃ paṭibimbitāni<BR>
Ādāsabhittīsu mukhambujāni,<BR>
Āsuṃ vighātāya madhubbatānaṃ<BR>
Vilocanālīna manuggahāya.<BR>
24<BR>
Sammatta mātaṅga dharādharehi<BR>
Yasmiṃ abhissanda madassavanti,<BR>
Turaṅga raṅgehī taraṅga mālā<BR>
Samākulevā'si vidhūta dhūlī.<BR>
<BR>
<BR>
[SL Page 012] [\x  12/]     <BR>
<BR>
25<BR>
Nikkhittavīṇā maṇinupurānaṃ<BR>
Vilāsinīnaṃ mudupāṇi pāde,<BR>
Mattālimālā kalanādinī kiṃ<BR>
Nālaṅkaruṃ yattha katāvakāsā.<BR>
26<BR>
Dhavatthinīnaṃ kucasārasehi <BR>
Nettālibhārā'nananīrajehi,<BR>
Yā hāsavīcīhi purī rajanyā<BR>
Rarāja samaphullasarojinī'va.<BR>
27<BR>
Candappabhā cumbita candakanta<BR>
Pāsāṇadhārā maṇicandikāsū,<BR>
Candānanānaṃ yahi maṅganāhaṃ<BR>
Parissamasso'pasamāya'hesuṃ.<BR>
<BR>
<BR>
[SL Page 013] [\x  13/]     <BR>
<BR>
28<BR>
Yasmiṃ pūre uddhamadho vinaddha-<BR>
Jutippabandho maṇimandirānaṃ,<BR>
Samubbahī geruka paṅka diddha-<BR>
Vitāna paccattharaṇabbilāsaṃ<BR>
29<BR>
Suvaṇṇa muttā maṇi vaṃsavaṇṇā-<BR>
Pavāḷa rūpī vajirehiñcā'pi,<BR>
Yā sattadhaññehi dhanehi phītā<BR>
Ahū puri dhaññavatī'va nārī. (Silesabandhanaṃ)<BR>
30<BR>
Pasāritā'nekadisāmukhesu<BR>
Vicittavatthā'bharaṇādipūrā,<BR>
Yatthā'paṇā nijjitakapparukkhā<BR>
Kariṃsu lokābhimatatthasiddhiṃ.<BR>
<BR>
<BR>
[SL Page 014] [\x  14/]     <BR>
<BR>
31<BR>
Parāgarattā madhupātimattā<BR>
Samhinnavelā ghananīlavālā,<BR>
Haṃsāsayā pañcasarābhirāmā<BR>
Yasmiṃ taḷākā viya kāmabhogī. (Silesabandhanaṃ)<BR>
32<BR>
Purantarasmiṃ ratanagghikānaṃ<BR>
Raṃsippabandhehi hatandhakāre,<BR>
Kundāravindabbhudayenayasmiṃ<BR>
Rattindivābheda mavedi loko.<BR>
<BR>
<BR>
[SL Page 015] [\x  15/]     <BR>
<BR>
33<BR>
Mātaṅgajīmūtaghaṭāya ghaṇṭā-<BR>
 aṅkāragambhīraravāya yasmiṃ,<BR>
Palambhītā mattasikhaṇḍimālā<BR>
Akā vikālepi akhaṇḍakīḷaṃ.<BR>
34<BR>
Puramhi yasmiṃ caraṇambujehi<BR>
Vadhūjato bandhitanūpurehi,<BR>
Vikāsa kokāsana sīsa baddha<BR>
Mattāli sesa'mbujinī ajesi.<BR>
35<BR>
Rasātalaṃ nāgaphaṇāvanaddhaṃ<BR>
Nabhotalaṃ vijjulatāvanaddhaṃ,<BR>
Yā chāditā rūpiyajātarūpa-<BR>
Dhajāvalīhā'jini rājadhānī.<BR>
<BR>
<BR>
[SL Page 016] [\x  16/]     <BR>
<BR>
36<BR>
Nānatthasāraṃ mitadhātuvaṇṇaṃ<BR>
Chandārahaṃ pāṇagaṇā'bhirāmaṃ,<BR>
Kavippasatthaṃ sarasaṃ silesā-<BR>
Laṅkārapajjaṃ'va puraṃ yamāsi. (Silesabandhanaṃ)<BR>
37<BR>
Puramhi tasmiṃ karuṇānidhāno<BR>
Buddhaṅkuro brāhmaṇasāravaṃse,<BR>
Asaṅkhakappāna mito catunnaṃ<BR>
Lakkhādikānaṃ udapādi pubbe.<BR>
38<BR>
Bhovādivaṃse'kadivākarassa<BR>
Puññānubhāvo'dayamaṅgalehi,<BR>
Jātassa kho sampati jambudīpo<BR>
Vilumpayī maṅgalavāsalīlaṃ.<BR>
<BR>
<BR>
[SL Page 017] [\x  17/]     <BR>
<BR>
39<BR>
Jātakkhaṇe tassa sarīrajena<BR>
Gandhena vaṇṇena sake nikete,<BR>
Hatappabhā candanateladīpā<BR>
Saṇṭhānamattehi vijāniyāsuṃ.<BR>
40<BR>
Vimuttadosāhi sukhedhitāhi<BR>
Dhātīhi kumbhorupayodharāhi,<BR>
Bhato kumāro sukumārakāyo<BR>
Khepesi so kānici vāsarāni.<BR>
41<BR>
Mahāmahecā'tha pavattamāne<BR>
Saveda vedaṅakga vidū vidūhi,<BR>
Kārāpayuṃ te pitaro'rasassa<BR>
Nāmaṃ sumedho'ti padatthasāraṃ.<BR>
<BR>
<BR>
[SL Page 018] [\x  18/]     <BR>
<BR>
42<BR>
Uḷārabhāgyena samaṃ kumāre<BR>
Saṃvaddhamāne jananī na tittiṃ,<BR>
Pāyāsi nīlāmakalalocanāliṃ<BR>
Mukhambujaṃ tassa'bhicumbamānā.<BR>
43<BR>
Sukhedhita'ṅgāvayavo kumāro<BR>
Vimānabhumyā maṇinimmitāya,<BR>
Parodi mātāpitaro'bhiyācaṃ<BR>
Bimbaṃ kanijaṃ jānuyugena gacchaṃ.<BR>
44<BR>
Suvaṇṇabimbo'pamacārurūpo<BR>
Samācaraṃ dhātibhujā'valambaṃ,<BR>
Viññāsapāda'ṅgulimañjarīhi<BR>
Salīlamāvāsamalaṅkarittha.<BR>
<BR>
<BR>
[SL Page 019] [\x  19/]     <BR>
<BR>
45<BR>
Nijena tejena ca jivalokaṃ<BR>
Yasena'pubbācarimaṃ phusanto,<BR>
Tirokaritvā ravicandasobhaṃ<BR>
Saṃvaḍḍhi dhīro ubhato sujato.<BR>
46<BR>
So sattamā yāva pitāmahassa<BR>
Yugā sagabbhāsayasuddhiko'si,<BR>
Nihīnajacco'ti na jātivādā<BR>
Khitto'pakuṭṭho bhavi vippaseṭṭho.<BR>
47<BR>
Vedantayaṃ so sanighaṇṭu satthaṃ<BR>
Sakeṭubhaṃ sākkharabheda satthaṃ,<BR>
Sādhabbatabbedi'tihāsa satthaṃ<BR>
Avedi vedaṅgayutaṃ pa satthaṃ.<BR>
48<BR>
Ajjhāyako mantadharo pavīṇo<BR>
Kalāsu lokāyatalakkhaṇesu,<BR>
Papūrakāri padako kavīnaṃ<BR>
Tetā'si veyyākaraṇo gaṇiso.<BR>
<BR>
<BR>
[SL Page 020] [\x  20/]     <BR>
<BR>
49<BR>
Kandappadappā'naladhumarāji-<BR>
Līlāvalambi nijamassurāji,<BR>
Na kevalaṃ komalagaṇḍabhāgaṃ<BR>
Manampi thīnaṃ malinīkarittha.<BR>
50<BR>
Tandebhavaṇṇāyatana'ṇṇavamhi<BR>
Narūpataṇhātaraṇi narānaṃ,<BR>
Pāyāsi cakkhāyatanappiyāhi<BR>
Tīrantaraṃ cittaniyāmakaṭṭhā.<BR>
51<BR>
Dvijo sumedho suvisuddhamedho<BR>
Mātāpitunnaṃ nidhanāvasāne,<BR>
Puññānubhāvappabhavaṃ agāra-<BR>
Majjhāvasaṃ kāmasukhaṃ'nubhuñjī.<BR>
<BR>
<BR>
[SL Page 021] [\x  21/]     <BR>
<BR>
52<BR>
Nisajja pāsādatale'kadā so<BR>
Pallaṅkamādhāya rahogatova,<BR>
Punabbhavuppatti sarīrabhedo<BR>
Dukkho'ti cintesi sabhāvacintī.<BR>
53<BR>
Jāto sa'haṃ jātijarārujādi-<BR>
Dhammo'mhi tasmā bhavadukkhasuññaṃ,<BR>
Niccaṃ ajātiṃ ajaraṃ arogaṃ<BR>
Gavesituṃ vaṭṭati nibbuti'nti.<BR>
54<BR>
Yathāpidukkhe sati ca'tthisātaṃ<BR>
Tadaññamuṇhe sati sītamatthi,<BR>
Bhavamhi sante vibhavo'pi evaṃ<BR>
Nibbāṇamatthī tividhaggisante.<BR>
<BR>
<BR>
[SL Page 022] [\x  22/]     <BR>
<BR>
55<BR>
Sāvajjadhamme ihavijjamāne<BR>
Saṃvijjate bho niravajjadhammo,<BR>
Ajāti hoti sati jātiyā'ti<BR>
Evaṃ vicintesi sadatthavintī.<BR>
56<BR>
Disvā yathā guthagato taḷākaṃ<BR>
Na tassa doso na tamotareyya,<BR>
Kilesadhove amatamhi sante<BR>
Tathā na sevetha na tassa doso.<BR>
57<BR>
Pāpāriruddho sati khemamagge<BR>
Na tassa doso na sukhaṃ vajeyya,<BR>
Pāpāriruddho sati khemamagge<BR>
Tathā nagaccheyya na tassa doso. (Yamakabandhanaṃ)<BR>
<BR>
<BR>
[SL Page 023] [\x  23/]     <BR>
<BR>
58<BR>
Yathāpi vejje sati ghorarogī<BR>
Na tassa doso ta labhe tikicchaṃ,<BR>
Rāgādirogī sati buddhavejje<BR>
Dhammosadhaṃ ne'cchati kassa doso.<BR>
59<BR>
Yo kaṇṭhabaddhaṃ kuṇapaṃ pahāya<BR>
Yathāsukhaṃ gacchati sericārī,<BR>
Tathevi'maṃ kucchita pūtikāyaṃ<BR>
Yannūna gaccheyyamahaṃ jahitvā.<BR>
60<BR>
Uccāraṭhānamhi janā'napekkhā<BR>
Katvā karīsāni kayathā vajanti,<BR>
Tathā sarīraṃ kuṇapehi pūraṃ<BR>
Yannūna gaccheyyamahaṃ jahitvā.<BR>
<BR>
[SL Page 024] [\x  24/]     <BR>
<BR>
61<BR>
Nāvaṃ yathā jajjaramāpagāhiṃ<BR>
Vajeyya netā atapekkhakova,<BR>
Tathā navadvārasavaṃ sarīraṃ<BR>
Yannūna gaccheyyamahaṃ jahitvā.<BR>
62<BR>
Corehi gacchaṃ avahārabhītyā<BR>
Khemaṃ sumedho puramotareyya,<BR>
Tathā sarīraṃ kusalāvahāraṃ<BR>
Yannūna gaccheyyamahaṃ jahitvā.<BR>
63<BR>
Nekkhamma saṅkappa paro'pamāhi<BR>
Anussaritve'vamuḷāravīro,<BR>
Hato'rapāre tibhave asāre<BR>
Vihāsi ukkaṇṭhitamānaso so.<BR>
<BR>
<BR>
[SL Page 025] [\x  25/]     <BR>
<BR>
64<BR>
Suvaṇṇa muttā maṇi rūpiyādi-<BR>
Dhanehi dhaññehi ca pūritāni,<BR>
Avāpuritvāna,tha kosakoṭṭhā-<BR>
Gārāni taṃ dassayi rāsivaḍḍho.<BR>
65<BR>
Pitāmahānaṃ pakapitāmahānaṃ<BR>
Mātāpitunnaṃ vibhavā panettha,<BR>
Anappakāthāvarajaṅgamāte<BR>
Saṃdissare dhīra sumedhavippa.<BR>
66<BR>
So sattamā yāva paveṇivaṭṭā<BR>
Vibhāvayitvā vibhavassarāsiṃ,<BR>
Dhanāgamassāpi dhanabbayassa<BR>
Pamāṇa'mācīkkhipamāṇadassiṃ.<BR>
67<BR>
Kuṭumbametaṃ paṭipajjamāno<BR>
Kāmesu devoviya indriyāni,<BR>
Icchānurūpaṃ paricārayassu<BR>
Icceva mārocayi rāsivaḍḍho.<BR>
<BR>
<BR>
[SL Page 026] [\x  26/]     <BR>
<BR>
68<BR>
Amuṃ mahantaṃ dhanadhaññarāsiṃ<BR>
Samāvinitve'ka kahāpaṇampi,<BR>
Nā'dāya mātāpitaropya'ho to<BR>
Gatā yathākamma mito parattha.<BR>
69<BR>
Tabbatthusāraggahaṇātisūro<BR>
Vossaggasanto atha sattasāro,<BR>
Rañño samārociya etamatthaṃ<BR>
Bheriṃ carāpesi sake puramhi.<BR>
70<BR>
Santappayi bherivirāvagandha-<BR>
Māghāya sampattajātā'lijātaṃ,<BR>
Bhovādi nānāratanādibhoga-<BR>
Madhūhi sattāha'manāthanātho.<BR>
<BR>
<BR>
[SL Page 027] [\x  27/]     <BR>
<BR>
71<BR>
Tadagga yaññālaya vārivāha-<BR>
Dhārānipātaddhanavuṭṭhihetu,<BR>
Mahā janassā'dhikavatthutaṇhā-<BR>
Taṭāni bhinnāni manodahesu.<BR>
72<BR>
Sukhedhito kāmasukhaṃ pahāya<BR>
Gharā'bhīnikkhamma tato sumedho,<BR>
Ajjhogahetvā himavanta'māpa<BR>
Dhammesako dhammakapakabbata'ntaṃ.<BR>
73<BR>
Vitakkamaññāya'tha devaraññā<BR>
Vyāpārito māpayi vissakammo,<BR>
Tahiṃ vivekakkhamaka massamañca <BR>
Manoramaṃ caṅkamabhumibhāgaṃ.<BR>
<BR>
<BR>
[SL Page 028] [\x  28/]     <BR>
<BR>
74<BR>
Tamassamaṃ pabbajitehi suññaṃ<BR>
Upecca soñcāramavāpuritvā,<BR>
Ñatvā tadantolikhita'kkharāni<BR>
Khāriṃparikkhārabharaṃavekkhi.<BR>
75<BR>
Nivatthavatthaṃnavavadosupetaṃ<BR>
Vivajjiyāvajjiyavajjadassi,<BR>
Dhāresitaṃbārasadhānisaṃsa-<BR>
Manojapupphattharavākacīraṃ.<BR>
76<BR>
Punnāgapupphattharakā'bhirāmaṃ<BR>
Aṃse vidhāyā'jinacammakhaṇḍaṃ,<BR>
Katvā jaṭāmaṇḍala mittamaṅge<BR>
Tivaṅka mādāya'tha khārikājaṃ.<BR>
77<BR>
Bhujaṅgabhogo'rubhujena dhīro<BR>
Ādāya cālambanadaṇḍakoṭiṃ,<BR>
Samaggahī tāpasavesamevaṃ<BR>
Virattacittoka vibhaveva bhave'pi.<BR>
<BR>
<BR>
[SL Page 029] [\x  29/]     <BR>
78<BR>
So caṅkamī caṅkamamotaritvā<BR>
Silātalasmiṃ ca divā nisajji,<BR>
Sāyaṃ paviṭṭho vasi paṇṇasālaṃ<BR>
Nipajji kaṭṭhattharasesamañce.<BR>
79<BR>
Pacacūsakālamhi pabujjhito so<BR>
Āvajjayitvā'gamanappavattiṃ,<BR>
Vivekakāmassa mame'ttha vāso<BR>
Kāmaṃ gharāvāsasamo siyā'ti.<BR>
80<BR>
Aduṃ hi paṇṇacchadanaṃ kapota-<BR>
Pādāruṇaṃ beluvapakkavaṇṇā,<BR>
Bhūmīpi bhittī rajatāvadātā<BR>
Mañco'pi cittattharavārurūpo.<BR>
<BR>
<BR>
[SL Page 030] [\x  30/]     <BR>
<BR>
81<BR>
Subhāka manāpā mama pakaṇṇasālā<BR>
Sādīnavā dupparibhāriyā'yaṃ,<BR>
Paṇītabhikkhā pariyeṭṭhi mūla-<BR>
Dukkhassa natthi'ti pamāṇa manto.<BR>
82<BR>
Agārasaññāya paṭikkhapitvā<BR>
Tañca'ṭṭhadosā kulapaṇṇasālaṃ,<BR>
Dasaṅga sādhāraṇa rukkhamūlaṃ<BR>
Phalāphakhalāhāra mupecca bhojī.<BR>
83<BR>
Sumedhaso so divasāni satta<BR>
Mahāpadhānaṃ padahaṃ sumedho,<BR>
Patto abhiññāsu vasisu pāraṃ<BR>
Sabbaṃka samāpattisukhaṃ avindi.<BR>
<BR>
<BR>
[SL Page 031] [\x  31/]     <BR>
<BR>
84<BR>
Tasmiṃkhaṇe kānana devatāhi<BR>
Sādhū'ti nigghositapītighoso,<BR>
Abbhuggato tassa yasena saddhiṃ<BR>
Visuddhavijjācaraṇu'bbhavena.<BR>
85<BR>
Vijjādharā tagguṇadīpakāni<BR>
Mutiṅgavīṇādhanibandhavāni,<BR>
Gāyiṃsu gītāni'va naccamāno<BR>
Himācalo sampati sampavedhi.<BR>
86<BR>
Muddhaṅkuraṃ bhudharakuṭabāhu-<BR>
Satehi tannijjhara cāmarehi,<BR>
Vidhūyamānehi vidhūtapāpaṃ<BR>
Katopahāreva mahāsarā'pī.<BR>
[SL Page 032] [\x  32/]     <BR>
<BR>
87<BR>
Akālameghaddhani bherirāva-<BR>
Vyāpāritā mattasikhaṇḍisaṇḍā.<BR>
Ajjhāvasantaṃ vanasaṇḍamajjhaṃ<BR>
Mahiṃsucā'khaṇḍanataṇḍavena.<BR>
88<BR>
Mandā'nilā'mandabhujā'valamba-<BR>
Sunīlasākhāmaṇivijanīhi,<BR>
Lataṅganā'liṅgitasālasāmī<BR>
Saṃvijayuṃ vitadarampi dhīraṃ.<BR>
<BR>
<BR>
[SL Page 033] [\x  33/]     <BR>
<BR>
90<BR>
Kapītanā'soka tamāla nīpā<BR>
Kapītanā'soka tamāla nīpā,(samattapādabhyāsa mahā yamakaṃ)<BR>
Kapītanā'soka tamāla nīpā<BR>
Kapītanā'soka tamāla nīpā.<BR>
91<BR>
Na velalitā kiṃ pasavakā'vataṃsā<BR>
Latāvitānā madhupālisālī,<BR>
Latāvitānā madhupā'lisālī<BR>
Na vellitā kiṃ pakasavā'vataṃsā.(Samuggabheda yamakaṃ)<BR>
<BR>
<BR>
[SL Page 034] [\x  34/]     <BR>
<BR>
92<BR>
Pupphāvalī kandala pāṭalaggā<BR>
Kalāpinī sā vanarājinīlā,<BR>
Pupphākulī kandana pāṭalakkhī<BR>
Kalāpanīlā vara rājinīva. (Addhagomuttikā bandhanaṃ)<BR>
<BR>
<BR>
[SL Page 035] [\x  35/]     <BR>
<BR>
93<BR>
Natāsiro mañjarikāsuramhā<BR>
Natāsiro pañjalikāva ramme,<BR>
Vane nibaddhaṃ ramito vibhāsi<BR>
Vineyya bandhūracīto pahāro. (Pādagomuttikā bandhanaṃ)<BR>
94<BR>
Rajokirantā'vanatā latāsuṃ<BR>
Lājokirantā vanitā natāva,<BR>
Dvijoaraññaṃ vasitā pitāgho<BR>
Gajotarantova latā vitānaṃ. (Silokagomuttikā bandhanaṃ ākulajālamitipi)<BR>
<BR>
<BR>
[SL Page 036] [\x  36/]     <BR>
95<BR>
Mataṅgajindā na masakkariṃsu<BR>
Pādāni natvāna padipadhāmaṃ,<BR>
Paññādhavaṃ pīna tapaṃ phalehi<BR>
Himaddipāde parisuttamaṃ hi. (Kabbanāma gabbha cakkaṃ)<BR>
<BR>
<BR>
[SL Page 037] [\x  37/]     <BR>
<BR>
96<BR>
Mettāya chattaṃ'va phaṇaṃ phaṇindo<BR>
Dhāresi sīse vasino cacāra,<BR>
Nathāmavā'kāva'balesu kiñci<BR>
Medhāya nando thiravāci kheme. (Kavināma gabbha cakkaṃ)<BR>
<BR>
<BR>
[SL Page 038] [\x  38/]     <BR>
<BR>
97<BR>
No'sitehi'ssa santāsa'nū'na tosa vato do,<BR>
Dāyato vasato na'nusantāsassa hitesino. (Gāthaddhavisaya paṭiloma yamakaṃ)<BR>
98 Yokā'sā'vāsa kāyo kāma'kāma'makāma'kā,<BR>
Sakāyanā'nāya'kāsa vāma nā ga ganā'mavā. (Sabbato bhadda bandhanaṃ)<BR>
<BR>
<BR>
[SL Page 039] [\x  39/]     <BR>
<BR>
99<BR>
Dayāya vasito dāye yāpajāsiva māsadā,<BR>
Yajārahaṃ rañjamāno vasihaṃso ciraṃvasi. (Addhabbhama bandhanaṃ)<BR>
100<BR>
Madhumada madhukara virute virute<BR>
Malayaja surahīta pavane pavane<BR>
Himavati vikasita padume padume<BR>
Adhisukha manubhavi savasi savakasi. (Pādanta yamakaṃ)<BR>
<BR>
Iti medhānandābhidhānena yatinā viracite sakalakavijana<BR>
Hadayānandadānanidāne jinavaṃsadīpe dūrenidāne<BR>
Sumedhabrāhmaṇāpadānaparidīpo.<BR>
<BR>
Paṭhamo saggo.<BR>
---------<BR>
<BR>
<BR>
<BR>
[SL Page 040] [\x  40/]     <BR>
<BR>
1<BR>
(Mandā'kkantā) marapurasiriṃ sabbasampattisāraṃ<BR>
Jambuddīpā'sama sarasije kaṇṇikā sannikāsaṃ,<BR>
Rammaṃ rammavhaya puravaraṃ pāramīpāradassī<BR>
Buddho dīpaṅkara dasabalo sabbalokekadī. (101) 2<BR>
Tasmiṃ kāle vipulakaruṇā nārisañcodita'tto<BR>
Nānā khīṇāsava parivuto cārikaṃ sañcaranto,<BR>
Saṃvattento sunipuṇatayaṃ dhammacakkaṃ kamena<BR>
Patvā tasmiṃ paṭivasati sodassanavhe vihāre. (102)<BR>
<BR>
<BR>
[SL Page 041] [\x  41/]     <BR>
<BR>
3<BR>
Sutvā dipaṅkara bhagavato nāgarā kittisaddaṃ<BR>
Sambuddho so itipi arahaṃ tyādinā'bbhuggataṃ taṃ,<BR>
Gāhāpetvā tuvaṭatuvaṭaṃ vatthabhesajja pānaṃ<BR>
Tannittā'suṃ pamuditamatā gandhamakālādihatthā. (103)<BR>
4<BR>
Patvā dīpaṅkaratarihariṃ gandhamālādikehi <BR>
Pūjetvāta'ñajalimukulikā ekamantaṃ nisinnā,<BR>
Dhammaṃ sutvā savaṇasubhagaṃ buddhapāmokkhasaṅghaṃ<BR>
Saṃyācitvā muditahadayā svāttayā'pagañjuṃ. (104)<BR>
<BR>
<BR>
[SL Page 042] [\x  42/]     <BR>
<BR>
5<BR>
Sajjetvā te dutiyadivase sajjanā dānasālaṃ<BR>
Ussāpattā dhajakadaliyo puṇṇakumbhe ṭhapennā, <BR>
kubbantā'pi dhavalasuḷinu'kkhepa lājopahāraṃ<BR>
Evaṃ tassā'gamana mayanaṃ laṅkarontā vihāsuṃ. (105)<BR>
6<BR>
Abbhuggantvā atha himavatā so sumedho tapassi<BR>
Gacchaṃ tesaṃ upari nabhasā vākacīraṃ dhunanno,<BR>
Disvā pītippamuditajate añjasaṃ sodhayante<BR>
Sañjhāmegho riva parilasaṃ dhataritthe'kamantaṃ. (106)<BR>
7<BR>
Saṃsodhentā kalalavisamaṭṭhāna saṅkāradhānaṃ<BR>
Kasmā tumhe paṭipathamimaṃ'laṅkarothā'ti pucchi,<BR>
Bhante dīpaṅkaratarahari'dāni nissāya rammaṃ<BR>
Buddho hutvā viharati mahādhammasaṅkhaṃ dhamanto. (107)<BR>
<BR>
<BR>
[SL Page 043] [\x  43/]     <BR>
<BR>
8<BR>
So sambuddho parivutamahābhikkhusaṅgho yato no<BR>
Gāmakkhettaṃ pavisati tato'laṅkaromā'bruviṃsu,<BR>
Buddhūppādo kimuta sutaraṃ dullabho buddhasaddo<BR>
Iccevaṃso sumariya alaṅkattukāmo'si maggaṃ. (108)<BR>
9<BR>
Jhānā'bhiññā ratatakavacu'jjotamāna'ttabhāvo<BR>
Saddhāye'so acalasadiso iddhimā tāpaso'ti,<BR>
Sallakkhetvā kalalavisamaṃ duggamaggappadesaṃ<BR>
Sajjetuṃ te sapadi muditā sādhavo tassa'daṃsu. (109)<BR>
<BR>
<BR>
[SL Page 044] [\x  44/]     <BR>
10<BR>
Nānāpupphaṃ jalajathalajaṃ ocinitvā vanamhā<BR>
Tetvā devāsurabhavanato koviḷārādipupphe,<BR>
Ānetvā'haṃ bhujagabhavatā phullakaṇḍuppalāni<BR>
Chekosmī'ti vithariya pathaṃ iddhiyā saṃvidhātuṃ. (110)<BR>
11<BR>
Katve'vaṃ me hadayamakuḷaṃ tovikāseyya tasmā<BR>
Veyyāvaccaṃ visadamatino kāyikaṃ saṃvidhāya,<BR>
Ajjevā'haṃ vipulakusalaṃ sañcinissa'ntī dhīro<BR>
Saṃsodhetuṃ kalalakalusaṃ añjasaṃ ārabhittha. (111)<BR>
12<BR>
Passantānaṃ vimalanayano'bhāsa jimūtagabbhe<BR>
Buddhobuddho'tya'bhihitavaco vijjurājīva cārī,<BR>
Tasmiṃ paṅke nijakaratala'mebhājapacchihi dhīmā<BR>
Paṃsuṃ datvā rajatadhavalaṃ vālukaṃ vokiranto. (112)<BR>
<BR>
<BR>
[SL Page 045] [\x  45/]     <BR>
<BR>
13<BR>
Tasmi ṭhāne kallalulite suṭṭhu nā'laṅkateva<BR>
Saddhiṃ dīpaṅkara'nadhivaro'nekakhīṇāsavehi,<BR>
Patto brahmā'maranaraphaṇisiddhavijjādharānaṃ<BR>
Saṃvattante suvipulamahe pāṭihīre uḷāre. (113)<BR>
14<BR>
Hema'mbhojo'pamasuvadanaṃ maṇḍitaṃ lakkhaṇho-<BR>
Sītyā'nubyañjanavilasitaṃ ketumālāvilāsaṃ,<BR>
Satthāraṃ taṃ disidisi pabhāniccharanta'ñjasambhi<BR>
Āgacchantaṃ viya maṇitale mattamātaṅgarājā. (114)<BR>
<BR>
<BR>
[SL Page 046] [\x  46/]     <BR>
<BR>
15<BR>
Oloketvā vimalanayanañcandaniluppalāni<BR>
Ummiletvā ratanaphalakaṃ akkamantova piṭṭhiṃ,<BR>
Nānākhīṇāsavaparicuto kaddamaṃ nā'kkamitvā<BR>
Sambuddhoyaṃ vajatu iti me dīgharattaṃ hitāya. (115)<BR>
16<BR>
Sallakkhetvā khara'jinajaṭāvākacīrāni kese<BR>
Omuñcitvā visamakalale pattharitvā'ttabhāvaṃ,<BR>
Setuṃ katvā paramapaṇidhī kominī codita'tto<BR>
Pañcā'bhiññāratanamaṇimā svā'cakujjo nipajji. (116)<BR>
17<BR>
Sutvā gāthāpadampi na me bhāriyaṃ saṃkilese<BR>
Viddhaṃsetvā varasivuraṃ pattumicche sacā'haṃ,<BR>
Saṃvijjante tibhavabhavane dukkhitā'nantasatte<BR>
So'bhaṃ eko kathamadhigame dhamma maññātaveso.(117)<BR>
<BR>
<BR>
[SL Page 047] [\x  47/]     <BR>
<BR>
18<BR>
Yannūnā'haṃ parahitarato sammadaññāya bodhiṃ<BR>
Āropetvā nikhilajanataṃ'nuttaraṃ dhammanāvaṃ,<BR>
Uttāretvā varasivapuraṃ vaṭṭadukkhodadhimhā<BR>
Pacchā dīpaṅkaramuni yathā nibbutiṃ pāpuṇissaṃ. (118)<BR>
19<BR>
Iccevaṃ so pumariya samodhānayitvā'ṭṭhadhamme<BR>
Saṃsāramhā'vataraṇamahāseturūpo pajānaṃ,<BR>
Muddhābaddha'ñjalipuṭajaṭo paṅkapiṭṭhe nipanno<BR>
Sambodhatthaṃ paṇidhimakari tāva tappādamūle. (119)<BR>
<BR>
<BR>
[SL Page 048] [\x  48/]     <BR>
<BR>
20<BR>
Ussisaṭho sapadi bhagavā pañcavaṇṇappasādaṃ<BR>
Ummīletvā nayanayugalaṃ phullanīluppalābhaṃ,<BR>
Disvā nīlopalamaṇimayaṃ vātapānañcayaṃ'va<BR>
Ugghāṭento isivaramhāpaṅkajaṃ paṅkapiṭṭhe. (120)<BR>
21<BR>
Etassi'jajhissati iti ayaṃ patthanā'nāgataṃsa-<BR>
Ñāṇaṃ sammā patiniya ito kappalakkhādhikānaṃ,<BR>
Āvajjento upari caturāsaṅkhiyānantya'vedi<BR>
Patvā bodhiṃ ahamiva siyā gotamo nāma buddho. (121)<BR>
22<BR>
Tumhe sampassatha iti imaṃ tāpasaṃ saṅghamajjhe<BR>
Vatve'vaṃ so padamasadisaṃ dhammarājā dadanto,<BR>
Samhinditthā'dharakisalayā'lattakaṃ nāgataṃya-<BR>
Paññāmuddā'ṅkitapadasataṃ vattasandesagabbhaṃ. (122)<BR>
<BR>
<BR>
[SL Page 049] [\x  49/]     <BR>
<BR>
23<BR>
Vāsaṭṭhānaṃ kapilanagaraṃ nāma māsāmahesi<BR>
Mātā suddhodananarapati te pitā'diccavaṃse,<BR>
Bimbā bimbā dharavati piyā hema bimbā bhirāmā<BR>
Tasmiṃkāle tanujaratanaṃ rāhulo hessate te. (123)<BR>
24<BR>
Hessante te paṭhamadutiyassāvakā sāriputta-<BR>
Moggallānā dvijakulabhavā bhuripaññiddhimanto,<BR>
Ānandākhyo yati pati rupaṭṭhāyakosāvikānaṃ<BR>
Khemātheri parama yugalaṃ uppalabbaṇṇatheri. (124)<BR>
<BR>
<BR>
[SL Page 050] [\x  50/]     <BR>
<BR>
25<BR>
Assattho te vijayaviṭapī tvaṃ ca kho gotamavho<BR>
Chabbassānī padahiya gharā nikkhamitvā sakamhā,<BR>
Pāyāsaggaṃ parivisiya bho tvaṃ sujātāya dinnaṃ<BR>
Bodhiṃ bujjhissasi iti dhuvaṃ bodhimūle nisajja. (125)<BR>
26<BR>
Satthā sañjhāghanapaṭalato muttavijjullate,va<BR>
Sandassetvā nijabhujalataṃ cīvarabbhantaramhā,<BR>
Pakhyākāsi jaladhararavā'kāragambhīraghoyaṃ<BR>
Nicchāretvā suradhanurivo'bhāsa chabbaṇṇaraṃsi. (126)<BR>
27<BR>
Amhe dīpaṅkarabhagavato sāsane nā'vabuddhā<BR>
Lacchāmā'ti tava parimukhe'vā'yatiṃ mokkhadhammaṃ,<BR>
Tasmiṃ pattā'khīla suranarāpatthayuṃ taṅkhaṇevaṃ<BR>
Pūjetvā'tañjalisarasije pādapīṭhamhi tassa. (127)<BR>
<BR>
<BR>
[SL Page 051] [\x  51/]     <BR>
<BR>
28<BR>
Buddho brahmāmaranarasiro cumbitaṅghī sarojo<BR>
Sampūjetvā'ṭṭhahi jaṭilakaṃ pupphamuṭṭhīhi tamhā,<BR>
Pakkāmi so kanakasikharīhāri kiñjakkhabhāre<BR>
Ubbhūta'mhoruhavanasire appayanto padāni. (128)<BR>
29<BR>
Rammaṃ rammaṃ mahīya jaṭilaṃ pupphamuṭṭhīhi katvā<BR>
Khīṇā khīṇāsavavasigaṇā dakkhiṇaṃ pakkamiṃsu,<BR>
Devā'devā pavuramakaruṃ vandanāmānapūjaṃ<BR>
Dīpaṃ dīpaṅkaradasabalañcā'nugantvā nivattā. (129)<BR>
<BR>
<BR>
[SL Page 052] [\x  52/]     <BR>
<BR>
30<BR>
Tamhā ṭhānā gatasati jane sannisinnassa tassa<BR>
Pallaṅkenā'maranara pariccanta pupphāsanamhi,<BR>
Jātikkhettā tahimupagatā devatā etamatthaṃ<BR>
Ārocesuṃ mahitavaraṇā añjalimañjarīhiṃ. (130)<BR>
31<BR>
Pubbe pupphāsanupari samārūḷhabuddhaṅkurānaṃ<BR>
Addhāne've'tarahi bhavatocā'sanārohaṇamhi,<BR>
Ekālokā dasahi guṇitā lokadhātu sahassī<BR>
Saṃvattante tvamanavarataṃ hessase tena buddho. (131)<BR>
32<BR>
Tāsaṃ vācaṃ savaṇamadhuraṃ devatānaṃ nisamma<BR>
Bhiyyo cittappabhavaviriyo pītivipphāritatto,<BR>
Pubbe sattuttamaparicitā bodhisambhāradhammā<BR>
Āvajjesi kati iti sudhī dhammadhātuṃ sahetuṃ. (132)<BR>
<BR>
<BR>
[SL Page 053] [\x  53/]     <BR>
<BR>
33<BR>
Okujjitvā dharaṇiṭhapito puṇṇa kumbho sumedha<BR>
Vissandetvā salilamkhilaṃ kintupaccāharetha,<BR>
Evaṃ datvā dhanasutakalatta'ṅgapaccaṅgajīve<BR>
Nibbinno mā bhavi'ti paṭhamaṃ pāramiṃ'dhiṭṭhahi so. (133)<BR>
34<BR>
Nā'pekkhitvā yathariva nijaṃ jīvitaṃ jīvitaṃ'va<BR>
Rakkhanto sañcarati camari cāmara candikābhaṃ,<BR>
Evaṃ sīlaṃ varasivapuradvāramārakkha dhīra<BR>
Ajjhiṭṭhāsi iti sadutiyaṃ pāramiṃ suddhasīlo. (134)<BR>
<BR>
<BR>
[SL Page 054] [\x  54/]     <BR>
<BR>
35<BR>
Saṃviggo yo ciraparivasaṃ ghorakārāgharamhi<BR>
Muttīṃ tamhā'gamayati yathā hohi nekkhammanitto<BR>
Nibbinno tvaṃ tathariva bhave bandhanāgārarūpe<BR>
Ajjhiṭṭhāsi tatiyampi so pāramintye'kacārī. (135)<BR>
36<BR>
Hīnukkaṭṭhaṃ kulamanugharaṃ bhikkhako bhikkhu bhikkhaṃ<BR>
Aṇvāhiṇḍaṃ labhati naciraṃ saṃvaraṭṭho yathe'vaṃ,<BR>
Sambodhattha bhaja paṭibale paṇḍite puṭṭhapañho<BR>
Ajjhiṭṭhāsi tvamiti matimā pāramiṃ so catutthiṃ. (136)<BR>
37<BR>
Niccussāho vicarati yathā kesarī sericārī<BR>
Evaṃ ṭhāne gamanasayanecā'sane tvaṃ sumedha,<BR>
Ussoḷhī tyāsithilaviriyo hoti sambodhanatthaṃ<BR>
Ajjhīṭṭhāsi thiraviriyavā pañcamiṃ pāramiṃ so. (137)<BR>
<BR>
<BR>
[SL Page 055] [\x  55/]     <BR>
<BR>
38<BR>
Iṭṭhāniṭṭhaṃ paṭhaviriva bho sabbamānāvamānaṃ<BR>
Nāpajjitvā manasiviktiṃ tvaṃ sahanto khamanto,<BR>
Sambodhatthaṃ paravadhakhamo hohi'tī khantivādī<BR>
Ajjhiṭṭhāsi parahitarato chaṭṭhamiṃ pāramiṃ so. (138)<BR>
39<BR>
Vīthiṃ nātikkamati niyamaṃ osadhītārakā'yaṃ<BR>
Evaṃ santuttama paricitaṃ saccavācaṃ sumedha,<BR>
Tvaṃ māvitikkami karahaci boddhukāmo subodhiṃ<BR>
Ajjhiṭṭhāsi'tya'vitathakathi sattamiṃ pāramiṃ so. (139)<BR>
<BR>
<BR>
[SL Page 056] [\x  56/]     <BR>
<BR>
40<BR>
Tamhāṭhānā balavapavane vāyamāne'pi thokaṃ<BR>
Kappaṭṭhāsi tacalati yathā pabbato suppataṭṭho,<BR>
Tvaṃ tiṭṭhāhi tathariva adhiṭṭhānadhammesu daḷhaṃ<BR>
Ajjhiṭṭhāsī'tyavalasadiso ca'ṭṭhamiṃ pāramiṃ so. (140)<BR>
41<BR>
Otiṇṇesu udakarahado bho nihīnuttamesu<BR>
Sītattaṃ sampharati hi samaṃ vārinā bhāvayeni,<BR>
Mettāyevaṃ tibhavabhavane sabbasattesu tulyaṃ<BR>
Ajjhiṭṭhāsi samuti navamiṃ pāramiṃ metta citto. (141)<BR>
42<BR>
Iṭṭhāniṭṭhe sati paṭihate vatthujāte yathāhi<BR>
Majjhattā'yaṃ vasumativadhū hoti dukkhe sukheka vā,<BR>
Evaṃ bho tvaṃ bhava samatulāsantibho'pekkha ko'ti<BR>
Ajjhiṭṭhāsi savasi dasamiṃ pāramiṃ bhurimedho. (142)<BR>
<BR>
<BR>
[SL Page 057] [\x  57/]     <BR>
<BR>
43<BR>
Ālolento tidasapamitaṃ pāramisāgaraṃ so<BR>
Sattādhiso nisitamatimā ñāṇamatthā'calena,<BR>
Āvajjesi vasumatavadhu sādhukāraṃ'va denti<BR>
Saṃkampi sampati satimato dhammatejena tena. (143)<BR>
44<BR>
Bhīrūcchamhī ghaṇapaṭhaviyā kampamātāyi'māya<BR>
Patvā dīpaṅkarabhagavato rammavāsī samīpaṃ,<BR>
Sampucchiṃsu vasumati bhusaṃ kampi taṃkissahetu<BR>
Āvajjetvā samuti munino tampavattiṃ kathesi. (144)<BR>
45<BR>
Nikkaṅkhā te punapi nagarā nāgarā taṃ upecca<BR>
Sampūjesuṃ caraṇayugalaṃ gandhamālādikehi,<BR>
Katvā tena'ñjalisarasije yena dīpaṅkare'ṇo<BR>
Uṭṭhāsi so purisatisaho sannīsinnāsanamhā. (145)<BR>
<BR>
<BR>
[SL Page 058] [\x  58/]     <BR>
<BR>
46<BR>
Mā te rogo bhavi paṭibhayaṃ mā bhavi chambhitattaṃ<BR>
Saṅkappo te paramapaṇidhi sijjhataṃ khippameva,<BR>
Itthañcā'sithutipadasataṃ jātikhettā gatā taṃ<BR>
Pupphādīhi mahīya jaṭilaṃ nijjarā byāhariṃsu. (146)<BR>
47<BR>
Abbhuggantvā pavanapadaviṃ devatānaṃ manāni<BR>
Bodhātvo himavati sakaṃ assamaṃ tāpaso so,<BR>
Patto atthācalamupagamī taṅkhaṇe raṃsimālī<BR>
Saṅkocetvā sarasijavanaṃ saṃharitvā'ṃsujālaṃ. (147)<BR>
<BR>
<BR>
[SL Page 059] [\x  59/]     <BR>
<BR>
48<BR>
Rammaṃ dīpaṅkarabhagavato rammavatyā'bhidhānaṃ<BR>
Vāsaṭṭhānaṃ janakajananī dve sudevassumedhā,<BR>
Niccopaṭṭhāyakayativaro sāgatomaṅgaloca<BR>
Tissocā'suṃ paṭhamadutiyassāvakā theranāgā. (148)<BR>
49<BR>
Nānākhīṇāsavaparivuto cā'si nandā sunandā<BR>
Tassā'hesuṃ paṭhamadutiyassāvikā aggabhūtā,<BR>
Kāyo'sitiratanapamito pipphalināmabodhi<BR>
Aṭṭhāsi so pacurajanataṃ tārayaṃ vassalakkhaṃ. (149)<BR>
50<BR>
Satthā dīpaṅkaravho suranarasaraṇodīpadīpocirassaṃ<BR>
Dīpevo dhammadīpaṃ tibhuvanabhavane vīta'vijjandhakāraṃ<BR>
Aggikkhandho'vabhāsaṃ vihariya parinibbāyi khīṇāsavā'pi<BR>
Khīṇasnehāpadīpāyathariva ariyā sāvakā nibbutā'suṃ. (150)<BR>
---------<BR>
Iti medhānandābhidhānena yatinā viracite sakalakavijana<BR>
Hadayānandadānanidāne jitavaṃsadīpe dūrenidāne sumedha<BR>
Tāpasassa mūlapaṇiṭhānaṭṭhapanapavatti paridīpo<BR>
Dutiyo saggo.<BR>
---------<BR>
<BR>
<BR>
[SL Page 060] [\x  60/]     <BR>
<BR>
1<BR>
Lokaṃ ('vasantatilako) kumudākaraṃ mā<BR>
Koṇḍaññanāmabhagavā'tha pabodhayatto,<BR>
Jāto tadā varamatī vijitāvi rājā<BR>
Sampanna cakkaratano'bhavi cakkamatti. (151)<BR>
2<BR>
Saṅghassa buddhapamukhassa uḷāradānaṃ<BR>
Datvā vidhāya paṇidhiṃ varabodhiyā so,<BR>
Rajjaṃ pahāya jinasāsanamotaritvā<BR>
Jhānānya'lattha paṭilaṅvarappadāno. (152)<BR>
<BR>
<BR>
[SL Page 061] [\x  61/]     <BR>
<BR>
3<BR>
Tassā'si rammavatināma puraṃ sunando<BR>
Rājā ahosi janako jananī sujātā,<BR>
Bhaddassubhaddasamaṇā varasāvakā'suṃ<BR>
Tisso'patissa'samaṇi varasāvikāyo. (153)<BR>
4<BR>
Lakkhāyuko vijayabodhi visālasāla-<BR>
Kalyāṇi nāma tadupaṭṭhahi cā'nuruddho,<BR>
Tassā'ṭṭha sītiratanappamitaṃ sarīraṃ<BR>
Āsuṃ tayo ariyasāvakasannipātā. (154)<BR>
5<BR>
Tassā'parena samayeni'ha'naṅgabhaṅgo<BR>
Uppajji maṅgalajino janamaṅakgalāya,<BR>
Buddhaṅkuro'tiruciro surucī samañño<BR>
Āsi tadā'vatisuro dvijavaṃsaketu. (155)<BR>
<BR>
<BR>
[SL Page 062] [\x  62/]     <BR>
<BR>
6<BR>
Datvā sasāvakajitassa dināni satta<BR>
Patthesi bodhimasamaṃ gavapānadānaṃ,<BR>
Pabyākato bhagavatā bhavanā'hīgantvā<BR>
Pabbajjito sukhamavitdi samādhijaṃ so. (156)<BR>
7<BR>
Tassu'ntaraṃ puravaraṃ pitaro'ttara'vhā<BR>
Āsuṃ sudevasamaṇo vasi dhammaseno,<BR>
Tassā'ggasāvakayugaṃ sakasāvikānaṃ<BR>
Bhaddaṃyugaṃ abhavi sivalicā'pya'sokā. (157)<BR>
<BR>
[SL Page 063] [\x  63/]     <BR>
<BR>
8<BR>
Taṃ pālito jinamupaṭṭhahi aṭṭha'sīti<BR>
Hattho'si tassa vajirūpamarūpakāyo,<BR>
Bodhī'pi nāgataru sāvakasantipātā<BR>
Āsuṃ tayo navutivassasahassamāyu. (158)<BR>
9<BR>
Tassā'parena sumano karuṇānidhāno<BR>
Nātho manojamathano udapādi loke,<BR>
Buddhaṅkuro'bhavi tadā'tulanāgarājā<BR>
Teja'ggijālajalito atuliddhimā so. (159)<BR>
10<BR>
Nāgo'pi nāgabhavanamhi sasāvakassa<BR>
Buddhassa dibbaturiyehi katupahāro,<BR>
Datvāna dānamatulaṃ paṇidhiṃ akāsi<BR>
Buddho bhavissasi tuvanti ahāsi buddho. (160)<BR>
<BR>
<BR>
[SL Page 064] [\x  64/]     <BR>
<BR>
11<BR>
Khemavhayaṃ puramahū janako sudanto<BR>
Rājā janetti sirimā nijasāvakānaṃ.<BR>
Aggā bhaviṃsu saraṇo vasi bhāvitatto<BR>
Soṇā tadaggasamaṇi'si tathu'pasoṇā. (161)<BR>
12<BR>
Tassā'si nāgataru bodhi udenatero-<BR>
Paṭṭhāyako navutivassasahassamāyu,<BR>
Ubbedhato navutihatthamitaṃ sarīraṃ<BR>
Āsuṃ tayo ariyasāvakasannipātā. (162)<BR>
13<BR>
Tassā'parena udapādi'ha revatākhyo<BR>
Devādivanditapado bhuvi devadevo,<BR>
Sattuttamo bhavi tadā atidevanāmo<BR>
Bhovādivaṃsatilako catuvedavedī. (163)<BR>
<BR>
<BR>
[SL Page 065] [\x  65/]     <BR>
<BR>
14<BR>
Baddhañjalī sirasi dhammakathaṃ nisamma<BR>
Gantvāna taṃ saraṇamuttaramuttariyaṃ.<BR>
Datvā'hipatthayi sukhodhimatho mahesi<BR>
Buddho bhavissasi tuvantī visākarittha. (164)<BR>
15<BR>
Tassā'si dhaññavatināma puraṃ jinassa<BR>
Mātā mahesi vipulā vipulo pitā'si,<BR>
Sabrahmadevavaruṇo bhavi saṅghamajjhe<BR>
Bhaddā ca bhaddayugalaṃ duvidhaṃ subhaddā. (165)<BR>
16<BR>
Taṃ sambhavo vasi upaṭṭhahi nāgabodhi<BR>
Rukkhopya'sitiratanaṃ bhavi attabhāvo,<BR>
Āyuppamāṇampi saṭṭhisahassavassaṃ<BR>
Āsuṃ tayo ariyasāvakasannipātāta.<BR>
<BR>
<BR>
[SL Page 066] [\x  66/]     <BR>
<BR>
17<BR>
Tassā'paramhi samaye janapārijāto<BR>
Uppajji sobhitajino jitapañcamāro,<BR>
Ajjhāyako sakalaveda muḷārabhogī<BR>
Buddhaṅkuro bhavi tadā'jitanāmavappo.<BR>
18<BR>
Dhammaṃ nisamma saraṇesu patiṭṭhahitvā<BR>
Saṅghassa buddhapamukhassa uḷāradānaṃ,<BR>
Datvā padhānapaṇidhāna makāsi dhīro<BR>
Tvaṃ lacchasi'ti varabodhi mahāsi satthā. (168)<BR>
19<BR>
Rammaṃ sudhammamahu tassa puraṃ sudhammo<BR>
Rājā ahosi janako janikā sudhammā<BR>
Tassā'ggasāvakayugaṃ asamo sunetto<BR>
Tassāvikā'ggayugalaṃ nakulā sujātā. (169)<BR>
<BR>
<BR>
[SL Page 067] [\x  67/]     <BR>
<BR>
20<BR>
Nāgassa nāgataru bodhi sarīramaṭṭha-<BR>
Paṇṇāsahatthapamitaṃ tamatomathero,<BR>
Sopaṭṭhahī navutivassasahassamāyu<BR>
Āsuṃ tayo ariya sāvaka sannipātā. (170)<BR>
21<BR>
Uppajji tassa aparena anomadassi<BR>
Buddho pabuddhakamalāmalanīlanetto,<BR>
Buddhaṅkuro jitasurāri tadāni yakkha-<BR>
Senāpatī bhavi mahiddhimahānubhāvo. (171)<BR>
22<BR>
Sambodhi maggapuriso paṇidhānayaṃ so<BR>
Saṅghassa buddhapamukhassa uḷāradānaṃ,<BR>
Pādāsi tisu saraṇesu patiṭṭhahitvā<BR>
Buddho bhavissasi tuvanti jino'bruvitaṃ. (172)<BR>
<BR>
<BR>
[SL Page 068] [\x  68/]     <BR>
<BR>
23<BR>
 hānaṃ hi candavatināma yasodharākhyā<BR>
Mātā mahesi yasavā janako janindo,<BR>
Tassa'ggasāvakayugaṃ nisabho atomo<BR>
Dve sundarī ca sumanā carasāvikā'suṃ. (173)<BR>
24<BR>
Bodhī'pi tassa kakudho munidehamaṭṭha-<BR>
Paṇṇāsahatthapamitaṃ varuṇābhidhāno,<BR>
Thero upaṭṭhahi ca lakkhapamāṇamāyu<BR>
Āsuṃ tayo ariyasāvakasannipātā. (174)<BR>
25<BR>
Tassā'parena padumo dipadānamindo<BR>
Jāto pabujjhitamanopadumo pajānaṃ,<BR>
Dhīro babhūva varavāraṇakumbhabhedī<BR>
Sīho tadā rucirakesarabhāragīvo. (175)<BR>
<BR>
<BR>
[SL Page 069] [\x  69/]     <BR>
<BR>
26<BR>
Buddhaṃ nirodhasukhavediyanaṃ vatamhi<BR>
Sattāhamakkhipadūmehi tamaccayitvā,<BR>
Cittaṃ pasādiya punā'gatasāvakesu<BR>
Sīho vibhāsi paṭiladdhavarappadāno. (176)<BR>
27<BR>
Tassā'si campakapuraṃ padumābhidhāno<BR>
Rājā ahosi janako asamā janettī,<BR>
Sālopasālayatayo varasāvakā'suṃ<BR>
Rāmā'pi tassa paramāsamaṇi surāmā. (177)<BR>
28<BR>
Nāmenu'paṭṭhahi vasi varuṇo tamaṭṭha-<BR>
Paṇṇāsahatthamita massa sarīramā'si,<BR>
Bodhi'pi soṇataru lakkhapamāṇamāyu<BR>
Āsuṃ tayo ariyasāvakasannipātā. (178)<BR>
<BR>
<BR>
[SL Page 070] [\x  70/]     <BR>
<BR>
29<BR>
Tassā'parena varado muni nāradavho<BR>
Pāpandhakāranikaraṃ bhīduro'dapādi,<BR>
Buddhaṅkuro bhavi tadā'khilajhātabhiññā-<BR>
Lābhī pavattaphalabhoji tapodhanīso. (179)<BR>
30<BR>
Katvānu'ḷārapaṇidhāna muḷāraviro<BR>
Datvā sasāvakajinassa uḷāradānaṃ,<BR>
Pūjesi taṃ surabhinā haricandanena<BR>
Satthāpi sampati viyākaraṇaṃ adāsi. (180)<BR>
31<BR>
Tassā'si dhaññavatināma puraṃ sumedho<BR>
Rājā ahosi janako jananī anomā,<BR>
Dve bhaddasālajitamittavasi vasina-<BR>
Maggo'ntarā samaṇi phagguṇi bhikkhunītaṃ. (181)<BR>
<BR>
<BR>
[SL Page 071] [\x  71/]     <BR>
<BR>
32<BR>
Vāseṭṭhabhikkhu tadupaṭṭhahi rūpakāyo<BR>
Tassā'ṭṭhasitiratanaṃ mahasoṇasākhī,<BR>
Bodhiddumo navutivassasahassamāyu<BR>
Āsuṃ tayo ariyasāvakasantipātā. (182)<BR>
33<BR>
Tassā'parena padumuttara dhammarājā<BR>
Jāto tilokapadumo padumappitaṅghī,<BR>
Aḍḍho uḷāravibhavo maharaṭṭhiyo so<BR>
Buddhaṅkuro bhavi tadā jaṭilābhidhāno.(183)<BR>
34<BR>
Sambodhiyā'dhigama paccayapatthanaṃ so<BR>
Virovidhāya padumuttarapādamūle,<BR>
Saṅghassa buddhapamukhassa ticivarāni<BR>
Pādāsi tīsuratanesu abhippasanno. (184)<BR>
<BR>
<BR>
[SL Page 072] [\x  72/]     <BR>
<BR>
35<BR>
Tassā'si haṃsavatināma puraṃ jinassa<BR>
Ānandabhupati pitā janikā sujātā,<BR>
Dve tassa devalasujātavasi vasinaṃ<BR>
Aggā bhaviṃsu samaṇisvāmitāsamā'ggā. (185)<BR>
36<BR>
Lakkhāyuko sajayabodhika visālasāla<BR>
Rukkho upaṭṭhahi muniṃ sumanābhidhāno,<BR>
Tassa'ṭṭha'sitiratanappamitaṃ sarīraṃ<BR>
Āsuṃ tayo bhagavato gaṇasannipātā. (186)<BR>
37<BR>
Tassā'parena samayena sumedhanāmo<BR>
Lokamhi pātubhavi lokahitāya satthā,<BR>
Buddhaṅkuro kira tadānyu'bhato sujāto<BR>
Svā'sitikoṭivibhavo'ttara māṇavo'si. (187)<BR>
<BR>
<BR>
[SL Page 073] [\x  73/]     <BR>
<BR>
38<BR>
Vissajjiyāna vibhavaṃ tamsitikoṭiṃ<BR>
Datvāna dānamasmaṃ sugate sasaṅghe,<BR>
Pabbajjito paramabodhi mapatthayittha<BR>
Byākāsi somuni ta'mijjhanabhāva'maddhā. (188)<BR>
39<BR>
Rammaṃ sudassanamahū nagaraṃ sudanto<BR>
Tassā'si bhūpati pitā jananī sudattā,<BR>
Saṅghesu'hosu saraṇo vasi sabbakāmo<BR>
Rāmā yamāni paramānya'bhavuṃka surāmā. (189)<BR>
<BR>
<BR>
[SL Page 074] [\x  74/]     <BR>
<BR>
40<BR>
Bodhī'pi nīpataru sāgaranāmathero<BR>
'Paṭṭhāsi taṃ navutivassasahassamāyu,<BR>
Tassā'ḍhasitiratanu'ggatamāsi gattaṃ<BR>
Āsuṃ tayo satimato gaṇasantipātā. (190)<BR>
41<BR>
Tassā'parena samayena janappadīpo<BR>
Jāto sujātabhagavā jitapañcamāro,<BR>
Sampannasattaratato varacakkavatti<BR>
Rājā babhūvi'ha mahāpuriso tadāso. (191)<BR>
42<BR>
Dhammā'matena mudito ratanadvayassa<BR>
Datvā sasattaratanaṃ catudīparajjaṃ,<BR>
Pabbajji bodhipaṇidhiṃ paṇidhāya dhīmā<BR>
Ñatvā mahāmuni tamijjhanabhāvamāha.<BR>
<BR>
[SL Page 075] [\x  75/]     <BR>
<BR>
43<BR>
Rammaṃ sumaṅgalamahū puramuggatākhyo<BR>
Rājā pitābhavi pabhāvatināma mātā,<BR>
Aggābhaviṃsu ca sudassanadevatherā<BR>
Nāgā gaṇassadasi nāgasamālatheri. (193)<BR>
44<BR>
Taṃ nāradomuniru'paṭṭhahi ca'ttabhāvo<BR>
Paṇṇāsahatthapamito bhaviveṇubodhi,<BR>
Tassā'bhavī navutivassasahassamāyu<BR>
Āsuṃ tayo dhītimato gaṇasannipātā. (194)<BR>
45<BR>
Tassā'pareni'ha nirūpamarūpasāro<BR>
Jātobabhūva piyadassisamantadassi,<BR>
Dhīro tadanya'bhavi kassapamāṇavo so<BR>
Vedesu tīsu kusalo kusalaṃ gavesi. (195)<BR>
<BR>
<BR>
<BR>
[SL Page 076] [\x  76/]     <BR>
<BR>
46<BR>
So koṭilakkhaparimāṇadhatabbayena<BR>
Saṅgassa buddhapamukhassa mahāvihāraṃ,<BR>
Katvā padāsi abhipatthitabuddhabhāvo<BR>
Buddho'pi tappaṇidhisiddhi siyā'tya'bhāsi. (196)<BR>
47<BR>
Candāmahesi jananī janako pudinno<BR>
Rājā babhūva puramassa anomanāmaṃ,<BR>
Āsuṃ tadaggayugalāni sujātadhamma-<BR>
Dinnā gaṇassadasi pakālitasabbadassi. (197)<BR>
48<BR>
Taṃ sotavhasamaṇo samupaṭṭhahittha<BR>
Bodhī piyaṅgu bhagavā'si asitihattho,<BR>
Aṭṭhāsika so navutivassasahassama'ssa<BR>
Āsuṃ tayo matimato gaṇasannipātā. (198)<BR>
<BR>
<BR>
[SL Page 077] [\x  77/]     <BR>
<BR>
49<BR>
Tassā'parena samayenu'dapādi loke<BR>
Lokatthasādhanarato munira'tthadassī,<BR>
Sattuntamo'pi niratikkamadhammasimo<BR>
Tejiddhimā isi tadā'si susimanāmo. (199)<BR>
50<BR>
Ānīya dibbabhavanā kusumāni tassa<BR>
Mandāravāni supatiṭṭhitapādapīṭhe,<BR>
Sampūjiyāna paṇidhānamakāsi satthā<BR>
Tvaṃ mādiso'bruvi bhavissasi cā'yatinti. (200)<BR>
51<BR>
Tassā'si sobhitapuraṃ bhavisāgaravho<BR>
Rājā pitā janatidevi sudassanākhyā,<BR>
Santopasantasamaṇā varasāvakā'suṃ<BR>
Dhammā tadaggasamaṇipya'bhavuṃ sudhammā. (201)<BR>
<BR>
<BR>
[SL Page 078] [\x  78/]     <BR>
<BR>
52<BR>
Tañcā'bhayo munirūpaṭṭhahi sopya'sīti-<BR>
Hatthuggato satasahassapamāṇamāyu,<BR>
Campeyyasākhi bhavi bodhi subodhihetu<BR>
Āsuṃ tayo ariyasavakasannitā. (202)<BR>
53<BR>
Tassā'parena udapādi'ha dhammadassī<BR>
Nissīmadhī'nadhivaro bhavapāradassi,<BR>
So tāvatiṃsabhavatamhi mahānubhāvo<BR>
Buddhaṅkuro bhavi tadā kira devarājā.(203)<BR>
54<BR>
Dibbāni gandhakusumāni kathāgatassa<BR>
Cakkaṅkitorucaraṇamburuhāsanamhi,<BR>
Pūjesi dibbaturiyehi ca buddhabhāvaṃ<BR>
So patthayaṃ munitamijjha nabhāvamāha. (204)<BR>
<BR>
<BR>
[SL Page 079] [\x  79/]     <BR>
<BR>
55<BR>
 hāniyamāsi saraṇaṃ sugatassa tassa<BR>
Rājā pitā'si saraṇo janani sunandā,<BR>
Aggābhaviṃsu padumovasi phussadevo<BR>
Khemā ca bhikkhusamaṇisva'pi sabbanāmā. (205)<BR>
56<BR>
Thero sunettavisuto tadupaṭṭhahi so<BR>
Lakkhāyuko'si jayabodhi ñca bimbijālo,<BR>
Tassā'pya'sitiratanappamitaṃ sarīraṃ<BR>
Āsuṃ tayo ariyasāvakasannipātā. (206)<BR>
57<BR>
Tassā'parena samayeni'ga siddhabodhi<BR>
Siddhatthanāmavidito udapādi satthā,<BR>
Buddhaṅkuro bhavi tadā'khīlaṅajhānalābhī<BR>
Bhoji pavattitaphalaṃ vasi maṅgalākhyo. (207)<BR>
<BR>
[SL Page 080] [\x  80/]     <BR>
<BR>
58<BR>
Sampannagandharasikaṃ paripakkamekaṃ<BR>
Ānīya so vipakulajambubhalaṃ vanamhā,<BR>
Pādāsi tassa paṇidhīkatabuddhabhāvo<BR>
Tañcānubhuya bhagavāpi viyākarittha. (208)<BR>
59<BR>
Vehāramāsi nagaraṃ jayasenanāmo<BR>
Rājā ahosi janako jananī suphassā<BR>
Bhikkhūsu tassa vasi sambahulo sumitto<BR>
Dve sīvali ñca samaṇīsu varā surāmā. (209)<BR>
60<BR>
Taṃ revatomuni munindamuṭṭhahittha<BR>
Bodhī'pi tassa kaṇikāramabhīruho'si,<BR>
Lakkhāyuko sa'narasārathi saṭṭhihattho<BR>
Āsuṃ tayo ariyasāvakasannipātā. (210)<BR>
<BR>
<BR>
[SL Page 081] [\x  81/]     <BR>
<BR>
61<BR>
Tassā'pareni'ha samubbhavi nissanāmo<BR>
Satthā pasatthacaraṇo caturo'ghatiṇṇo,<BR>
Buddhaṅkuro bhavi tadāni sujātarājā<BR>
Rājaññamoḷimaṇilaṅkatapādapīṭho. (211)<BR>
62<BR>
Hitvā sa'rajjamisiveyadharo sudhīro<BR>
Dibbehi'nekakusumehi jinaṃ vajantaṃ,<BR>
Pūjesi muddhani tamāpavitānasobhaṃ<BR>
Satthā'pi tappaṇidhisiddhi siyā'tya'bhāsi. (212)<BR>
63<BR>
Khemaṃ puraṃ hi janako janasandhanāmo<BR>
Rājā janetti padumā nijasaṅakghamajjhe,<BR>
Dve brahmadevudaya vissutatheranāgā<BR>
Phussā ca aggayugalānya'bhavuṃ sudattā. (213)<BR>
<BR>
<BR>
[SL Page 082] [\x  82/]     <BR>
<BR>
64<BR>
Taṃ sambhavovasi vasindamupaṭṭhahittha<BR>
Tassā'sanavhataru bodhi sa'saṭṭhitattho,<BR>
Aṭṭhāsi vassagaṇanāya mahesi lakkhaṃ<BR>
Āsuṃ tayo ariyasāvakasannipātā. (214)<BR>
65<BR>
Tassā'parena bhavasāgarapādassi<BR>
Phusso mahāmuniri'hakabbhudapādi loke,<BR>
Dhīro tadāni vijitāvi jitārivaggo<BR>
Rājā babhūva surarājanibho'rutejo. (215)<BR>
66<BR>
Sambodhi maggapuriso paṇīdhāya phītaṃ<BR>
Rajjaṃ vivajjiya sa'pabbajito janassa,<BR>
Aññāya tīṇipiṭakāni kathesi dhammaṃ<BR>
Vyākāsi phussabhagavā'pi'va pubbabuddhā. (216)<BR>
<BR>
<BR>
[SL Page 083] [\x  83/]     <BR>
<BR>
67<BR>
Tassā'si kāsinagaraṃ jayasenanāmo<BR>
Rājā pitā'si janati sirimā mahesi,<BR>
Saṅghesu'bhosu'pi surakkhitadhammasetā<BR>
Cālā tadaggayugalāni tathū'pañcālā. (217)<BR>
68<BR>
Bodhiddumā'malakasākhi sarīramaṭṭha-<BR>
Paṇṇāsahatthapamitaṃ sabhiyābhidhāno,<BR>
Sopaṭṭhahī navutivassasahassamāyu<BR>
Āsuṃ tayo bhakavato gaṇasannipātā. (218)<BR>
69<BR>
Tassā'parena sanarāmarasattasāro<BR>
Satthā vipassi'ha samubbhavi sabbadassī,<BR>
Kammena kenaci mahiddhimahānubhāvo<BR>
Buddhaṅkuro'bhavi tadā'tulanāgarājā. (219)<BR>
<BR>
<BR>
[SL Page 084] [\x  84/]     <BR>
<BR>
70<BR>
Aṅgīrasassa ghanakañcanahaddapīṭhaṃ<BR>
Pādāsi tassa khavitaṃ ratanehi nānā,<BR>
So buddhabhāvamahipatthiya bodhisatto<BR>
Vyākāsi tatthasunisajja jino vipassi. (220)<BR>
71<BR>
Tassā'si bandhumatināmapuraṃ tadeva-<BR>
Nāmo pitā janani bandhumatī mahesi,<BR>
Dve khaṇḍatissavasino varasāvakā'suṃ<BR>
Candā ca bhaddayugalaṃ bhavi candamittā. (221)<BR>
72<BR>
Dehaṃ asitiratataṃ tamasokathero-<BR>
Paṭṭhāsi bodhiviṭapī bhavi kaṇhavaṇṭā,<BR>
Vāsaṃakā munira'sītisahassavassaṃ<BR>
Āsuṃ tayo ariyasāvakasannipātā. (222)<BR>
<BR>
<BR>
[SL Page 085] [\x  85/]     <BR>
<BR>
73<BR>
Tassā'parena adhisīlasamādhipañño<BR>
Satthā samubbhavī sikhī janakappasākhī,<BR>
Dhīro tadā'bhavi arindamanāmarājā<BR>
Saddho pahūtaratato ratanattayamhi. (223)<BR>
74<BR>
Bhikkhañca sattaratanābharaṇābhirāmaṃ<BR>
Atvāna hatthiratanaṃ sugate sasaṅghe,<BR>
So buddhabhāvamahipatthayi sattasāro<BR>
Vyākāsi lacchasi sukhodhipadanti satthā. (224)<BR>
75<BR>
Buddhassa cāriṇvatī nagaraṃ ahosi<BR>
Mātā pabhāvati pitā aruṇavha rājā,<BR>
Saṅghesu'bhosu abhibhuvasi sambhavo ca<BR>
Aggābhaviṃsu makhilāpadumābhidhānā. (225)<BR>
<BR>
<BR>
[SL Page 086] [\x  86/]     <BR>
<BR>
76<BR>
Khemaṅkaro jinamupaṭṭhahi sattatiṃsa-<BR>
Hatthucchito vijayabodhi ca puṇḍariko,<BR>
So sattatiṃsatisahassa mitāyuko'si<BR>
Āsuṃ tayo tadiyasāvakasannipātā. (226)<BR>
77<BR>
Tassā'pareni'ha samubbhavi ketumālā-<BR>
Byāmappabhāparilasaṃ munivessabhū'ti,<BR>
Buddhaṅkuro kira tadāni sudassanavha-<BR>
Rājā babhūva pararājagajindasīho. (227)<BR>
78<BR>
Saṅghassa buddhapamukhassa sacīvaraṃ so<BR>
Datvāna dānamatulaṃ jinasāsanamhi,<BR>
Sabbaññubodhimabhipatthiya pabbajittha<BR>
Buddho bhavissasi dhuvanti tamāhasatthā. (228)<BR>
<BR>
<BR>
[SL Page 087] [\x  87/]     <BR>
<BR>
79<BR>
Tassā'pya'nopamapuraṃ bhavi suppatīto<BR>
Rājā pitā yasavatī janikā mahesī,<BR>
Soṇuttarā ca nijasāvakasāvikānaṃ<BR>
Dāmā matiddhiparamā paramā samālā. (229)<BR>
80<BR>
Bodhī'pi tassa bhavi sālamahīrūho'pa-<BR>
Sampannabhikkhu tadupaṭṭhahi saṭṭhihattho,<BR>
Satthā vihāsi samasaṭṭhisahassavassaṃ<BR>
Āsuṃ tayo tadiyasāvakasattipātā. (230)<BR>
81<BR>
Tassā'pareni'kaha samubbhavi saccasando<BR>
Veneyyabandhu bhagavā kakusandhanāmo,<BR>
Buddhaṅkuro bhuvi tadā'bhavi khemarājā<BR>
Dānappabandhajalasekasudhotahattho. (231)<BR>
<BR>
<BR>
[SL Page 088] [\x  88/]     <BR>
<BR>
82<BR>
So pattacīvarapabhūtikamannapānaṃ<BR>
Datvā sasāvakajinassa gharā'bhigantvā,<BR>
Pabbajji bodhipaṇidhiṃ paṇidhāya rājā<BR>
Satthāsayā'tya'vaca tappaṇidhānasiddhi. (232)<BR>
83<BR>
Khemavahayaṃ nagaramassa pitā'ggidatto<BR>
Vippo vibhāvi abhavi janikā visākhā,<BR>
Sañjivatheradutiyo vidhuro ca thero<BR>
Sāmā tadaggayugalaṃ bhavi campakākhyā. (233)<BR>
<BR>
<BR>
[SL Page 089] [\x  89/]     <BR>
<BR>
84<BR>
Taṃ buddhijo jinamupaṭṭhahi tassa gattaṃ<BR>
Tāḷisahatthamitamāsi sirisabodhi,<BR>
Tāḷisahāyanasahassapamāṇamāyu<BR>
Eko'va tassa bhavi sāvakasannipāto. (234)<BR>
85<BR>
Tassā'paramhi samaye karuṇānidhāno<BR>
Lokābhibhū kanakabhudharahārirūpo,<BR>
Uppajji koṇagamanomuni pabbatākhyo<BR>
Bhumissaro bhavi mahāpuriso tadāni. (235)<BR>
86<BR>
Saṅghassa buddhapamukhassa uḷāradānaṃ<BR>
Datvā mahagghavaracivarasāṭake ca,<BR>
So pakabbajittha abhipatthita buddhabhāvo<BR>
Buddho bhavissasi tuvanti tamāhasatthā. (236)<BR>
<BR>
<BR>
[SL Page 090] [\x  90/]     <BR>
<BR>
87<BR>
Nāmena sobhavati tampuramuttarākhyā<BR>
Mātā pitā'vanisuro bhavi yaññadatto,<BR>
Hīyosauttaravasī samaṇi samuddā<BR>
Tasso'ttarā ca paramā parisāsu'bhosu. (237)<BR>
88<BR>
Taṃ sotthijo jinamupaṭṭhahi tiṃsahattho<BR>
Aṅgīraso bhavi udumbarasākhi bodhi,<BR>
So tiṃsahāyanasahassamitāyuko'si<BR>
Eko'va tassa bhavi sāvakasantipāto. (238)<BR>
89<BR>
Tassā'pareni'ha mahāmuni kassapākhyo<BR>
Lokamhi pātubhavi khaggavisāṇakappo,<BR>
Buddhaṅkuro bhuvi tadā'bhavi jotipālo<BR>
Vedesu tīsu sakalāsu kalāsu cheko. (239)<BR>
<BR>
<BR>
[SL Page 091] [\x  91/]     <BR>
<BR>
90<BR>
Kalyāṇamittadutiyo sugataṃ upecca<BR>
Sutvāna dhammamathasāsana motaritvā,<BR>
Sabbaññubhāvamhipatthayi māṇavo so<BR>
Vyākāsi kassapamunī'pi munī'ca pubbā. (240)<BR>
91<BR>
Bārāṇasi nagaramāsi pitā ca mātā<BR>
Dve brahmadattadhanavatya'bhidhānavanto,<BR>
Bhikkhusu tassa samaṇisva'pi tissabhāra-<BR>
Dvājā ca bhaddayugalātya'nuloruvelā. (241)<BR>
92<BR>
Taṃ sabbamittasamaṇo samupaṭṭhahittha<BR>
Nigrodhasākhī jayabodhi sa'vīsahattho,<BR>
Tassā'si visatisahassa pamāṇamāyu<BR>
Eko'va'hū ariyasāvakasannīpāto. (242)<BR>
---------<BR>
Iti medhānandābhidhānena yatitā viracite sakalakavijana<BR>
Hadayānanda dènanidāne jinavaṃsadīpe dūrenidāne<BR>
Bodhisattassa sesapaṇidhātaṭṭhapana<BR>
Pavatti paridīpo<BR>
Tatiyo saggo.<BR>
---------<BR>
<BR>
<BR>
[SL Page 092] [\x  92/]     <BR>
<BR>
1<BR>
Dīpaṅkarādicatuvīsati buddhapāda-<BR>
Mūlesu laṅapaṇidhāna mahānidhāno,<BR>
Lakkhādhikaṃ caturasaṅkhiyakapakpasaṅkhaṃ<BR>
Puññābhisandamabhisaṅkhari bodhisatto. (243)<BR>
2<BR>
Etthantare vividhabāhiravatthujātaṃ<BR>
Sisa'kkhimaṃsarudhirāni ca puttadāre,<BR>
So jivitampi kapaṇaḍikayācakānaṃ<BR>
Vīro pariccaji pajāya hitatthameva. (244)<BR>
<BR>
<BR>
[SL Page 093] [\x  93/]     <BR>
<BR>
3<BR>
Dānādhimuttipariyesana vippaveso<BR>
Patvā tapovanamakitti tapodhanassa,<BR>
Tihaṃ alattha sakaṭāhamaloṇaḍākaṃ<BR>
Yassā'bhibhūtajaṭharassa jighacchitattā. (245)<BR>
(Akitticariyaṃ)<BR>
4<BR>
Kantāramagga paṭipanna manātapattaṃ<BR>
Pacceka buddhamahipassiya saṅakkhavippo,<BR>
Phuṭṭhaṃ sakiccapasuto suriyātapena<BR>
Yo chattupāhaṇamadāsi sudhotapāṇi. (246)<BR>
(Saṅkhacariyaṃ)<BR>
5<BR>
Dubbhikkhapīḷanabhayena kaliṅgaraṭṭhā<BR>
Saṃyācataṃ yadupagamma dhanañjayavho,<BR>
Soṇḍāya gayha nijamañjana nāgarājaṃ<BR>
Yo dakkhiṇodaka nisekamakāsi rājā. (247)<BR>
(Kurudhammacariyaṃ)<BR>
<BR>
[SL Page 094] [\x  94/]     <BR>
<BR>
6<BR>
Hutvāna yo mahasudassana cakkavattī<BR>
Rājā kusāvatipuramhi divā ca ratto,<BR>
Vatthattapānamupatesi carāpayitvā<BR>
Bheriṃka asesakapaṇḍikayācakānaṃ. (248)<BR>
(Mahāsudassanacariyaṃ)<BR>
7<BR>
Yo sattabhumibhujasāsi purohito'pi<BR>
Rājūhi laddhamakhilaṃ dhanadhaññarāsiṃ,<BR>
Sampattayācakajanassa paricchajitvā<BR>
Puññappabandhamabhisañcini bodhihetu. (249)<BR>
(Mahāgovindacariyaṃ)<BR>
8<BR>
Dhammānusāsi nimināma mahībhujo'pi<BR>
Sālaṃ vidhāya mithilāya catummukhaṃ yo,<BR>
Acchinnamatthijanapakkhicatuppadānaṃ<BR>
Dānaṃ pavattayī purā dadataṃ variṭṭho. (250)<BR>
(Nimirājacariyaṃ)<BR>
<BR>
<BR>
[SL Page 095] [\x  95/]     <BR>
<BR>
9<BR>
Yo ekarājasutacandakumārabhūto<BR>
Muddhābhiseka karaṇāya janehi gacchaṃ,<BR>
Saṃvejito savibhave tibhave'pi yaññā-<BR>
Vāṭaṃ vidhāya'bhipavattayi dānavaṭṭaṃ. (251)<BR>
(Candakumāracariyaṃ)<BR>
10<BR>
Yo vatthusāragahaṇena atittarūpo<BR>
Bhumissaro'pi sivināma surādhipassa,<BR>
Jaccandhavesagahitassa vilocanāni<BR>
Uppāṭayitva padadaṃ labhi dibbacakkhū. (252)<BR>
(Sivirājacariyaṃ.)<BR>
11<BR>
Dānādhimuttiparamo sasapaṇḍito yo<BR>
Mittenu sāsiya adhiṭṭhituposathaṅgo,<BR>
Aṅgāramuddhani papāta sajīvitāsaṃ<BR>
Hitvā dvijassa tanumaṃsapadātukāmo. (253)<BR>
(Sasapaṇḍitacariyaṃ. Itidānapāramīṃ)<BR>
<BR>
<BR>
[SL Page 096] [\x  96/]     <BR>
<BR>
12<BR>
Yo mātuposakakari bhisamuddharatto<BR>
Andhāya hatthidamakena kareṇukāya,<BR>
Soṇḍāya suṭṭhugahito'pya'vikaṇḍitassa<BR>
Sīlassa khaṇḍanabhayā najanesi kopaṃ. (254)<BR>
(Mātuposakacariyaṃ)<BR>
13<BR>
Yo bhuridattabhujago'parivammikaṭṭho,<BR>
Sīlabbataṃ visadharo samadhiṭṭhahitvā,<BR>
Peḷāya khittabhujage ahiguṇṭhikamhi<BR>
Sīlassa kuppanabhayena jahāsi kopaṃ. (255)<BR>
(Bhuridattacariyaṃ.)<BR>
14<BR>
Sīlabbatādivibhavo jalitiddhimā yo<BR>
Campeyyanāmabhujago ahiguṇṭhikamhi,<BR>
Icchānurūpavicaro camarī'va vālaṃ<BR>
Sīlaṃ jugopa napi tabbadhake cukopa. (256)<BR>
(Campeyyacariyaṃ.)<BR>
<BR>
<BR>
[SL Page 097] [\x  97/]     <BR>
<BR>
15<BR>
Yo cūlabodhivisuto samadiṭṭhahatvā<BR>
Sīlabbataṃ vanamupecca vasaṃ piyāya,<BR>
Tāyaṃ pasayha gahitāya'pi kāsiraññā<BR>
Sīlabbisodhanaparo pajahittha rosaṃ. (257)<BR>
(Cūlabodhicariyaṃ)<BR>
16<BR>
Yo bhiṃsarūpi mahiso'pi valimukhassa<BR>
Āguṃ titikkhamakhīlaṃ parisuddhasilo,<BR>
Rukkhaṭṭhayakkhavacanāni paṭikkhipitvā<BR>
Taṃ sīlabhaṅgabhayato bhayato mumoca. (258)<BR>
17<BR>
Yo vuyhamānamapanīya nadīpavāhā<BR>
Mittadduhiṃ putasajīvitadānahetu,<BR>
Raññā mumoca vadhiyaṃ avikopanena<BR>
Sīlassa rūruhariṇo'pi harissavaṇṇo, (259)<BR>
(Rūrumigarājacariyaṃ.)<BR>
<BR>
<BR>
[SL Page 098] [\x  98/]     <BR>
<BR>
18<BR>
Yo dantakaṭṭhasakalehi jaṭākulehi<BR>
Kuddhena kuṭajaṭilena katāhisāpo,<BR>
Mātaṅakganāmamuni sīladhanaṃ jugopa<BR>
Sampātasāparipumiddhibalena rakkhaṃ. (260)<BR>
(Mātaṅgacariyaṃ.)<BR>
19<BR>
Maggāvatiṇṇamadhamaṃ kalhābhīlāsā-<BR>
Saṅghaṭṭitobhayarathaṅgamadhammayakkhaṃ,<BR>
Kopagginā naparijhāpayamiddhimā yo<BR>
Sīlaṃ rarakkha khalu dhammikayakkharājā. (261)<BR>
(Dhammādhamma devaputtacariyaṃ.)<BR>
20<BR>
Yo porisādavasagassa jayaddisassa<BR>
Rañño paṭiññamadhikicca vijivitāso,<BR>
Khīttāyudho tadupagamma alīnasatto<BR>
Yakkhaṃ damesi nanu sīlavataṃ nidānā. (262)<BR>
(Alīnasattacariyaṃ.)<BR>
<BR>
<BR>
[SL Page 099] [\x  99/]     <BR>
<BR>
21<BR>
Yo saṅkhapālabhujago nijabhogapūra-<BR>
Vyābhaṅgibhārataravāhiti bhojaputte,<BR>
Kāruññamāpa abhigantumapādatāya<BR>
Sīlassa bhaṅgabhayato'pi hutāsatejo. (263)<BR>
(Saṅkhapālacariyaṃ. Iti sīlapāramiṃ.)<BR>
22<BR>
Saṅkhāradhammakhaṇabhaṅgasabhāvadassi<BR>
Ussāvabinduvilayaṃ'va yudhañjayo yo,<BR>
Rājā janassa rudato pavihāya rajjaṃ<BR>
Nekkhammapāramimapurayi pabbajitvā. (264)<BR>
(Yudhañjaya cariyaṃ.)<BR>
23<BR>
Yo somanassavisuto kururājaputto<BR>
Dussīlakuṭajaṭilabbacanaṃ paṭicca,<BR>
Raññā niyojitavadho vadhakāvakāsaṃ<BR>
Laddhānusāsiya'bhinikkhami cattarajjo. (265)<BR>
(Somanassa cariyaṃ.)<BR>
<BR>
<BR>
[SL Page 100] [\x 100/]     <BR>
<BR>
24<BR>
Yo kāsirājatanujo'pi ayogharākhyo<BR>
Īhaṃ bhato ciramayogharavāsahīrū,<BR>
Rajjaṃ pahāya paramaṃ pitarā padattaṃ<BR>
Nekkhammapāramiparo vanamotarittha. (266)<BR>
(Ayogharacariyaṃ.)<BR>
25<BR>
Yo pañcakāmaguṇadīpanato'padiṭṭha-<BR>
Sambhattamittavacanampi paṭikkhipitvā,<BR>
Niddhantakañcananibhacchavi kañcanākhyo<BR>
Patvā tapovanamapabbaji bandhavehi. (267)<BR>
(Bhisacariyaṃ.)<BR>
<BR>
<BR>
[SL Page 101] [\x 101/]     <BR>
<BR>
26<BR>
Pakkhittadaddulanahārurivā'nalamhi<BR>
Saṅkhāradhammavisaye paṭivaṭṭitatto,<BR>
Yo soṇabhusurasudhī vibhavaṃ pahāya<BR>
Pabbajjituṃ sapariso pavanaṃ jagāma. (268)<BR>
(Soṇapaṇḍitacariyaṃ. Iti nekkhamma pārami.)<BR>
27<BR>
Yo seṇako sudhi pasibbakagabbhasāyiṃ<BR>
Vippassi mohakalusikatamānasassa,<BR>
Sappaṃ sughoramupadassiya dīghadassī<BR>
Paññāsupāramimapūrayi bhurimedho. (269)<BR>
(Seṇakapaṇḍita cariyaṃ.)<BR>
28<BR>
Yo yaṃ mahosadhasamākhyasudhī sudhīso<BR>
Ummaggasaṃvutanisaggavatisamo'pi,<BR>
Ummaggato'va sabalaṃ mithilādhināthaṃ<BR>
Paññāpajāpatipati riputo mumoca. (270)<BR>
(Mahosadhacariyaṃ iti paññā pāramī.)<BR>
<BR>
<BR>
[SL Page 102] [\x 102/]     <BR>
<BR>
29<BR>
Vālenu'ḷāraviriyo viriyena ghoraṃ<BR>
Saṃsāradukkhamiva yo kisakālako'pi,<BR>
Gambhīrasāgarajalaṃ sapajānukampī<BR>
Ussiñcituṃ satatamārahi sattasāro. (271)<BR>
(Kālaka cariyaṃ)<BR>
30<BR>
Rājāmahādijanako janakundacando<BR>
Gambhīrabhurisalilaṃ salilākaraṃ yo,<BR>
Sūro'rubāhuviriyo viriyaṃ tatāra<BR>
Saṃsārasindhutaraṇe taraṇīsarūpo. (272)<BR>
(Mahājanakacariyaṃ. Iti viriyapārami.)<BR>
31<BR>
Yo khantitintahadayo yatikhantivādī<BR>
Chedāpite'pi sakalaṃ sakalattabhāve,<BR>
Samapūtakhantijalamevabhūsaṃ siseca<BR>
Vyāpādapāvakapadittakalāburāje. (273)<BR>
(Khantivādī cariyaṃ)<BR>
<BR>
<BR>
[SL Page 103] [\x 103/]     <BR>
<BR>
32<BR>
Yo dhammapālanaparo susu dhammapālo<BR>
Kārāpite'pi vadhakeha'simālakammaṃ,<BR>
Āsannatāpanirayamhi patāparāje<BR>
Khantiṃ pavattayi manappitakhantimetto. (274)<BR>
(Dhammapāla cariyaṃ. Iti khantipāramī.)<BR>
33<BR>
Yo antarīpagabhayaṃkarasuṃsumāra-<BR>
Muddhāsamappitapado kapirājabhūto,<BR>
Dinnaṃ paṭiññamanukubbamanaññalabbhaṃ<BR>
Najjā papāta paratīramasaccabhīrū. (275)<BR>
(Kapirāja cariyaṃ)<BR>
<BR>
<BR>
[SL Page 104] [\x 104/]     <BR>
<BR>
34<BR>
Yo saccapāramiparo vasi paccanāmo<BR>
Saccena saccamahīsandhiya saccadassī,<BR>
Poriṃ samaggakaraṇiṃ sirijambudīpe<BR>
Sampālayaṃ sakalalokamavoca vācaṃ. (276)<BR>
(Saccasavbhaya cariyaṃ.)<BR>
35<BR>
Yo vaṭṭapotakadijo avirūḷhapakkha-<BR>
Pādo'tikhuddakakulāvakagabbhasāyī,<BR>
Saccena soḷasakarisamitappadese<BR>
Dāvagginibbutimakā thiramāyugantaṃ. (277)<BR>
(Vaṭṭapotaka cariyaṃ.)<BR>
36<BR>
Yo gijjhakākabakabāṇakabhakkhabhuta-<BR>
Bandhu nidāgharavitāpaparikkhayā'pe,<BR>
Ritte saramhi parimocayi maccharājā<BR>
Saccena'kālajaladāgamapaccayena. (278)<BR>
(Maccharāja cariyaṃ.)<BR>
<BR>
<BR>
[SL Page 105] [\x 105/]     <BR>
<BR>
37<BR>
Duṭṭhāhidaṭṭhavisavegavimucchitaṃ yo<BR>
Maṇḍabbatāpasavaro'rasayaññadattaṃ,<BR>
Katvāna saccakiriyaṃ karuṇāya kaṇha-<BR>
Dīpāyano muni mumoca tamāpadamhā. (279)<BR>
(Kaṇhādīpāyana cariyaṃ.)<BR>
38<BR>
Yo porisādavasago sutasomarājā<BR>
Rajje tiyojanasate sakajīvite'pi,<BR>
Saccaṃ rarakkha nanu saccaparo nirāso<BR>
Dinnaṃ paṭissavamubhinnamapānukubbaṃ. (280)<BR>
(Sutasomacariyaṃ. Iti saccapāramī.)<BR>
39<BR>
Nibbinnarajjavibhavo bhavabhīrūtāya<BR>
Yo mūgapakkhabadhirākati mūgapakkho,<BR>
Nīte nikhātumapaki sīvathikāvakāse<BR>
Daḷhaṃ adhiṭṭhitavataṃ vata nojahāsi. (281)<BR>
(Temiyacariyaṃ. Iti adhiṭṭhāna pāramī.)<BR>
<BR>
<BR>
<BR>
[SL Page 106] [\x 106/]     <BR>
<BR>
40<BR>
Mettavihāraparamo piturandhayaṭṭhi<BR>
Yo somasommayadayo'pi suvaṇṇasāmo,<BR>
Vāḷehi samparivuto pavane vihāri<BR>
Mettākhyapāramimapūrayi pāpabhīrū. (282)<BR>
(Suvaṇṇasāmacariyaṃ.)<BR>
41<BR>
Yo ekarājavisuto bhuvi kāsirājā<BR>
Mettākalattadutiyo sakajīvite'pi,<BR>
Avachinnarajjavibhāve paṭipakkharāje<BR>
Mettāya samphari samaṃ paribhāvitāya. (283)<BR>
(Ekarājacariyaṃ. Iti mettā pāramī.)<BR>
<BR>
<BR>
[SL Page 107] [\x 107/]     <BR>
<BR>
42<BR>
Yā lomaihaṃsavisuto'pi tulāsarikkho<BR>
Mānāvamānanakaresu sukhe ca dukkha,<BR>
Vāsaṃ cavaṭṭhiparikiṇṇasusānamajjhe<BR>
Veraṃ averamanupecca rarakkhu'pekkhaṃ. (284)<BR>
(Lomahaṃsacariyaṃ. Iti upekkhāka pakāramiṃ)<BR>
43<BR>
So bodhiyā'bhiniyato paripakkañāṇo<BR>
Buddhaṅkuro'pacitapāramitābalena,<BR>
Nijjhāmataṇha'sitakañjakkhuppipāsa-<BR>
Lokantarorunirayesu na jātu jāto. (285)<BR>
44<BR>
Nālattha paṇḍakanapuṃsakamūgapakkha-<BR>
Chaccandhajātibadhiritthijaḷattabhāvaṃ,<BR>
So makkhikāmakasakutthakipillikādi-<BR>
Jātyā napātubhavi kīṭapaṭaṅakgajātyā. (286)<BR>
<BR>
<BR>
[SL Page 108] [\x 108/]     <BR>
<BR>
45<BR>
Nālattha gandhagajato puthulatta bhāvaṃ<BR>
Nālattha vaṭṭasusukā sukhumanta bhāvaṃ,<BR>
Nālattha umdanamammanakatta bhāvaṃ<BR>
Nālattha evamatihīnataratta bhāvaṃ.<BR>
46<BR>
Nāhosi mātuvadhako pitughātako vā<BR>
Nāhosi saṅghabhiduro arahantaghāto,<BR>
Nāhosi duṭṭhahadayena tathāgatassa<BR>
Nāhosi saṃjananako rudhirassa kāye. (288)<BR>
47<BR>
Kammaṃ phakhalaṃ tadubhayaṃ paṭibāhino ye<BR>
Ucchedadiṭṭhigatikā vihariṃsu tesaṃ,<BR>
Laddhiṃ kadāci naparāmasi saddahāno<BR>
Kammaṃ phalaṃ niyatabodhiparāyaṇo so. (289)<BR>
<BR>
<BR>
[SL Page 109] [\x 109/]     <BR>
<BR>
48<BR>
Yasmiṃ bhave bhavati nāmacatukkamattaṃ<BR>
Tatrā'pi puññakaraṇattha masaññasatte,<BR>
Aṭṭhānato napaṭisandhimagaṇhi suddhā-<BR>
Vāsesu pañcasu kadāci papañcabhīrū. (290)<BR>
49<BR>
Buddhaṅkuro niyatabodhipado kadāci<BR>
Dīghāyukesu'pibhavesu sukhānapekho,<BR>
Katvā'dhimuttivacanaṃ idha jīvaloke<BR>
Nibbatti so tidasapāramipūraṇatthaṃ. (291)<BR>
50<BR>
Iccevaṃ so purisanisabho duppavesassa bodhi-<BR>
Pāsādassā'vataraṇasamattiṃsatisseṇirūpaṃ,<BR>
Nipphādento parahitarato pāramīdhammajātaṃ<BR>
Saṃsāre saṃsari cirataraṃ ghoradukkhaṃ titikkhaṃ. (292)<BR>
---------<BR>
Iti medhānandābhidhānena yatinā viracite sakalakavijana<BR>
Hadayānanda dānanidāne jinavaṃsadīpe durenidāne<BR>
Pāramidhammābhisaṅkharaṇa pavatti paridīpo<BR>
Catuttho saggo.<BR>
---------<BR>
[SL Page 110] [\x 110/]     <BR>
<BR>
1<BR>
Atthavattapadaṃ nānāvaṇṇamaṇṇavajānvitaṃ,<BR>
Patthyāvattamivāhosi jetuttarapuraṃ pure. (293)<BR>
(Silesa bandhanaṃ.)<BR>
2<BR>
Parikhāmekhalādāma baddhapākārasoṇinī,<BR>
Rarāja rājadhānī sā vadhūva patimaṇḍitā. (294)<BR>
<BR>
<BR>
[SL Page 111] [\x 111/]     <BR>
<BR>
3<BR>
Maṇisiṅgaṃsumālābhi bālaṃsumālivibbhamaṃ,<BR>
Sasaṅkamaṇḍalaṃ tasmiṃ palamhesā'bhīsārikā. (295)<BR>
4<BR>
Indirāmandirā'mandamaṇimandirasālinī,<BR>
Hemaddhajāvali tasmiṃ kiḷāpayi kalāpino. (296)<BR>
5<BR>
Rarāja nāgarājānaṃ kappitābharaṇehi ca,<BR>
Dāṭhāhi dānadhārāhi meghavacchantā'va sā purī. (297)<BR>
6<BR>
Turaṅganikaroṇḍutadhulidhūsaritambaraṃ,<BR>
Nivāritātapaṃraṅgavitānassirimāhari. (298)<BR>
<BR>
<BR>
[SL Page 112] [\x 112/]     <BR>
<BR>
7<BR>
Nīlasevāladhammillā samphullakamalā'nanā,<BR>
Tahimuppalalola'kkhī haṃsapīnapayodharā. (299)<BR>
8<BR>
Kiñjakkharājirasānāruddharodhanitambinī,<BR>
Bhiṅgālimaṇimañjirā nārī'vā'suṃ sarojinī. (300)<BR>
(Silesa bandhanaṃ.)<BR>
9<BR>
Kevakalaṃ kapparukkhehi vinā sā rājadhānya'hu,<BR>
Visāṇārājadhānī'va sabbasampattisālinī. (309)<BR>
10<BR>
Kadāci purisājañño rājā'hosi pure tahiṃ,<BR>
Vessantaro'tināmena vissuto bhuvanattaye. (302)<BR>
<BR>
<BR>
[SL Page 113] [\x 113/]     <BR>
<BR>
11<BR>
Kumāro'va samāno so dānakīḷāparāyaṇo,<BR>
Kāyūpagāni dhātīnaṃ ratanābharaṇāni'pi. (303)<BR>
12<BR>
Khaṇḍākhaṇḍaṃ karitvāna navakkhantuṃ kapariccaji,<BR>
Evaṃ bāhiravatthūnidadanto aṭṭhavassiko. (304)<BR>
13<BR>
Pāsādamabhirīhitvā sonisajjā'bhiyācanaṃ,<BR>
Dassāmī'ti vicintesi sisakkhimaṃsalohitaṃ. (305)<BR>
14<BR>
Sukhedhito mahāsatto sukkapakkhe'va candimā,<BR>
Pālesi dasadhammena patvā rajjasiriṃ pajaṃ. (306)<BR>
15<BR>
Nisajjo paripāsāde so rājā ekadā raho,<BR>
Kāmānaṃ saṅakkilesañca vokārādīnavaṃ sari. (307)<BR>
<BR>
<BR>
[SL Page 114] [\x 114/]     <BR>
<BR>
16<BR>
Pabbajjāhirato rājā nibbinto vibhavebhave,<BR>
Sampattisāramādāya hitvā rajjasiriṃ varaṃ. (308)<BR>
17<BR>
Mattamātaṅakgarājā'va aggipajjalakānanā,<BR>
Rudato ñātisaṅakghassa agārasmā'bhi nikkhamī. (309)<BR>
18<BR>
Campakāsokavakulatarusaṇḍasumaṇḍitaṃ,<BR>
Sikhaṇḍimaṇḍalākhaṇḍakīḷaṃ kokilakūjanaṃ. (310)<BR>
19<BR>
Anekamigapakkhīnamāsayaṃ salilāsayaṃ,<BR>
Vīkāsakusumāmodappavāsitasamīraṇaṃ. (311)<BR>
20<BR>
Madhumattā'liṅdhaṅkāranibbhara'mburuhākaraṃ,<BR>
Sampātanijjharā'rāvagambhīrabhuribhūdharaṃ. (312)<BR>
<BR>
<BR>
[SL Page 115] [\x 115/]     <BR>
<BR>
21<BR>
Pavavekakkhamaṃ vaṅkapabbhāraṃ girigabbharaṃ,<BR>
Duppavesapakathaṃ vaṅkagirināmatapovanaṃ. (313)<BR>
22<BR>
Patvā laddhe'sipabbajjā kavilāso so mahībhujo,<BR>
Caranto brahmacariyaṃ cirassaṃ vītināmayi. (314)<BR>
23<BR>
Tassarañño mahesipi maddīnāma sukhedhitā,<BR>
Puttadhītūbhisaddhiṃ taṃ tapovanamupāvisi. (315)<BR>
24<BR>
Mahiccho pūjakovippo tadā bīgacchadassano,<BR>
Yena vessantarosattasāro tenupasaṅkami. (316)<BR>
<BR>
<BR>
[SL Page 116] [\x 116/]     <BR>
<BR>
25<BR>
Attho kammakarehī'ti jarājajjaritassa me,<BR>
Puttañcadhītaraṃ yācī dhīraṃ patvā dayāparaṃ. (317)<BR>
26<BR>
Ubho kaṇhājinaṃ jāliṃ sasenahabhārabhājanaṃ,<BR>
Sammāsambodhikāmo so taṇhādāsabyamuttiyā. (318)<BR>
27<BR>
Dakkhiṇodakasamputajūjaka'ñjalibhājane,<BR>
Samappayittha bandhitvā agamā'dāya niddayo. (319)<BR>
28<BR>
Dānādhimuttīvīmaṃsī vippākappenu'pāgato,<BR>
Saṃyāci devarājā'tha maddideviṃ patibbataṃ. (320)<BR>
29<BR>
Dakkhiṇodakaniddhotahattho so dakkhiṇodakaṃ,<BR>
Katvā devesavippassa deviṃ devo pariccaji. (321)<BR>
<BR>
<BR>
[SL Page 117] [\x 117/]     <BR>
<BR>
30<BR>
Sattakkhattuṃ pakampittha tassa pāramitejasā,<BR>
Sādhusādhūti pattānumodantī'va mahīvadhū. (322)<BR>
31<BR>
Iccevaṃ purisārañño paripācinapāramī,<BR>
Maṇiraṃsismujjota pāsādasatalaṅkate. (323)<BR>
32<BR>
Mandamandāniloṇḍūta pañcavaṇṇaddhajālīnaṃ,<BR>
Maṇikiṃkiṇijālānurāvasotarasāyane. (324)<BR>
33<BR>
Dibbehi naccagītehi vāditehi manorame,<BR>
Kandappamaṇḍapākāra raṅgamaṇḍapamaṇḍite. (325)<BR>
34<BR>
Dibbantadibbarājūnaṃ indacāpasatehi'va,<BR>
Cūḷāmaṇīmarīcihī sambādhīkaḷita'mbare. (326)<BR>
<BR>
<BR>
[SL Page 118] [\x 118/]     <BR>
<BR>
35<BR>
Accharāhi kucañcandanamitaṅgīhi dūrato,<BR>
Vidhūtacandikārāji cārucāmara mārute. (327)<BR>
36<BR>
Suttappabuddhaposo'va tusite tidasālaye,<BR>
Tato cavitvā nibbatti hutvā santusita'vhayo. (328)<BR>
37<BR>
Dibbesu pañcakāmesu vasanto tusitālaye,<BR>
Pañcindriyāni lokekalocano paricārayi. (329)<BR>
38<BR>
Tadā dasasahassesu cakkavāḷesu devatā,<BR>
Ekattha sannipatitā sutvā buddhahaḷāhaḷaṃ. (330)<BR>
39<BR>
Teno'pasaṅkamitvāna yenā'si purisuttamo,<BR>
Katvā tabbadanambhojaṃ nayanālikulālayaṃ. (331)<BR>
<BR>
<BR>
[SL Page 119] [\x 119/]     <BR>
<BR>
40<BR>
Cūḷāmaṇimayukhambutiddhotacaraṇāsane,<BR>
Baddhañjalipuṭambhojamakulāti samappayuṃ. (332)<BR>
41<BR>
Cakkavattipadaṃ sakkamārabrahmapadatayā,<BR>
Nakho mārisa patthetvā pāramī paripācitā. (333)<BR>
42<BR>
Veneyyabandhubhutena sammāsambodhimicchatā,<BR>
Tayā mārisa kicchena pūritā dasapāramī. (334)<BR>
43<BR>
Sadevakassa lokassa hitāya mātukucchiyaṃ,<BR>
Uppajjatūti yāciṃsu taṃdhīraṃ karuṇāparaṃ. (335)<BR>
44<BR>
Satavassāyuheṭṭhāpi uddhaṃ sahasahassato,<BR>
Yasmā akālo buddhānaṃ tasmā kālaṃ vipassi so. (336)<BR>
<BR>
<BR>
[SL Page 120] [\x 120/]     <BR>
<BR>
45<BR>
Yasmā aññesu dīpesu sambuddhā nopapajjare,<BR>
Jāyanti jambudīpasmiṃ tasmā dīpaṃ vipassi so. (337)<BR>
46<BR>
Yasmā milakkhadesesu nūppajjanti tathāgatā,<BR>
Jāyare majjhime dese tasmādesaṃ vipassi so. (338)<BR>
47<BR>
Yasmā najāyare vessasuddatvayesu jāyare,<BR>
Khantiye brāhmaṇe buddhā kulaṃ tasmā vipassi so. (339)<BR>
48<BR>
Yasmā anaññavisayā kucchi sambuddhamātuyā,<BR>
Tasmā āyuparicchedavasena passi mātaraṃ. (340)<BR>
49<BR>
Lokekalocano evaṃ katvā pañcāvalokanaṃ,<BR>
Tāsaṃ paṭiññaṃ pādāsi karuṇāpuṇṇamānaso. (341)<BR>
<BR>
<BR>
[SL Page 121] [\x 121/]     <BR>
<BR>
50<BR>
Tappādatāmarasacumbita moḷimālā<BR>
Sampattadevaparisā'ntaradhāyi tāva,<BR>
Ogayha nandanavanaṃ tusitādhirājā<BR>
Tamhā cavī matidayādayināsabhāyo. (342)<BR>
---------<BR>
Iti medhānandābhidhānenayatinā viracite sakalakavijana<BR>
Hadayānandadānatidāne jinavaṃsadīpe durenidāne<BR>
Vessantaracariyappabhutidevārādhanā<BR>
Pavatti paridīpo<BR>
Pañcamo saggo.<BR>
---------<BR>
Jinavaṃsadīpe<BR>
Dūrenidāna bhāgo paṭhamo.<BR>
---------<BR>
<BR>
<BR>
[SL Page 122] [\x 122/]     <BR>
<BR>
1<BR>
Yā sattasārapabhavā sirijambudīpe<BR>
Phītā'marāvatipurī'va purīvataṃsā,<BR>
Ādiccavaṃsikanarindapaveṇi bhūmi<BR>
Lakkhyālayā kapilavatthupurī pure'si. (343)<BR>
2<BR>
Vaṇṇehi kaṇṇasukhasaddarasehi jāta-<BR>
Rūpehi atthavisarehi yatīhi yuttā,<BR>
Yā rājadhāni puthupāṇagaṇappadehi<BR>
Āsī (vasantatilakā) racanā yatheva. (344)<BR>
(Silesa bandhanaṃ.)<BR>
<BR>
<BR>
[SL Page 123] [\x 123/]     <BR>
<BR>
3<BR>
Pācīdisābhujalatāya mahīyuvatyā<BR>
Sannaddhasaṅkhavalayassirimāvahantaṃ,<BR>
Yassā sudhāsuparikammakataṃ rarāja<BR>
Pākāracakkamacalaṃ makuṭānukāraṃ. (345)<BR>
4<BR>
Yassā rarāja parikhā nagarindirāya<BR>
Kiñjakkhiñjaritatīradasābhirāmā,<BR>
Saṃsibbitālivittīmaṇitantupantī<BR>
Pākārasoṇibharato galitambaraṃ'va. (346)<BR>
5<BR>
Kandappadappamadirāmadamattadhuttā<BR>
Mandānileritasunīlalatāvitānaṃ,<BR>
Yasmiṃ vilolanayanañjalipiyamānaṃ<BR>
Āpānabhuminibhamopavanaṃbhajiṃsu. (347)<BR>
<BR>
<BR>
[SL Page 124] [\x 124/]     <BR>
<BR>
6<BR>
Mattaṅganāya navayobbanagabbitāya<BR>
Raṅgālayaggamaṇidappaṇabimbitehi,<BR>
Yā rājadhāni ghanapīnapayodharehi<BR>
Sommānanehi bhaji mānasavāpisobhaṃ. (348)<BR>
7<BR>
Saṅkappitābharaṇaraṃsi sateratālī<BR>
Dāṭhābalākavisarā madavuṭṭhidhārā,<BR>
Yasmiṃ pure gharamayūrakulaṃ akāle<BR>
Kīḷāpayiṃsu varavāraṇavārivāhā. (349)<BR>
8<BR>
Pākāracakkabahiniggata muggarāgaṃ<BR>
Yasmiṃ turaṅganikaruddhaṭadhūlijālaṃ,<BR>
Racchāvatārajanatāya khaṇaṃ janesi<BR>
Bhītiṃ padittapalayānalajālasobhaṃ. (350)<BR>
<BR>
<BR>
[SL Page 125] [\x 125/]     <BR>
<BR>
9<BR>
Yasmiṃ vimānamaṇisiṅgajutippabandha-<BR>
Sañcumbitaṃ jitaraviṃ hariṇḍakabimbaṃ,<BR>
Nārījanānanasarojakatāvamānaṃ<BR>
Kodhābhibhutamiva vaṇṇavikāramāpa. (351)<BR>
10<BR>
Yatthissarehi samadhiggahitāni tuṅga-<BR>
Kelāsakuṭadhavalāti manoharāti,<BR>
Niccaṃ sudhāsuparikammakatāni cā'suṃ<BR>
Lakkhīniketananibhāni niketanāni. (352)<BR>
11<BR>
Yatthindanilamaṇimāpitamaṇḍapagge<BR>
Hemaddhajāvaliparibbhamaṇaṃka puramhi,<BR>
Jīmūtakūṭapamukhe satavijjumālā-<BR>
Līlāvahaṃ virahinīnamaghaṃ janesi. (353)<BR>
<BR>
<BR>
[SL Page 126] [\x 126/]     <BR>
<BR>
12<BR>
Sañjhānurāgamaṇitoraṇadīdhitīhi<BR>
Bhinnandhakāranikarā'khilanāgarānaṃ,<BR>
Yā rājadhāni janayantipi tuṅgatuṭṭhiṃ<BR>
Pītyā navāsi rajanīsma bhisārikānaṃ. (354)<BR>
13<BR>
Sevālakesarasamākulatīrabhāgā<BR>
Samphullarattapadumuppalakallahārā,<BR>
Haṃsālisārasasamosaraṇābhirāmā<BR>
Yasmiṃ sunimmalajalā kamalākarāsuṃ. (355)<BR>
14<BR>
Yasmiṃpure kulavadhūvadanambujānaṃ<BR>
Laddhuṃ nirūpamasiriṃ bhusamussahantā,<BR>
Yāvajja setasarasiruhasītaraṃsī<BR>
Aññoññabaddhapaṭighā'va vajanti nāsaṃ. (356)<BR>
<BR>
<BR>
[SL Page 127] [\x 127/]     <BR>
<BR>
15<BR>
Yasmiṃ suvaṇṇamakaṇirūpiyavaṃsavaṇṇa-<BR>
Muttāpavāḷacajirehi mahārahehi,<BR>
Nānāpaṇā sukhumakāsikasāṇahaṅga-<BR>
Koseyyakhomavasanehi'bhavuṃ papuṇṇā. (357)<BR>
16<BR>
Cakkāsisattidhanukuntagadādibhatthā<BR>
Sannaddhahemakavacā vijitārivaggā,<BR>
Saṅgāmasāgarasamuttaraṇātisurā<BR>
Yodhā yahiṃ puravare akariṃsu rakkhaṃ. (358)<BR>
17<BR>
Phūṭṭhā ka vāṭanikaṭe maṇimandirānaṃ<BR>
Kappāsapaṭṭadhavalā saradabbharājī,<BR>
Yasmiṃ khaṇaṃ javanikāsirimādadhānā<BR>
Thīnaṃ jugopa madhupehi mukhambujāni. (359)<BR>
<BR>
<BR>
[SL Page 128] [\x 128/]     <BR>
<BR>
18<BR>
Nibbiddhavīthivisarehi susajjitehi<BR>
Niccussavāya puramussitatoraṣehi,<BR>
Bhogindabhoganikarehi rasātalaṃ'va<BR>
Yaṃ sampasāritaphaṇehi babhuva rammaṃ. (360)<BR>
19<BR>
Yasmiṃpure vivaṭamandirajālakānaṃ<BR>
Uddhūtadhulimalinīkaḷitālakānaṃ,<BR>
Nārinamindurucīrānana dappaṇesu<BR>
Lokassa locanamaṇi paṭibimbitā'suṃ. (361)<BR>
20<BR>
Gambhīrasaṅkhapaṭabhaddhanibhūrighosaṃ<BR>
Kelāsakūṭadhavalālayapheṇapiṇḍaṃ,<BR>
Yaṃ puṇṇasattaratanaṃ purakhīrasindhuṃ<BR>
Lakkhī alaṅkari turaṅgataraṅgavegaṃ. (362)<BR>
<BR>
<BR>
[SL Page 129] [\x 129/]     <BR>
<BR>
21<BR>
Reṇuppabandhamalinaṃ kavanarājinīlaṃ<BR>
Madhavātimattamadhupaṃ padumābhirāmaṃ,<BR>
Yaṃ rājahaṃsabhajitaṃ avatiṇṇalokaṃ<BR>
Āsi puraṃ vikacakañjavanaṃ yatheva. (363)<BR>
(Silesabandhanaṃ.)<BR>
22<BR>
Yasmiṃpuramhi ratanujjalanīlakaṇṭhā<BR>
Rāgāvamadditadharā'vivaṭadvijāli,<BR>
Āsuṃpayodharabharā'viraḷappadesā<BR>
Sampattavuṭṭhidivasāviyamātugāmā. (364)<BR>
(Silesabandhanaṃ.)<BR>
<BR>
<BR>
[SL Page 130] [\x 130/]     <BR>
23<BR>
Dhammānudhammapaṭipatti parāyaṇassa<BR>
Saṃsārabhīrukajanassa tapovanābhā,<BR>
Yā rājadhāni pacurandhaputhujjanānaṃ<BR>
Āpānabhumiva babhūvu'bhayappakārā. (365)<BR>
24<BR>
Buddhaṅkurassa ravivaṃsapabhaṅkarassa<BR>
Sammā sukhānubhāvanāya subhumibhutā,<BR>
Bho yādisi kapilavatthupuri pure'si<BR>
Dhammassabhāvamadhunā paridīpaye sā. (366)<BR>
25<BR>
Tasmiṃ babhūva nagare nagarādhirāje<BR>
Rājā sunīticaturo catusaṅakgahehi,<BR>
Dhammena sabbajanarañjanako kadāci<BR>
Suddhodanavhavisuto ravivaṃsaketu. (367)<BR>
<BR>
<BR>
[SL Page 131] [\x 131/]     <BR>
<BR>
26<BR>
Disvā'vatārakalusikatamattabhāvaṃ<BR>
Ukkaṇṭhite'va kamalā kamalāpatissa,<BR>
Bhūpālipālibhajitaṃ caraṇāravindaṃ<BR>
Saṃsevi yassa ravivaṃsadhajassa rañño. (368)<BR>
27<BR>
Yassā'vanīsakavino kavikaṇṭhabhusā<BR>
Vāṇivadhū madhurakomakalakattavāṇī,<BR>
Patvā catummukhamukhambujakānanamhā<BR>
Haṃsīva mānasataḷākamalaṅkarittha. (369)<BR>
28<BR>
Sabbāridappamathanopari ekadhatvā<BR>
Ajjhattikāriparājiyamappasayhaṃ,<BR>
Saṃsuddhacittanikase nisitena tāva<BR>
Paññāyudhena avadhittha mahībhujo yo. (370)<BR>
<BR>
<BR>
[SL Page 132] [\x 132/]     <BR>
<BR>
29<BR>
Yasmā mahīpatimahīdharato upekkhā-<BR>
Veḷātalāvadhi dayāsalilena puṇṇā,<BR>
Mettāsavanti pabhavā muditumimālā<BR>
Ajjhottharittha bhuvanattayagaṃjanoghaṃ. (371)<BR>
30<BR>
Sampannadānasadanambudharehi yassa<BR>
Dānādhimuttiparamassa manodahesu,<BR>
Taṇhātaṭāni kapaṇaddhikayācakānaṃ<BR>
Hinnāni sattaratanambunipātanena. (372)<BR>
31<BR>
Yassindanīlanayanaṃ rajatāvadāta-<BR>
Dantaṃ suvaṇṇavadanañca pavāḷasīsaṃ,<BR>
Muttāmayaṅgavayavaṃ ratanehi nānā<BR>
Dehaṃ sumāpitamivāsi pitāmahena. (373)<BR>
(Sīlesabandhanaṃ)<BR>
<BR>
<BR>
[SL Page 133] [\x 133/]     <BR>
<BR>
32<BR>
Yassātipaṇḍarayasovisaro'sadhīso<BR>
Saṅekkācitānanasaro'rinarādhipānaṃ,<BR>
Sokandhakārabhiduro ripurājinīnaṃ<BR>
Āsāgarantapaṭhaviṃ paridhikarittha. (374)<BR>
33<BR>
Rājaññachappadakulaṃ sakalaṃ padesa-<BR>
Rajjādhipaccamakarandarasābhilāsaṃ,<BR>
Yassattabhāvakamalākaraphullitāni<BR>
Saṃsevi cārucaraṇambūruhāni bhatyā. (375)<BR>
<BR>
<BR>
[SL Page 134] [\x 134/]     <BR>
<BR>
34<BR>
Setātapattamiva vissutakittipuñjaṃ<BR>
Katvā'sipattamiva pāvakabhīmatejaṃ,<BR>
Yasmiṃ sarajjamanusāsati sesabhūpā<BR>
Chattāsibhūsitakarā sakakiṅkarā'va. (376)<BR>
35<BR>
Dvārāni'nekakapaṇḍikayācakānaṃ<BR>
Ugghāṭitopya'virataṃ ratanālayesu,<BR>
Saddhādisattadhanarakkhaṇatapparo saṃ<BR>
Dvārattayaṃ pidahi yo kapilādhinātho. (377)<BR>
36<BR>
Yassussitaddhanueṇo pabalārivaggaṃ<BR>
Vissaṭṭhābāṇavisarabbisamubbahanto,<BR>
Bhasmikari karikarāyatapīnabāhu-<BR>
Sappo suphoṭhitajiyāpariphandajivho. (378)<BR>
<BR>
[SL Page 135] [\x 135/]     <BR>
<BR>
37<BR>
Lakkhīnidhānanagaraṇṇavapātubhūto<BR>
Mantindakūṭasikharīvalayāvuto yo,<BR>
Vālaggamattampi rājasiṇerurājā<BR>
Kodhānilena ripuraññamakampiyo'si. (379)<BR>
38<BR>
Bhasmikatākhīlavipakkhanarindakaṭṭho<BR>
Kodhānalo sarasamīraṇabhāvitopi,<BR>
Nibbāyi paghgaritabappajalehi yassa<BR>
Lolabbilocanaghaṭehi vipakkhathīnaṃ. (380)<BR>
39<BR>
Sannītimaggajalituggamatippadīpo<BR>
Kittippabandhadhavalīkatajivaloko,<BR>
Rājindamoḷimaṇilaṅkatapādapīṭho<BR>
Dhammena rajjamanusāsi ciraṃ sarājā. (381)<BR>
<BR>
[SL Page 136] [\x 136/]     <BR>
<BR>
40<BR>
Tassatipīvarapayodharabhaddakumbha-<BR>
Dvandātibhāraviraḷīkatamajjhabhāgā,<BR>
Niddosabālaravimaṇḍalacārugaṇḍā<BR>
Dibbaccharājitavirājitarūpasobhā. (382)<BR>
41<BR>
Samphullanīlakamalāmalanīlanettā<BR>
Olambamānamaṇikuṇḍalalambakaṇṇā,<BR>
Muttāvalivadasanāvali haṃsadhenu-<BR>
Helāpahāsagamanā muducāruvāṇī. (383)<BR>
42<BR>
Bimbādharā jaladharāyatakesapāsā<BR>
Sovaṇṇadappaṇanibhānanacandabimbā,<BR>
Sannīrapupphamakuḷopamacārujaṅghā<BR>
Kandappa maṅgalasilātalasoṇibhāgā. (384)<BR>
<BR>
<BR>
[SL Page 137] [\x 137/]     <BR>
<BR>
43<BR>
Nābhālavāḷaruhanīlatamālavallī-<BR>
Līlāvinaddhanavakomalaromarājī,<BR>
Lāvaṇṇavāridhitaraṅgabhujā'bhinīla-<BR>
Subbhulatāmakaraketanacāparūpā. (385)<BR>
44<BR>
Bhupālavaṃsakamalākararājabhaṃsi<BR>
Māyāvadhu iva sujampatino sujātā,<BR>
Candassakomudi'va vijjuriva'mbudassa<BR>
Rañño'ticārucaritāsi piyā mahesi. (386)<BR>
<BR>
<BR>
[SL Page 138] [\x 138/]     <BR>
<BR>
45<BR>
Tasmiṃ nagopamaghare nagare tadāsi<BR>
Āsāḷhimaṅgalamaho divasānisatta,<BR>
Milāsugandhaparamaṃ vigatāsavaṃ taṃ<BR>
Nakkhattakīḷamakarittha mahesi māyā. (387)<BR>
46<BR>
Vuṭṭhāya sattamadināgatapuṇṇamāya<BR>
Pāto sugandhaparivāsitavārinā sā,<BR>
Katvā sinānamatulaṃ kapaṇḍikānaṃ<BR>
Dānaṃ adāsi catulakkhadhanabbayena. (388)<BR>
47<BR>
Vatthāhatehi sunivatthasupārutā sā<BR>
Bhutvā'ggabhojanamadhiṭṭhituposatha'ṅgā,<BR>
Niddāturā supinamovarakaṃ pavissa<BR>
Kalyāṇamaddasa sirīsayane nipannā. (389)<BR>
<BR>
<BR>
[SL Page 139] [\x 139/]     <BR>
<BR>
48<BR>
Netvā nipannasayanaṃ himavantapasse<BR>
Heṭṭhā visālatarasāḷamahīruhassa,<BR>
Naṃ saṭṭhiyojanakacārumanosilāyaṃ<BR>
Āropayiṃsu caturo kira devarājā. (390)<BR>
49<BR>
Netvā manussamalasaṃharaṇāya tamhā'<BR>
Notattanāmarahadaṃ sunahāpayitvā,<BR>
Devitthiyo sapadi dibbamayehi nesaṃ<BR>
Vatthehi gandhakusumehi alaṅkaritvā. (391)<BR>
50<BR>
Tatthubbhavo lasati rūpiyapakabbato yo<BR>
Tassodare'tirucire kanakabbimāne,<BR>
Pācīnasīsavati dibbamayamhi sammā<BR>
Paññāpitaggasayanamhi sayāpayiṃsu. (392)<BR>
51<BR>
Oruyha setavaravāraṇarājaveso<BR>
Buddhaṅkuro rucirakañcanapabbatamhā,<BR>
Āruyha sajjhudharaṇidharamuttarāya<BR>
Soṇḍāya setasarasiruhamubbahanto. (393)<BR>
<BR>
<BR>
[SL Page 140] [\x 140/]     <BR>
<BR>
52<BR>
Patvā vimānavathakuñcanadaṃ naditvā<BR>
Katvā padakkhiṇamalaṅkatamātuseyyaṃ,<BR>
Bhetvāna tāyapana dakkhiṇapassamanto<BR>
Kucchiṃ paviṭṭhasadiso supinena diṭṭho. (394)<BR>
53<BR>
Māyāya rājavadhuyā rucirānanāya<BR>
Āsāḷhipuṇṇamiyamuttara'sāḷhabhena,<BR>
Buddhaṅakkurassa paṭhamena mahāvipāka-<BR>
Cittena sampati ahū paṭisandhigabbhe. (395)<BR>
54<BR>
Buddhaṅkurassa paṭisandhigatassa gabbhe<BR>
Māyāya cārucaritāya ca khaggahatthā,<BR>
Nissesupaddavanirākaraṇāya rakkhaṃ<BR>
Gaṇhiṃsu tāva caturo surarājaputtā. (396)<BR>
<BR>
<BR>
[SL Page 141] [\x 141/]     <BR>
<BR>
55<BR>
Māyāya bhattuparamāya tatoppabhuti<BR>
Nūppajji kiñci purisesu sarāgacittaṃ,<BR>
Sā pañcakāmasukhinī akilantakāyā<BR>
Lābhenuḷārayasasāpyabhivaḍḍhitāsi. (397)<BR>
56<BR>
Paññāyi dhotaratane janikāya anto<BR>
Kucchiṃ gato yatharivāvutapaṇḍusuttaṃ,<BR>
Taṃ kucchinā pariharī dasamāsamattaṃ<BR>
Pattena telamiva rājini appamattā. (398)<BR>
57<BR>
Pāto'va pāṭipadage divase pabuddhā<BR>
Rañño kathesi supinaṃ atha so narindo,<BR>
Vedaṅgavedacature catusaṭṭhṛmatte<BR>
Pakkosayī dvijavare dvijavaṃsaketū. (399)<BR>
<BR>
<BR>
[SL Page 142] [\x 142/]     <BR>
<BR>
58<BR>
Lājuttarāya paribhaṇḍakatāya bhumyā<BR>
Paññāpitesu sukhumattharaṇatthatesu,<BR>
Bhaddāsanesu bhavanamhinisinnakānaṃ<BR>
Nemittikānamavanīpati bhusurānaṃ. (400)<BR>
59<BR>
Pakkhittasappimadhusakkhirakhīramissa-<BR>
Pāyāsapuṇṇaharirūpiyabhājanehi,<BR>
Vatthāhatāni dhanadhaññacayañca dhenū<BR>
Datvāna diṭṭhasupinassa phakhalaṃ apucchi. (401)<BR>
60<BR>
Mācintayittha tava rājiniyā janinda<BR>
Kucchimhi tampati patiṭṭhahi puttagabbho,<BR>
Ajjhāvasissati sañcepana cakkavatti<BR>
Rājā bhavissati agāramasaṃsayaṃ so. (402)<BR>
<BR>
<BR>
[SL Page 143] [\x 143/]     <BR>
<BR>
61<BR>
Hitvā sasattaratanaṃ catudīparajjaṃ<BR>
So pabbajissati sace bhavanā'bhigantvā,<BR>
Buddho bhavissati dhuvaṃ catusaccabuddho<BR>
Iccabruviṃsu supinatthavidū vidū te. (403)<BR>
62<BR>
Sā gabbhabhāravaṭharikatamajjhabhāgā<BR>
Gantuṃ sakaṃ kulagharaṃ kulakañjahaṃsi,<BR>
Icchāmahanti paṭivedayi devi rañño<BR>
So sampaṭicchi vacanaṃ karavīkavāṇyā. (404)<BR>
63<BR>
Tamhā mahānagarato nagaraṅgapuṇṇaṃ<BR>
So yāva devadahanāmikarājadhānī,<BR>
Muttā'vadātapuḷinattharaṇehi rājā<BR>
Lājopahāravidhinā kamaluppalehi. (405)<BR>
<BR>
<BR>
[SL Page 144] [\x 144/]     <BR>
<BR>
64<BR>
Santīrapupphakalasehi samappitehi<BR>
Mandātileritapaṭāka dhajāvalīhi,<BR>
Kārāpayī kanakarūpiyatoraṇehi<BR>
Addhānamaggasamalaṅkaraṇaṃ'takhippaṃ. (406)<BR>
65<BR>
Vandī'bhigītathutimaṅakgalagītikāhi<BR>
Pañcaṅgikehi turiyehi katupahāraṃ,<BR>
Tasmiṃ sumaṇḍitapasādhitamañjasamhi<BR>
Dibbavcarāsiriviḍambanarūpasobhaṃ. (407)<BR>
66<BR>
Deviṃ suvaṇṇasivikāya susajjitāya<BR>
Āropayitva khacitāya maṇīhi nānā,<BR>
Pesesi bhupati purakkhatañātisaṅghaṃ<BR>
Saddhiṃ sahassasacivehi sukhedhitaṃ so. (408)<BR>
<BR>
<BR>
[SL Page 146] [\x 146/]     <BR>
<BR>
67<BR>
Samthullapupphaphalapallavavattabhāra-<BR>
Rukkhākulaṃ ghanasunīlalatāvitānaṃ,<BR>
Hintālatālanaḷakīcakanāḷikera-<BR>
Sannīrapūgatiṇapādapapantisāliṃ. (409)<BR>
68<BR>
Sevālanīlasalilānilasītalehi<BR>
Otiṇṇakahaṃsavisarehi samullasattaṃ,<BR>
Jhaṅkārarāvamukharālikulākarāla-<BR>
Kiñjakkhajālabharitamburuhākarehi. (410)<BR>
69<BR>
Pupphābhigandhasurabhīkatagandhavāhaṃ<BR>
Addakkhisabbajanalocanapīyamānaṃ,<BR>
Nindantanandanavanaṃ vanajāyatakkhī<BR>
Sā lumbinīvanamanaṅgavimānabhūtiṃ. (411)<BR>
<BR>
<BR>
[SL Page 146] [\x 146/]     <BR>
<BR>
70<BR>
Sā rājinī navadalaṅgulipantīcāru-<BR>
Sākhābhujopahitamañjaricāmarehi,<BR>
Sannaddhakomalalatāvanitānamagge<BR>
Attupahārakaraṇāya katāvakāsā. (412)<BR>
71<BR>
Senāya cārucaraṇamburuhoddhaṭehi<BR>
Reṇūhi dhūsaritamaggamanakkamanti,<BR>
Saddhiṃ sakāya parisāya tatotaritvā<BR>
Taṃ lumbinīvanamupāvisi rāmaṇeyyaṃ.(413) 72<BR>
Taṃ rājiniṃ vanavadhu jitahaṃsagāmiṃ<BR>
Āmodamandamalayānilahatthagehi,<BR>
Sambhāvayittha mukharālikulābhikiṇṇa-<BR>
Reṇuppabandhaharisaṅkhasatehi magge. (414)<BR>
<BR>
<BR>
[SL Page 147] [\x 147/]     <BR>
<BR>
73<BR>
Gacchantiyā caraṇanūpuranādapāsa-<BR>
Baddhānamunnatasiromigapotakānaṃ,<BR>
Ummīlitāyatavilocanapantipakkhe<BR>
Dassesi nīlanalinīvanarājisobhaṃ. (415)<BR>
74<BR>
Uddhaṃ samaggasikharehi katāvakāsa-<BR>
Maggantarehi kalikākusumākulehi,<BR>
Nānālatākulamahiruhatoraṇehi<BR>
Uyyānabhumi upahārarate'va bhuya. (416)<BR>
75<BR>
Ukkhittapiñchabharamantasikhaṇḍimālā-<BR>
Kīḷāhi kokilakulaṅanikāhaḷehi,<BR>
Uyyānabhumi makaraṅajaraṅgabhumi-<BR>
Līlaṃ bhajittha bhamaraddhanivallakīhi. (417)<BR>
<BR>
<BR>
[SL Page 148] [\x 148/]     <BR>
<BR>
76<BR>
Niccaṃ vasantasamayassirimubbahantaṃ<BR>
Taṃkhovanaṃ vanavadhūhadayānutāpī,<BR>
Patto nidāghasamayopi janesi tuṭṭhiṃ<BR>
Tassā sirisakusumālikulāvataṃso. (418)<BR>
77<BR>
Tasmiṃ nidāghasuriyātapatāpitāmbhaṃ<BR>
Rittālavāḷamivakālamakālamegho,<BR>
Cintāturaṃ hadayamattasakhījanopi<BR>
Pīṇesi gabbhaparipākabharaṃ vāhantyā. (419)<BR>
78<BR>
Kaṭṭhāvasiṭṭhataravo parihīnapattā<BR>
Tassādharakkhidasanajjutisaṅgamena,<BR>
Āsuṃ navaṅkurapalāsavikāsapuppha-<BR>
Saṃvellitā'va ramaṇīyavanappa dese. (420)<BR>
<BR>
<BR>
[SL Page 149] [\x 149/]     <BR>
<BR>
79<BR>
Gimhābhītāpaparipīḷitaṅdhallikānaṃ<BR>
Gambhīrarāvamukharīkatadāyarāji,<BR>
Dukkhāturabbirahinīpamadājanassa<BR>
Āsi vilāpabadhirīkaḷite'va sāḷā. (421)<BR>
80<BR>
Tasmiṃ vikāsakalikāvalihārihārā<BR>
Kiñcāpi pakkaphakhalavallarikaṇṭhabhusā,<BR>
Nāsakkhi pūgatarupanti sumaṇḍitāya<BR>
Māyāya tāya sirimābharituṃ ghaṭantī. (422)<BR>
81<BR>
Uyyānamubbhamitamattamadhubbatehi<BR>
Campeyyapupphamakulehi samākulaṃtaṃ,<BR>
Uddhutadhumapaṭalehi manobhavassa<BR>
Dīpehi vāsabhavakanaṃ'va lasantamāsi. (423)<BR>
<BR>
[SL Page 150] [\x 150/]     <BR>
<BR>
82<BR>
Gabbhūpagaṃ bhamarakesakalāpabhārā<BR>
Buddhaṅkuraṃ pariṇataṅkuralomahaṃsā,<BR>
Vandantiyo viya tahiṃ thabakañjalīhi<BR>
Mandānileritalatāvanitā kanatā'suṃ. (424)<BR>
83<BR>
Gabbhūpagassa paripakkaphalehi nānā<BR>
Puññānubhāvapabhavotusamubbhavehi,<BR>
Māyāya gabbhabalikammani tappare'va<BR>
Uyyānabhumi janataṃ bhavi tappayanti. (425)<BR>
84<BR>
Gabbhūpagassa hi mahāpurisassa gabbha-<BR>
Vuṭṭhānamaṅakgalamahussavavāsaramhi,<BR>
Uyyānabhumi sakalotusamubbhavehi<BR>
Āsi vikāsakusumehi samābhikiṇṇā. (426)<BR>
<BR>
<BR>
[SL Page 151] [\x 151/]     <BR>
<BR>
85<BR>
Sālumbinīvanasiriṃ kalahaṃsaghosaṃ<BR>
Samaphullapupphasurabhiṃphalasambhavojaṃ,<BR>
Pañcindriyehi girinijjharasitavātaṃ<BR>
Paccakkhapañcavidhakāmarasaṃavindi. (427)<BR>
86<BR>
Niyyāsasārasurahiṃphakhalapallavehi<BR>
Jhaṃkāritālikulakujitakokilehi,<BR>
Samphullapupphanikarehi samābhikiṇṇa<BR>
Maddakkhisāyuvatimaṅgalasāḷasālaṃ. (428) 87<BR>
Samphullasāḷakalikaṃtayatālimālā<BR>
Sañcumbitaṃkuvalayāmalalocanāya,<BR>
Sākhaṃsukomalakaraṅgulipallavehi<BR>
Māyāmahesisamalaṅkari vitamāyā. (429)<BR>
<BR>
<BR>
[SL Page 152] [\x 152/]     <BR>
<BR>
88<BR>
Bhāronatā'va ruciraṅgulipallavānaṃ<BR>
Jhaṅkārarāvamukharālikulābhirāmā,<BR>
Sākhā vikāsakusumehisamākulā sā<BR>
Olambayaṭṭhi bhavi gabbhabharāturāya. (430)<BR>
89<BR>
Tassā calittha pavano calalocanāya<BR>
Kammubbhavo varatirokaraṇehi tāva,<BR>
Deviṃ nirūpamasiriṃ suparikkhipitvā<BR>
Tamhā paṭikkami jano kaḷitāvakāso. (431)<BR>
90<BR>
Brahmāmarāsuranaroragapūjanīyaṃ<BR>
Battiṃsalakkhaṇasamujjalarūpa sāraṃ<BR>
Niddhotajātimaṇisannibhasuddhagattaṃ<BR>
Sattuttamaṃ sapadi devi ṭhitā vijāyi. (432)<BR>
<BR>
<BR>
[SL Page 153] [\x 153/]     <BR>
<BR>
91<BR>
Duggandhamuttamalasoṇitamakkhitaṅgā<BR>
Jāyantya'sesamanujā manujesune'vaṃ,<BR>
Caṅgoṭakamhi jinadhāturivādhivāso<BR>
Thūpamhi soṇṇapaṭimāriva mātugabbhaṃ. (433)<BR>
92<BR>
Nisseṇitova puriso ratanāsanamhā<BR>
Therova dhammakathiko ṭhitako'taranto,<BR>
Sammā pasāriya ubho mudupāṇipāde<BR>
So nikkhamittha kuṇapehi amakkhitaṅgo. (434)<BR>
<BR>
<BR>
[SL Page 154] [\x 154/]     <BR>
<BR>
93<BR>
Tatropagamma caturo caturānanā taṃ<BR>
Jālena kañcanamayena visuddhacittā,<BR>
Ādāya mātupurato tanayaṃ ṭhapetvā<BR>
Candānane bhavatu nandamanā'tya'vocuṃ. (435)<BR>
94<BR>
Ādiccavaṃsakamalākarabhākarassa<BR>
Buddhaṅkurassa subhasītalavāridhārā,<BR>
Nikkhamma tāva nabhasā nijamātuyā ca<BR>
Gāhāpayuṃ utumubhosu kalebaresu. (436)<BR>
95<BR>
Tesaṃ karehi caturo surarājaputtā<BR>
Gaṇhiṃsu saṇhasukhumāya'jiṇappaveṇyā,<BR>
Tesaṃ hi pāṇitalato paṇipātapubbaṃ<BR>
Gaṇhiṃsu taṃ dukulacumbaṭakena'maccā. (437)<BR>
<BR>
<BR>
[SL Page 155] [\x 155/]     <BR>
<BR>
96<BR>
Tesaṃ karehi paṭhavitalamotaritvā<BR>
 hatvā puratthimadisaṃ asamo vipassi,<BR>
Uddhaṃ adho catudisānudisā ca evaṃ<BR>
Ekaṅganaṃ bhavitadā'khilalokadhātu. (438)<BR>
97<BR>
Tumhehi uttaritaro bhuvase tīsu<BR>
Natthīti matthakajaṭāmakuṭappitehi,<BR>
Katvānijañjalipuṭehi nipaccakāraṃ<BR>
Brahmāmarāsuranarā tamabhitthaviṃsu. (439)<BR>
98<BR>
Soca'ttanā samamadisva disāsu tāsū<BR>
Tappādavītiharaṇena padānisatta,<BR>
Gantvāna uttaradisā'bhimukho avanyā<BR>
Abbhuggatamburuhamuddhani tiṭṭhamāno. (440)<BR>
<BR>
[SL Page 156] [\x 156/]     <BR>
<BR>
99<BR>
Aggo'hamasmi ahamasmi janassa jeṭṭho<BR>
Seṭṭho'hamasmi ayamantima'jāti mayhaṃ,<BR>
Dhīro mametarahi natthi punabbhavo'ti<BR>
Nicchāritāsabhivaco nadi sīhakanādaṃ. (441)<BR>
100<BR>
Vesākhemāse suhakujadine puṇṇamāyaṃ visākhe<BR>
Nakkhatteyoge suragurugate so kuḷīravharāsiṃ,<BR>
Sañjāto nātho paramakaruṇābhāvanābhāvatatto<BR>
Māyākucchimhā kusumitalatāvelalituyyānabhumyā. (442)<BR>
---------<BR>
Iti medhānandābhidhānena yatinā viracite sakala<BR>
Kavijana hadayānandadānanidāne jinavaṃsadīpe<BR>
Avidurenidāne pacchimabhavika mahābodhi<BR>
Sattuppatti pavattiparidīpo<BR>
Chaṭṭhosaggo.<BR>
---------<BR>
<BR>
<BR>
[SL Page 157] [\x 157/]     <BR>
<BR>
1<BR>
Atharammatarā'si jātikhetta-<BR>
Pariyāpatta'vakāsalokadhātu,<BR>
Kamaluppala (mālabhārinī) hi<BR>
Tadupaṭṭhānagatāhi devatāhi. (443)<BR>
2<BR>
Kamalāsanadevadānavānaṃ<BR>
Bhuvane'kattha samāgamo tadā'si,<BR>
Jinacakkapaṭiggahassa ṭhānaṃ<BR>
Avivādena sadevamānusānaṃ. (444)<BR>
3<BR>
Paṭilābhanimittamādisantī<BR>
Vata sabbaññutañāṇasampadāya,<BR>
Dasasaṅkhasahassilokadhātu<BR>
Abhikampī pahaṭe'va kaṃsapātī. (445)<BR>
<BR>
<BR>
[SL Page 158] [\x 158/]     <BR>
<BR>
4<BR>
Jananussavavāsaramhi tasmiṃ<BR>
Nijadehajjutipiñjaro'dapādi,<BR>
Dasasaṅkhasahassacakkavāḷa-<BR>
Kuharālokakaro mahāvabhāso. (446)<BR>
5<BR>
Apatāḷitacammanaddhabherī-<BR>
Vikatīnaṃ sayameva vajjanampi,<BR>
Tadanuttaradhammadesanāya<BR>
Bhavi ṭhānaṃ anusāvaṇassa loke. (447)<BR>
6<BR>
Ghaṇakāhaḷavaṃsasaṅkhavīṇā-<BR>
Bharaṇānaṃ sayameva vajjanampī,<BR>
Anupubbavihārabhāvanānaṃ<BR>
Paṭilābhāya nibandhanaṃ babhūva. (448)<BR>
<BR>
<BR>
[SL Page 159] [\x 159/]     <BR>
<BR>
7<BR>
Parimuttivarattapāsakārā-<BR>
Ghara,yosaṅkhalikādibandhanehi,<BR>
Migapakkhinarānamasmimāna-<BR>
Vigamassā'si nidānamādibhutaṃ. (449)<BR>
8<BR>
Bhuvanesu mahājanassa rogā-<BR>
Pagamenā'disanaṃ ahosukhanti,<BR>
Caturāriyasaccadassanena<BR>
Bhavi ṭhānaṃ catusaccadesanāya. (450)<BR>
9<BR>
Vividhabbhutarūpagocarānaṃ<BR>
Bhuvi jaccandhajanassalocanānaṃ,<BR>
Pabhavo pabhavo'si dibbacakkhu<BR>
Paṭilābhāya tilokalocanassa. (451)<BR>
<BR>
<BR>
[SL Page 160] [\x 160/]     <BR>
<BR>
10<BR>
Thutagītisudhārasassa pānaṃ<BR>
Badhirānaṃ savaṇañjalīpuṭehi,<BR>
Atimānusadibbasotadhātu-<BR>
Paṭivedhāya nidānamāsi tassa. (452)<BR>
11<BR>
Bhuvi jātijaḷādipuggalānaṃ<BR>
Tadahe'nussatiyā supātubhāvo,<BR>
Bhavi pubbamupaṭṭhitassatissa<BR>
Satipaṭṭhānanibodhanāya ṭhānaṃ. (453)<BR>
12<BR>
Visikhācaraṇaṃ sarojacāru-<BR>
Padaviññāsavasena paṅgulānaṃ,<BR>
Purimaṃ caturiddhipādavega-<BR>
Paṭilābhāya nimittamāsi loke. (454)<BR>
13<BR>
Madhurena sarena jātimūgā<BR>
Thutigītānya'vadiṃsu vandino'va,<BR>
Bhuvi khujjajano'jugattalābho<BR>
Kuṭilattā'pagamāya ṭhānamāsi. (455)<BR>
<BR>
<BR>
[SL Page 161] [\x 161/]     <BR>
<BR>
14<BR>
Saraṇaṃ purisāsabho siyāno<BR>
Bhavato duggatito vimuttiyā'ti,<BR>
Karino'pi kariṃsu kuñcanādaṃ<BR>
Turagā hesamakaṃsu pītiye'va. (458)<BR>
15<BR>
Visadā paṭisambhidā catasso<BR>
Paṭivijjhissati cā'yatiṃ sacā'yaṃ,<BR>
Sakapaṭṭanameva tannidānā<BR>
Taraṇī sīghamupāgamuṃ videsā. (457)<BR>
16<BR>
Sayameva virocanaṃ tadāni<BR>
Ratanānaṃ bhuvanākarubbhavānaṃ,<BR>
Ravivaṃsaravissa dhammaraṃsī<BR>
Visarassu'jjalanāya ṭhānamāsī. (458)<BR>
<BR>
<BR>
[SL Page 162] [\x 162/]     <BR>
<BR>
17<BR>
Turiyāni sakaṃsakaṃ ninādaṃ<BR>
Akaruṃ tagguṇadīpakānivā'tra,<BR>
Vivaṭā vidisādisā sakitti-<BR>
Visarokāsakate'va'hippasattā. (459)<BR>
18<BR>
Sakalassa kilesapāvakassa<BR>
Parinibbānasabhāvadīpanena,<BR>
Nirayesu hutāsajālamālā<BR>
Tadahe nibbutimāpa jātikhette. (460)<BR>
19<BR>
Parisāsu visāradassa tassa<BR>
Catuvesāradañāṇalābhahetu,<BR>
Bhuvanesu tadāmahānadīnaṃ<BR>
Anabhissandanamāsi kunnadīnaṃ. (461)<BR>
20<BR>
Udapādi pabhā nirākaritvā-<BR>
Bilalokantariyesu andhakāraṃ,<BR>
Hatamohatama'gga maggañāṇa-<BR>
Jjutilābhāya nibandhanaṃ tamāsi. (462)<BR>
<BR>
<BR>
[SL Page 163] [\x 163/]     <BR>
<BR>
21<BR>
Suvimuttiraso siyā'va tassa<BR>
Caturāsitasahassadhammakhandho,<BR>
Madhuraṃ caturodadhīnamāsi<BR>
Salilaṃ santataraṃ taraṅgarittaṃ. (463)<BR>
22<BR>
Vidisāsu catuddisāsu caṇḍa-<BR>
Pavanassā'pi avāyanaṃ tadāni,<BR>
Bhavi pubbanimittamattano'pi<BR>
Bhaṭadiṭṭhyābhavadaṭṭhibhedanāya. (464)<BR>
23<BR>
Navapallavapattasekharānaṃ<BR>
Viṭapīnaṃ kusumāhikiṇṇabhāvo,<BR>
Bhavi pubbanibandhanaṃ vimutti<BR>
Kusumehā'tumadehabhūsaṇāya. (465)<BR>
<BR>
<BR>
[SL Page 164] [\x 164/]     <BR>
<BR>
24<BR>
Kumudākarabodhakassa canda-<BR>
Kiraṇassā'tivirocanaṃ tadāsi,<BR>
Satibuddhasudhākaro'dayamhi<BR>
Janasandohamanopasādahetu. (466)<BR>
25<BR>
Vimalattamanuṇhatā nidāgha-<BR>
Suriyassū'pasamo nimittamaggaṃ,<BR>
Bhavi cetasikassa kāyikassa<BR>
Paṭilābhāya sukhassa tamhijāte. (467)<BR>
26<BR>
Gaganā'ganagādito'taritvā<BR>
Paṭhavisaṅkamaṇaṃ tadā khagānaṃ,<BR>
Saraṇāgamanassa ṭhānamāsi<BR>
Jinadhammaṃ sunisamma sajjanānaṃ. (468)<BR>
27<BR>
Nabhasā'bhipavassanaṃ tadāni<BR>
Catudīpesu akālavāridānaṃ,<BR>
Parisāsu akhaṇḍadhammavuṭṭhi-<BR>
Patanassā'si nibandhanaṃ jinamhā. (469)<BR>
<BR>
<BR>
[SL Page 165] [\x 165/]     <BR>
<BR>
28<BR>
Chaṇamaṅgalakīḷaṇaṃ tadāni<BR>
Tidasānampi sakesake vimāne,<BR>
Upagamma tahiṃtahiṃ udāna<BR>
Samudānassanidānamā'si bodhiṃ. (470)<BR>
29<BR>
Vivaṭā sayameva mandirānaṃ<BR>
Pihitañcārakavāṭavātapānā,<BR>
Bhavadukkhanirodhagāmimagga-<BR>
Paṭilābhāya nimittamāhariṃsu. (471)<BR>
30<BR>
Tadahe madhurāmisassa pettī-<BR>
Visayesvāharaṇaṃ khudāturānaṃ,<BR>
Bhavi kāyagatāsatāmatassa<BR>
Paṭilābhāya nimittamattano'pi. (472)<BR>
<BR>
<BR>
[SL Page 166] [\x 166/]     <BR>
<BR>
31<BR>
Divase jananussave pipāsā-<BR>
Vigamo dīnajanassa petaloke,<BR>
Sukhitattassa upeccabuddhabhāvaṃ. (473)<BR>
32<BR>
Paṭipakkhajanassa mettilābho<BR>
Tadahe vāyasavāyasārinampi,<BR>
Bhaviṭhānamanantasattaloka-<BR>
Visayabrahmavihārabhāvanāya. (474)<BR>
33<BR>
Satimaggaphalubbhave yatheva<BR>
Bhavabhītyāpagamo tathāgatānaṃ,<BR>
Sati jātamahāmahe bhayaṃ vā<BR>
Natiracchānagatānamāsi tāso. (475)<BR>
34<BR>
Piyabhāvupasaṅkamo pajānaṃ<BR>
Hadayānandakarāya kho girāya,<BR>
Jinadhammakathāya sāvakānaṃ<BR>
Viya sāmaggirasassa pātubhāvo. (476)<BR>
<BR>
<BR>
[SL Page 167] [\x 167/]     <BR>
<BR>
35<BR>
Sitakittilatāya ropitāya<BR>
Bhavato'smiṃ bhuvanālavāḷagabbhe,<BR>
Viya nimmitayantavāridhārā<BR>
Jaladhārā dharaṇītaluṭṭhahiṃsu. (477)<BR>
36<BR>
Bhamarāvalibhārapañcavaṇṇa-<BR>
Kamalacchannamahītalaṃ rarāja,<BR>
Jalajaṃ thalajaṃ parāgahāraṃ<BR>
Bhuvi sabbattha apupphi pupphajātaṃ, (478)<BR>
37<BR>
Viṭapīsu latāsu khandhasākhā-<BR>
Satapattāni tadā supupphitāni,<BR>
Naravīra'bhirūpadassanāya<BR>
Bhūsamummīlitalocanāni'vāsuṃ. (479)<BR>
<BR>
<BR>
[SL Page 168] [\x 168/]     <BR>
<BR>
38<BR>
Uparūpari sattasatta hutvā<BR>
Satapattāni sīlātalubbhavāni,<BR>
Tava abbhudayo sudullabhoti<BR>
Kathayantivi'ha kapātubhāvato no. (480)<BR>
39<BR>
Nijapāramitālatāya katti-<BR>
Latayā'laṅkatapupphahāsarūpā,<BR>
Samalaṅkari yāvatā bhavaggaṃ<BR>
Dhajamālā jananussave tilokaṃ. (481)<BR>
40<BR>
Avakujjasaroruhābhirāmaṃ<BR>
Nabhavambhojavanassiriṃ babandha,<BR>
Bhuvi pokkharavassamīdisanti<BR>
Vadamānaṃva pavassi dhammavassaṃ. (482)<BR>
41<BR>
Ramaṇī ramaṇīyarūpasobhā<BR>
Acaruṃ dhammamanaṅgaraṅgabhūmi,<BR>
Madhupā madhupānamandirāni<BR>
Tadahe nāvasariṃsu dhammakāmā. (483)<BR>
(Abyapeta paṭhamadutiya pādādiyamekaṃ)<BR>
<BR>
<BR>
[SL Page 169] [\x 169/]     <BR>
<BR>
42<BR>
Kamalā kamalālayā vivesa<BR>
Bhuvanaṃ bhūrinavāvatārahārī,<BR>
Dharaṇī dharaṇīdharāvataṃsā<BR>
Upahārātibharātureva kampi. (484)<BR>
(Abyapeta paṭhamadutiya pādādiyamakaṃ)<BR>
43<BR>
Ruciraṃ ruciraṅganā tadāni<BR>
Akaruṃ kīḷamanekacandikāsu,<BR>
Suvīraṃ suciraṃsikiṇṇatārā-<BR>
Nikaro'bhāsataro'si bhākaro'va. (485)<BR>
(Abyapeta paṭhamadutiya pādādiyamakaṃ)<BR>
44<BR>
Pavano'pavano'pavāyamāno<BR>
Pavinodesi parissamaṃ janassa,<BR>
Vanadā vanadāhavupasantiṃ<BR>
Akaruṃ sabbadhi sassasampadañca. (486)<BR>
(Abyapeta paṭhamadutiya pādādiyamakaṃ)<BR>
<BR>
<BR>
[SL Page 170] [\x 170/]     <BR>
<BR>
45<BR>
Visadā visadā sakittirāmā<BR>
Mukharaṅgālaya māpakovidānaṃ,<BR>
Sujanā'sujanā bhajiṃsu tassa<BR>
Caraṇānyaṅkitacakkalakkhaṇāni. (487)<BR>
(Abyapeta paṭhamadutiya pādādiyamakaṃ)<BR>
46<BR>
Vasudhaṃ vasudhampatī samaggā<BR>
Dasadhammena'nusāsayuṃ tadāni,<BR>
Hadayaṃ yadayaṅgamāya vāṇyā<BR>
Asataṃ mittaduhī vidhānayiṃsu. (488)<BR>
(Abyapeta paṭhamadutiya pādādiyamakaṃ)<BR>
47<BR>
Timadā'timadā gajādhipāpi<BR>
Migarājūhi tadā samācariṃsu,<BR>
Pabalā'pabalā migā tadaññe<BR>
Paṭisatthāramakaṃsu aññamaññaṃ. (489)<BR>
(Abyapeta paṭhamadutiya pādādiyamakaṃ)<BR>
<BR>
[SL Page 171] [\x 171/]     <BR>
<BR>
48<BR>
Bhuvane bhuvanekalocanassa<BR>
Jananasmiṃ divase samujjalānī,<BR>
Nihanitā'nihitāyudhāti bhitiṃ<BR>
Janayuṃ pāpimatova netaresaṃ. (490)<BR>
(Abyapeta paṭhamadutiya pādādiyamakaṃ)<BR>
49<BR>
Parivāditadibbabherivīṇā-<BR>
Turiyaṃ dassitadibbanaccabhedaṃ,<BR>
Gaganaṃ suraraṅgamaṇḍalābhaṃ<BR>
Tidasānaṃ upahārasāramāsi. (491)<BR>
<BR>
<BR>
[SL Page 172] [\x 172/]     <BR>
<BR>
50<BR>
Sovaṇṇavaṇṇavadhuyā garugabbhagasmiṃ<BR>
Taṃnandanabbanasamānavanaṅgatasmiṃ,<BR>
Bhutabbhutanvitamahe nayanañjanasmiṃ<BR>
Jātamhi tamhi tanuje bhavi bhaddabhatti. (492)<BR>
(Mālābandhanaṃ)<BR>
---------<BR>
Iti medhānandābhidhānena yatinā viracite sakalakavijana<BR>
Hadayānandananidāne jinavaṃsadīpe avidūrenidāne<BR>
Vividhapubbanimittapātubhāvappavatti paridipo.<BR>
Sattamosaggo<BR>
---------<BR>
<BR>
<BR>
[SL Page 173] [\x 173/]     <BR>
<BR>
1<BR>
Visuddha (vaṃsaṭṭha) masesabandhavo<BR>
Kumāramādāya tilokalocanaṃ,<BR>
Agaṃsu tamhā kapilavhayaṃpuraṃ<BR>
Purīvataṃsaṃ samalaṅkatañjasaṃ. (493)<BR>
2<BR>
Tadā abhiññāsu vasisu pārago<BR>
Samādhivikkhambhitasabbakibbiso,<BR>
Vihāsi suddhodanabhumibhattuno<BR>
Kulūpago devalanāmatāpaso. (491)<BR>
<BR>
<BR>
[SL Page 174] [\x 174/]     <BR>
<BR>
3<BR>
Tapodhano so pavivekakāmavā<BR>
Divāvihāratthamupāgato divaṃ,<BR>
Tamatthamaññātumapucchi devatā-<BR>
Pavattitaṃ passiyamaṅgalussavaṃ. (495)<BR>
4<BR>
Tavevupaṭṭhāyakabhumibhattuno<BR>
Varoraso māriya māravāhiniṃ,<BR>
Parājayaṃ lacchati bodhimāyatiṃ<BR>
Mahussavo tampati vattate, bravuṃ. (496)<BR>
5<BR>
Imāya vuttantakathāya codito<BR>
Tapodhano iddhibalena iddhimā,<BR>
Surālaye antaradhāna'nantaraṃ<BR>
Niketane pāturahosi rājino. (497)<BR>
<BR>
<BR>
[SL Page 175] [\x 175/]     <BR>
<BR>
6<BR>
Kumāranijjhānamanorathoka vasi<BR>
Tahiṃ supaññattamahārahakāsane,<BR>
Nisajja suddhodanarājino'bruvi<BR>
Tavatrajaṃ daṭṭhumidhāgatotya'haṃ. (498)<BR>
7<BR>
Narindacūḷāmaṇicumbitānya'tha<BR>
Padāni vandāpayitu tapassino,<BR>
Vibhusaṇālaṅkatamattasambhavaṃ<BR>
Narādhipo rājakumāramāhari. (499)<BR>
8<BR>
Tadattabhāvena'hivādanāraha-<BR>
Ssa'bhāvato tassa rarāja sūnuno,<BR>
Pavaṭṭayitvā jaṭilassa sampati<BR>
Jaṭāsu cakkaṅkitapādapaṅkajaṃ. (500)<BR>
9<BR>
Kumāramādāya samappitañjaliṃ<BR>
Vidhāya pādesvanisammakārino,<BR>
Sace ṭhapeyyuṃ jaṭilassa sattadhā<BR>
Phaleyya muddhā jaṭitojaṭāya'pi. (501)<BR>
10<BR>
Sakāsanuṭṭhāya athe'sibhūmiyā<BR>
Nihacca so dakkhiṇajānumaṇḍalaṃ,<BR>
Akā mahākāruṇikassa gāravaṃ<BR>
Sirovirūḷhañjali pupphamañjarī. (502)<BR>
11<BR>
Udikkhamāno vasinā samappitaṃ<BR>
Tamañjaliṃ bhattibharena bhūpati,<BR>
Atho'nametvā tanumīsakaṃ sakaṃ<BR>
Pavandi pādamburuhāni sununo. (503)<BR>
12<BR>
Siyā'va buddho purisāsabho ayaṃ<BR>
Nadassanaṃ tassa siyā mamantī so,<BR>
Nirūpamaṃ rūpasiriṃ samekkhiya<BR>
Payāsi niṭṭhaṃ upadhārayaṃ vasi. (504)<BR>
<BR>
<BR>
[SL Page 177] [\x 177/]     <BR>
<BR>
13<BR>
Vavatthayitvevamuḷārabuddhimā<BR>
Vitiṇṇakaṅkho hasamīsakaṃ rudaṃ,<BR>
Narindamorodhapurakkhataṃ vasī<BR>
Tadavasīdāpayi saṃsayaṇṇave. (505)<BR>
14<BR>
Tamāharitvāna pakavattimabbhutaṃ<BR>
Purakkhato'rodhajanassa rājino,<BR>
Yatissaro saṃsayasallamuddharaṃ<BR>
Sabandhave'nussari kāladevalo.(506)<BR>
15<BR>
Sakekule nāḷakanāmadārako<BR>
Sayambhuno lacchati dassanaṃ iti,<BR>
Tamatthamaññā samupecca taṃkulaṃ<BR>
Tvamāha pabbajjiti bhāgineyyakaṃ. (507)<BR>
<BR>
<BR>
[SL Page 178] [\x 178/]     <BR>
<BR>
16<BR>
Nirāmayaṃ pañcamavāsaramhi so<BR>
Varorasaṃ vāsitagandhavārinā,<BR>
Pavattamāne bhavane mahāmahe<BR>
Nahāpayi bhūpati bandhumajjhago. (508)<BR>
17<BR>
Pasatthamanvatthabhidhāna mattano<BR>
Kumāramāropayituṃ parosataṃ,<BR>
Savedavedaṅgapabhedakovide<BR>
Dvije nimantāpayi so narādhipo. (509)<BR>
18<BR>
Surindarūpo suramandiropamaṃ<BR>
Tamindirādhāranarindamandiraṃ,<BR>
Janindasīho'pagatā'vanīsure<BR>
Amandapūjāvidhinā'bhirādhayi. (510)<BR>
19<BR>
Anenasiddhā samatiṃsapāramī-<BR>
Sadatthasampattiparatthakārinā,<BR>
Tathā'ttha saṅkhātadhanaṃ nidhānagaṃ <BR>
Imamhi siddhaṃ sahajātiyā yato.<BR>
 (511)<BR>
<BR>
<BR>
[SL Page 179] [\x 179/]     <BR>
<BR>
20<BR>
Dvijehi tantibbacanadvayārahaṃ<BR>
Samāsasaṅkhittapadatthasaṃhitaṃ,<BR>
Sutassa siddhattha'bhidhānamattano<BR>
Tato'bhivohārasukhāya kārayi. (512)<BR>
21<BR>
Suyāmarāmaddhajamantilakkhaṇa-<BR>
Subhojakoṇḍaññasudattasaññino,<BR>
Ime dvijā rājasupūjitā tadā<BR>
Vicakkhaṇālakkhaṇapāṭhakā'bhavaṃ. (513)<BR>
22<BR>
Subhāsubhaṃ passiya dehalakkhaṇaṃ<BR>
Vibhāvayavho iti tesamabruvi,<BR>
Samukkhipitvā'ṅgulipallavadvayaṃ<BR>
Janādhipaṃ sattajanā'bravuṃ dvidhā. (514)<BR>
<BR>
<BR>
[SL Page 180] [\x 180/]     <BR>
<BR>
23<BR>
Sace mahārāja agāramāvase<BR>
Varoraso te paricāritindriyo,<BR>
Samaṅgibhuto ratanehi sattahi<BR>
Bhaveyya rājā vatacaktavatya'yaṃ. (515)<BR>
24<BR>
Mahādayo'yaṃ karuṇāya codito<BR>
Gharā'bhigantvā yadi pabbajissati,<BR>
Bhaveyya buddho'khilañeyyamaṇḍalaṃ<BR>
Sayaṃ abhiññāya nahe'tthasaṃsayo. (516)<BR>
25<BR>
Kaṇiṭṭhabhūto vayasā tadantare<BR>
Pasatthasatthā'vagamena jeṭṭhako,<BR>
Samukkhipitvā'ṅakgulimekamabruvi<BR>
Itīha koṇḍa%%sama%%bhusuro. (517)<BR>
<BR>
<BR>
[SL Page 181] [\x 181/]     <BR>
<BR>
26<BR>
Imassa veneyyajanākatañjalī<BR>
Samaṃ phusantāni vasundharātalaṃ,<BR>
Subhāni bhopādatalāti sabbadā<BR>
Bhajanti bhatyā kamalānivālino. (518)<BR>
27<BR>
Imassa khemantamasesapāṇino<BR>
Tipaṭṭakantārapathāvatāraṇe,<BR>
Susajjitaṃ cakkayugaṃva pāramī<BR>
Rathamhi pādaṅkitacakkalakkhaṇaṃ. (519)<BR>
28<BR>
Imassa bho kambalabheṇḍukopamaṃ<BR>
Sumaṭṭavaṭṭāyatapaṇhimaṇḍalaṃ,<BR>
Sadā padambhojanivāsalakkhiyā<BR>
Tanoti pīnatthanapiṇḍavibbhamaṃ. (520)<BR>
<BR>
<BR>
[SL Page 182] [\x 182/]     <BR>
<BR>
29<BR>
Imassa dīghaṅgulipanti vaṭṭita-<BR>
Manosilālattakavattikopamā,<BR>
Vibhāti bho bāhulatāya pāramī-<BR>
Latāya vā nūtanapattapantiva. (521)<BR>
30<BR>
Imassa pārevaṭapāda pāṭalā<BR>
Sapāṇipādā taḷuṇātikomalā,<BR>
Uḷārapūjāvidhisampaṭicchane<BR>
Pavāḷapāti'va samullasanti bho. (522)<BR>
31<BR>
Imassarūpassirimandirodare<BR>
Samappamāṇābhinavaṅgulīhi bho,<BR>
Padissare jālakavāṭasantibhā<BR>
Sapāṇipādā tatajālalakkhaṇā (523)<BR>
<BR>
<BR>
[SL Page 183] [\x 183/]     <BR>
<BR>
32<BR>
Imassa ussaṅkhapadassa gopphakā<BR>
Padambujānaṃ caturaṅgulopari,<BR>
Patiṭṭhitā puṇṇaghaṭesukandharā-<BR>
Vilāsamāliṅgiya rājabhāsare. (524)<BR>
33<BR>
Imassa dehajjutivāripūrita-<BR>
Sarīrakedārabhavā phalatthino,<BR>
Surattasālyodarasannibhā subhā<BR>
Duveṇijaṅghā abhipīṇayantī bho. (525)<BR>
34<BR>
Imassa bho jānuyugaṃ parāmasaṃ<BR>
Anonamanto ṭhitako mahābhujo,<BR>
Sahattanā sambhavabodhisākhino<BR>
Visālasākhāya vilāsamādise. (526)<BR>
35<BR>
Imassa kosohitavatthaguyhako<BR>
Abhinnakokāsakakosakosago,<BR>
Anaññasādhāraṇatādinā'yatiṃ<BR>
Anaṅgasaṅgāmaparammukho siyā. (527)<BR>
<BR>
[SL Page 181] [\x 181/]     <BR>
<BR>
36<BR>
Imassa bho gotamagottaketuno<BR>
Kalevare kañcanasattibhattaco,<BR>
Suvanṇavaṇṇo jinacīvarassapi<BR>
Tanoti sobhaṃ ghanabuddharaṃsino. (528)<BR>
37<BR>
Imassa jambonadīpiñjarāya bho<BR>
Sirisapupphassukumāracāriyā<BR>
Rajonumattaṃ chaviyā nalimpate<BR>
Sarojapatteriva vāribindavo. (529)<BR>
38<BR>
Imassa lomāni kalevare vare<BR>
Visuṃ visuṃ kūpagatāni sūnuno,<BR>
Vilumpare rūpavilāsalakkhiyā<BR>
Manoramaṃ bho kamaṇikañcukassiriṃ. (530)<BR>
<BR>
[SL Page 185] [\x 185/]     <BR>
<BR>
39<BR>
Imassa uddhaggamukhaṃ mukhassiriṃ<BR>
Padakkhiṇāvatta mapekkhino yathā,<BR>
Tirokare romavitāna mindirā-<BR>
Niketanindīvarakānanassiriṃ. (531)<BR>
40<BR>
Imassa bhorāja sarojayonino<BR>
Yathojugattaṃ ujugattamāyatiṃ,<BR>
Anaññasāmaññaguṇāvakāsato<BR>
Pajābhipūjāvidhibhājanaṃ siyā. (532)<BR>
41<BR>
Imassa sattussadalakkhaṇaṃ subhaṃ<BR>
Samaṃsamaddiṭṭhasirāvaliṃ sadā,<BR>
Dadhāti bho pāramidhammasipakpino<BR>
Sudhantacāmīkarapiṇḍavibbhamaṃ. (533)<BR>
<BR>
<BR>
[SL Page 186] [\x 186/]     <BR>
<BR>
42<BR>
Imassa puṇṇobhayakāyabhāgimaṃ<BR>
Migindapubbaddhasarīralakkhaṇaṃ,<BR>
Kudiṭṭhivādībhasirovidāraṇe<BR>
Narindasāmatthiyamubbahe nakiṃ. (534)<BR>
43<BR>
Imassu'peto ghanamaṃsavaṭṭiyā<BR>
Citantaraṃso muducārupiṭṭhiyaṃ,<BR>
Bhavaṇṇavā kañcanapaccarisiraṃṃ<BR>
Tanoti sattuttaraṇe narādhipa. (535)<BR>
44<BR>
Imassa nigrodhamahīruhassiva<BR>
Samappamāṇo parimaṇḍalopya'yaṃ,<BR>
Kadāci dukkhātapakhinnadehinaṃ<BR>
Parissamaṃ bho pajahe bhavañjase. (536)<BR>
<BR>
<BR>
[SL Page 187] [\x 187/]     <BR>
<BR>
45<BR>
Imassa rājittayarañjito'ttariṃ<BR>
Karīyamānu'ttamadhammanissano,<BR>
Sumaṭṭavaṭṭo samavattakhandhako<BR>
Mutiṅgakhandhoriva rāja rājate. (537)<BR>
(Silesa bandhanaṃ)<BR>
46<BR>
Imassa bho sattasahassasammitā<BR>
Yathā'matajjhoharaṇābhilāsino,<BR>
Rasaggasā santi rasādanummukhā<BR>
Rasaggasaggī'tya'bhidhīyate tato. (538)<BR>
47<BR>
Imassa'nubyañjanatārakākule<BR>
Anantarūpāyatanambaro dare,<BR>
Virocatebārasamīsasiriva<BR>
Narindasīhassahanūpamāhanū. (539)<BR>
<BR>
<BR>
[SL Page 188] [\x 188/]     <BR>
<BR>
48<BR>
Imassa tāḷisatidantapanti bho<BR>
Pahūtajivhārathikaṃ carantiyā,<BR>
Manuññavāṇivanitāya tatvate<BR>
Pasatthamuttāvalilīlamāyatiṃ. (540)<BR>
49<BR>
Imassa javhāvarakaṇṇikāvahe<BR>
Mukhambuje saccasugandhavāsite,<BR>
Samappamāṇā dasanāvalī subhā<BR>
Vibhāti kiñjakkhatatīva bhūpatī. (541)<BR>
50<BR>
Imassa bho khaṇḍitasaṅkhapaṇḍarā<BR>
Dvijāvalī nibbivarantarāyatiṃ,<BR>
Samubbhavāyuttilatāya tāyati<BR>
Mukhālavāḷe mukulāvalissiriṃ. (542)<BR>
<BR>
<BR>
[SL Page 189] [\x 189/]     <BR>
<BR>
51<BR>
Imassa pīṇānanacandacandikā<BR>
Susukkadāṭhāvali saccavādino,<BR>
Padissate dhammataḷākakīḷane<BR>
Katābhilāsārivahaṃsamālinī. (543)<BR>
52<BR>
Imassa cānuttaradhammadesanā-<BR>
Taraṇyamālolalakārarūpinī,<BR>
Pahūtajivhā bhavasāgarā'yatiṃ<BR>
Narinda pāraṃ janatā'vatāraye. (544)<BR>
53<BR>
Imassa bho brahmasaropamo sadā<BR>
Sahassadhā'yaṃ karavīkarāvato,<BR>
Manoharaṭṭhaṅgasamaṅgisussaro<BR>
Sasotakānaṃ maṇikuṇḍalāyate. (545)<BR>
<BR>
<BR>
[SL Page 190] [\x 190/]     <BR>
<BR>
54<BR>
Imassa nīlaṃ nayanuppalañcayaṃ<BR>
Nirūpame rūpavilāsamandire,<BR>
Niropitaṃ bho maṇisīhapañjara-<BR>
Dvayaṃ va bhāse kusalena kenaci. (546)<BR>
55<BR>
Imassa pāṭhīnayugaṃ'va dissate<BR>
Visiṭṭharūpāyatanāpagāsayaṃ,<BR>
Subhaṃ gavacchāpavilocanopamaṃ<BR>
Maṇippabhaṃ gopakhumadvayaṃ sadā. (547)<BR>
56<BR>
Imassā uṇṇā bhamukantarubbhavā<BR>
Āāṭamajjhopagatā virocati,<BR>
Yadatthi sañajhāghanarājimajjhagaṃ<BR>
Sasaṅkahīnaṃ sasimaṇḍalaṃ tathā (518)<BR>
<BR>
<BR>
[SL Page 191] [\x 191/]     <BR>
<BR>
57<BR>
Imassa uṇhīsakasīsalakkhaṇaṃ<BR>
Sadhammarajjissariyaṃ anāgate,<BR>
Kariyamānassa hi cakkavattino<BR>
Dadhāti uṇhīsakasisavibbhamaṃ. (549)<BR>
58<BR>
Imassa bhumissara supakpatiṭṭhita-<BR>
Padaṅkite cakkayugamhi dissare,<BR>
Arāsahassāni ca neminābhiyo<BR>
Tivaṭṭarekhā sirivacchakādayo. (550)<BR>
59<BR>
Imehi battiṃsatilakkhaṇehi bho<BR>
Asītyanubyañjanalakkhaṇehi'pi,<BR>
Samujjalanto purisāsabhotyayaṃ<BR>
Bhaveyya buddho bhavabandhanacchido. (551)<BR>
<BR>
<BR>
[SL Page 192] [\x 192/]     <BR>
<BR>
60<BR>
Sasotamāpāthagatāya tāvade<BR>
Dvijassa vitthārakathāya codito,<BR>
Apucchi rājā kimayaṃ samekkhiya<BR>
Anāgate brāhmaṇa pabbajissati. (552)<BR>
61<BR>
Kadāci uyyānagato mahāpathe<BR>
Jarārujāmaccuvirūpadassanaṃ,<BR>
Vidhāya nibbintamano bhavattaye<BR>
Tapodhanaṃ passiya pabbajissati. (553)<BR>
62<BR>
Itiha vatvāna sakaṃsakaṃ gharaṃ<BR>
Tato'pagantvā'ddhanimittapāṭhakā,<BR>
Mahallakā'dāni mayanti sunavo<BR>
Tamānupabbajjitumovadiṃsu te. (554)<BR>
<BR>
<BR>
[SL Page 193] [\x 193/]     <BR>
<BR>
63<BR>
Dvijesu vuddhesu matesu sattasu<BR>
Ayaṃhi koṇḍaññasamavhayo sudhī,<BR>
Mahāpadhānaṃ purisāsabho'dhunā<BR>
Karoti sutvā karuṇāya codito. (555)<BR>
64<BR>
Samānaladdhihi kulesu tesu hi<BR>
Catuhi vippehi saha'ntapañcamo,<BR>
Atho'ruvelaṃ upagamma pabbaji<BR>
Bhaviṃsu tepañci'dha pañcavaggiyā. (556)<BR>
65<BR>
Kadāci laddhā pariyantasāgaraṃ<BR>
Imaṃ catuddīpikarajjamatrajaṃ,<BR>
Jitārivaggaṃ vicarantamambare<BR>
Karomi paccakkhamahanti cintiya. (557)<BR>
66<BR>
Nimittarūpakkhipathappavesanaṃ<BR>
Nivāraṇatthaṃ tanijarājasūnunā,<BR>
Narādhipo so purisehi sabbathā<BR>
Disāsu rakkhāvaraṇaṃ akārayi. (558)<BR>
<BR>
<BR>
[SL Page 194] [\x 194/]     <BR>
<BR>
67<BR>
Ayaṃ kumāro yadi cakkavattivā<BR>
Bhaveyya sambodhipadaṃ labheyyavā,<BR>
Sakekule khattiyabandhavehi so<BR>
Purakkhatoyeva carissataṃ iti. (559)<BR>
68<BR>
Kumāranāmaṭṭhapanamhi vāsare<BR>
Sahassamattesu kulesva'sitiyā,<BR>
Adāsi paccekajano paṭissavaṃ<BR>
Padātukāmova visuṃvisuṃ sute. (560)<BR>
69<BR>
Asesadosāpagatā sukhedhi tā<BR>
Suvaṇṇakumbhorupayodharo na tā,<BR>
Anekadhātī varavaṇṇagabbi tā<BR>
Sapaccupaṭṭhāpayi taṅkhaṇe pi tā. (561)<BR>
<BR>
<BR>
[SL Page 195] [\x 195/]     <BR>
<BR>
70<BR>
Taḷākatīramhi taraṅgabhāsure<BR>
Yatheva haṃsyā kalahaṃsapotakaṃ,<BR>
Mahesiyā'ṅke sayane sitatthare<BR>
Suvāsare bhupati puttamaddasa. (562)<BR>
71<BR>
Adiṭṭhaputtānanapaṅkajā ciraṃ<BR>
Lahuṃ parikkhīṇavayoguṇā ito,<BR>
Cutā'va māyājanani nirāmayā<BR>
Upāvisi sattamavāsare divaṃ. (563)<BR>
72<BR>
Mahesimāyābhaginī tadā mahā-<BR>
Pajāpatigotamināmarājinī,<BR>
Nijaṃ kumāraṃ bharaṇāya dhātinaṃ<BR>
Vidhāya bhāraṃ paṭijaggi taṃ sayaṃ. (564)<BR>
<BR>
[SL Page 196] [\x 196/]     <BR>
<BR>
73<BR>
Tadā'bhavuṃ dīpasikhā jagantaye<BR>
Kalebaro'bhāsalavena sununo,<BR>
Vinaṭṭhatejāriva raṅgadīpikā<BR>
Vimānadipesu kathāvakā'ttano. (565)<BR>
74<BR>
Vicittabhummattharaṇe abhikkhaṇaṃ<BR>
Sajannukehā'cari mandirodare,<BR>
Mahāvanasmiṃ maṇivālukātale<BR>
Vijambhamānoriva sihapotako. (566)<BR>
75<BR>
Sutassa kīḷāpasutassa mandi re<BR>
Bhamantabimbaṃ maṇidappaṇoda re<BR>
Nibaddhamaddakkhi carantamamba re<BR>
Yatheva cakkaṃ ratanaṃ mahībhu jo. (567)<BR>
<BR>
<BR>
[SL Page 197] [\x 197/]     <BR>
<BR>
76<BR>
Tadaṅghiviññāsavasena bhumiyā<BR>
Vajantamaṅko'panidhāya bhumipo,<BR>
Tadā'bhinicchārita māsabhiṃ giraṃ<BR>
Idāni maṃ sāvaya puttamabruvi. (568)<BR>
77<BR>
Nibaddhamantomaṇivedikātale<BR>
Mukhendubimbuddharaṇe payojayaṃ,<BR>
Sayaṃ palambhesi amaccasūnavo<BR>
Vayena mando'pi amandabuddhimā. (569)<BR>
78<BR>
Uḷārasokaṃ pitucittasambhavaṃ<BR>
Tilokadīpo nijapuññatejasā,<BR>
Tamopabandhaṃ bhuvano'darubbhavaṃ<BR>
Nirākari bālaravī'va raṃsinā. (570)<BR>
79<BR>
Vikiṇṇalājākusumākulañjase<BR>
Vitānaraṅgaddhajanibbharambare,<BR>
Pure tahiṃ maṅgalakiccasammataṃ<BR>
Kadāci rañño bhavi vappamaṅgalaṃ. (571)<BR>
<BR>
<BR>
[SL Page 198] [\x 198/]     <BR>
<BR>
80<BR>
Sugandhamālābharaṇādimaṇḍita-<BR>
Pasādhitā kāpilavatthavā narā,<BR>
Sakiṅkarā kammakarā'pi kappitā<BR>
Tato tato sattipatiṃsu taṃ kulaṃ. (572)<BR>
81<BR>
Mahaccasenāyapurakkhatohiso<BR>
Uḷārarājiddhisamujjalaṃtato<BR>
Payāsikammantapadesamatrajaṃ<BR>
Kumāramādāyapurindadopamo. (573)<BR>
82<BR>
Chaṇamhi tasmiṃ manuvaṃsaketuno<BR>
Manoramaṃ maṅgalanaṅgalādikaṃ,<BR>
Suvaṇṇapaṭṭehi parikkhaṭaṃka mahā-<BR>
Janassa'pī rūpiyapaṭṭachāditaṃ. (574)<BR>
<BR>
<BR>
[SL Page 199] [\x 199/]     <BR>
<BR>
83<BR>
Visālasākhākulajambusākhino<BR>
Vidhāya heṭṭhā sayane mahārahe,<BR>
Nijaṃ kumāraṃ sajano janādhipo<BR>
Samārahī sampati vappamaṅgalaṃ. (575)<BR>
84<BR>
Kumārarakkhāvaraṇāyu'paṭṭhitā<BR>
Tamussavaṃ dhātijanā vipassituṃ,<BR>
Apakkamitvā bahi sāṇito khaṇaṃ<BR>
Pamattarūpā vicariṃsvi'tocito. (576)<BR>
85<BR>
Pariggahetvā'namapāna māsane<BR>
Nisajja pallaṅka malattha bandhiya,<BR>
Jinaṅkuro nīvaraṇehi nissaṭaṃ<BR>
Vivekajaṃ jhānamagādhabuddhimā. (577)<BR>
<BR>
<BR>
[SL Page 200] [\x 200/]     <BR>
<BR>
86<BR>
Vipassa puttassu'pavesanaṃ tahiṃ<BR>
Dumassa chāyāya nivattataṃ tathā,<BR>
Pavandi rājā paṭihārikākathā-<BR>
Pacoditoputtamupecca taṅkhaṇe. (578)<BR>
87<BR>
Kalāsu vujjāsu ca puttamattano<BR>
Vinetukāmo vinayakkhamaṃ pitā.<BR>
Pasatthasatthantarapāradassinaṃ<BR>
Kadāci vippācariyaṃ kirā'nayi. (579)<BR>
88<BR>
Samappitaṃ taṃ guruno karambuje<BR>
Sadevalokassa guruṃ sagāravaṃ,<BR>
Mahīsuro so jalabindunā yathā<BR>
Suduttarāgādhamahodadhīrasaṃ. (580)<BR>
<BR>
<BR>
[SL Page 201] [\x 201/]     <BR>
<BR>
89<BR>
Savaṇṇabhedaṃ sanighaṇṭukeṭubhaṃ<BR>
Athabbabedeni'nihāsapañcamaṃ,<BR>
Tivedamuddesapadena duddasaṃ<BR>
Tathā kalāsippataṃ nibodhayī. (581)<BR>
90<BR>
Anaññasādhāraṇapuññavāsanā-<BR>
Vidhūtasammohavisuddhabuddhino,<BR>
Samattavijjā sakalākalā dhiyā<BR>
Kalampi nālaṃ bahubhāsanena kiṃ. (582)<BR>
91<BR>
Na kevalaṃ tassa kalebaraṃ bahi<BR>
Vibhāti battiṃsatilakkhaṇehi bho,<BR>
Bhusaṃ tadabbhantaravatthu dippate<BR>
Subuddhasatthantaralakkhaṇehī'pi. (583)<BR>
<BR>
<BR>
[SL Page 202] [\x 202/]     <BR>
<BR>
92<BR>
Tilocanassā'pi tilokacakkhuno<BR>
Ayaṃ viseso nayanehi dissate,<BR>
Lalāṭanetto purimo nasobhati<BR>
Paro'va abbhattarañāṇalocano. (584)<BR>
93<BR>
Anubbajanto navayobbanassiriṃ<BR>
Yasopabandhena sake niketane,<BR>
Pavaḍḍhi dhīro sakalaṃ kalāntaraṃ<BR>
Kalānidhī raṃsicayeni'va'mbare. (585)<BR>
94<BR>
Upaḍḍhagaṇḍāhitadāṭhikāya so<BR>
Yasodhano soḷasavassiko yadā,<BR>
Kapolaphuṭṭhañjanadānarājiyā<BR>
Kari yathā bāladasaṃ vyatikkami (586)<BR>
<BR>
<BR>
<BR>
[SL Page 203] [\x 203/]     <BR>
<BR>
95<BR>
Tadā narindo suramandiro'pamaṃ<BR>
Ututtayānucchavikaṃ manoramaṃ,<BR>
Payojayitvāna paviṇasippike<BR>
Sutāya kārāpayi mandirattayaṃ. (587)<BR>
96<BR>
Nisitasambādhatalaṃ nivārita-<BR>
Saronilaṃ phassitasihapañjaraṃ,<BR>
Mahivataṃsaṃ navabhumikaṃ gharaṃ<BR>
Babhuva rammaṃ bhuvi rammanāmikaṃ. (588)<BR>
97<BR>
Sasikara'mbhodhararāvanibbhara-<BR>
Vitāna mugghāṭakavāṭabandhanaṃ,<BR>
Surammanāmaṃ hataghammamindirā-<BR>
Nivāsarammaṃ bhavi pañcabhūmikaṃ. (589)<BR>
98<BR>
Ahiṇhasituṇbhaguṇehi pāvuse<BR>
Sukhānulomaṃ samasattabhumikaṃ,<BR>
Suphassitā'phassitasihapañjaraṃ<BR>
Subhaṃ subhaṃ nāma niketanaṃ bhavi. (590)<BR>
<BR>
<BR>
[SL Page 204] [\x 204/]     <BR>
<BR>
99<BR>
Vayonupattassa narindasununo<BR>
Uḷārarājiddhivilāsadassane,<BR>
Katā'bhilāso janako janādhipo<BR>
Padātukāmo nijarajjasampadaṃ. (591)<BR>
100<BR>
Vasanti ce yobbanahāridārikā<BR>
Narindasandesaharehi pesayi<BR>
Sa sākiyānaṃ sacivehi sāsane. (592)<BR>
101<BR>
Nivedayuṃ yobbanagabbitassa te<BR>
Nakiñcisikappāyatana'ntadassino,<BR>
Sutassa dārābharaṇāya dhītaro<BR>
Kathannu dassāma mayanti khattiyā. (593)<BR>
<BR>
<BR>
[SL Page 205] [\x 205/]     <BR>
<BR>
102<BR>
Sutena taṃ rājasutena codito<BR>
Pitā carāpesi puramhi bheriyo,<BR>
Mama'trajo kāhati sippadīpanaṃ<BR>
Itoparaṃ sattamavāsare iti. (594)<BR>
103<BR>
Varo kumāro hi kumāravikkamo<BR>
Kalāpasannaddha kalebaro tadā,<BR>
Vipassataṃ bandhujanānamosari<BR>
Anappadappo raṇakeḷimaṇḍalaṃ. (595)<BR>
104<BR>
Dhanuddharo so paṭhamaṃ sake bhuje<BR>
Sahassathāmaṃ sasaraṃ sarāsanaṃ,<BR>
Vidhāya poṭhesi jiyaṃ vasundharā-<BR>
Vidāraṇākāramahāravaṃ ravi. (596)<BR>
<BR>
<BR>
[SL Page 206] [\x 206/]     <BR>
<BR>
105<BR>
Catuddisā'dharadhanuddharā mamaṃ<BR>
Karontu lakkhaṃ nijakhāṇapattiyā,<BR>
Itīha vatvā saravāraṇena so<BR>
Abhutapubbaṃ sarasippamāhari. (597)<BR>
106<BR>
Catuddisāyaṃ caturo dhanuddhare<BR>
Mame'kabāṇena haṇāma'haṃ iti,<BR>
Akāsi tadadīpayamaññathā'bbhutaṃ<BR>
Sa cakkavedhavhayasippadīpanaṃ. (598)<BR>
107<BR>
Sarehi veṇyā'yatayaṭṭhirajjukaṃ<BR>
Sarehi cā'rohaṇamaṇḍapālayaṃ,<BR>
Sarehi pākārataḷākapaṅkajaṃ<BR>
Sarehi vassaṃ itisippamāhari. (599)<BR>
<BR>
<BR>
[SL Page 207] [\x 207/]     <BR>
<BR>
108<BR>
Mahāsatto lokappabhavamasamaṃ sippajātaṃ janānaṃ<BR>
Tadā saṃdassesi muditahadayā sākiyā dārikāyo,<BR>
Upaṭṭhāpesuṃ tā suratiratisaṅgāmacaturā<BR>
Sahassānaṃ tāḷisatiparimitā nāṭikā'suṃ gharesū. (600)<BR>
---------<BR>
Iti medhānandābhidhānena yatinā viracite sakalakavijana<BR>
Hadayānanda dānanidāne jinavaṃsadīpe avidūrenidāne<BR>
Lakkhaṇapaṭiggahaṇa kumārasambharaṇādi<BR>
Pavatti paridipo<BR>
Aṭṭhamo saggo.<BR>
---------<BR>
<BR>
<BR>
[SL Page 208] [\x 208/]     <BR>
<BR>
1<BR>
Iti vihite sati sippadīpanasmiṃ<BR>
Tadabhimukhe'tarakhattiyā'tisūrā,<BR>
Apagatamānamadābhaviṃsumañño<BR>
(Taruṇamigindamukhe) va mattadanti. (601)<BR>
2<BR>
Vijaṭita saṃsayabandhano padātuṃ<BR>
Sumariya devadahamhi supakpabuddho,<BR>
Narapavaro nijadhītaraṃ kumāriṃ<BR>
Suvimala koliyavaṃsakañjahaṃsiṃ. (602)<BR>
3<BR>
Tahimathamantivarehi mantayitvā<BR>
Nikhilapavattinivedanāya dūte,<BR>
Pahiṇi kavivāhamahe vidhiyatanti<BR>
Tava tanujena mamaṃ hi dhītukaññā. (603)<BR>
<BR>
<BR>
[SL Page 209] [\x 209/]     <BR>
<BR>
4<BR>
Valayitatāramupaṭṭhito'dayaṃ te<BR>
Himakarabimbamivo'paviṭṭhapīṭhaṃ,<BR>
Parivutamantigaṇaṃ paṇamma rājaṃ<BR>
Kapilapuropagatā tamatthamāhu.<BR>
5<BR>
Atha paṭiladdhapaṭissavenu'daggā<BR>
Padayugamañjalipupphamañjarīhi,<BR>
Sumahiya taṃ paṭivedayiṃsu rañño<BR>
Sakavisayaṃ samupecca rājadūtā. (605)<BR>
6<BR>
Ubhayakulamhi mahībhujā'ññamaññaṃ<BR>
Punarapi mantivarehi mantayitvā,<BR>
Visadamatīhi nimittapāṭhakehi<BR>
Niyamitamaṅakgalavāsaramhitamhā. (606)<BR>
7<BR>
Kanakavitānavinaddhahārihāraṃ<BR>
Kusumasamākulahemapuṇṇakumbhaṃ,<BR>
Tidivavimānasamānamullasanna-<BR>
Ratanavicittavivāhamaṇḍapaggaṃ. (607)<BR>
<BR>
<BR>
[SL Page 210] [\x 210/]     <BR>
<BR>
8<BR>
Gahitavitānasitātapattaketu-<BR>
Ddhajamaṇivijanicarucāmarehi,<BR>
Pacurajanehi katupahāramagge<BR>
Suparivutaṃ catuṅgiranidhajinyā.<BR>
 (608)<BR>
9<BR>
Vividhavibhūsaṇabhusitattabhāvaṃ<BR>
Abhinavapīnapayodharābhirāmaṃ,<BR>
Harisivikāya yasodharaṃ kumāriṃ<BR>
Maṇikhacitāya vidhāya cā'nayiṃsu. (609)<BR>
10<BR>
Valayitamālatidāmahemamālā<BR>
Parimalabhāvitakuntalappaveṇi,<BR>
Viraḷabakāvalimappavijjurājiṃ<BR>
Jaladharamālamajesi komalāya (610)<BR>
<BR>
<BR>
[SL Page 211] [\x 211/]     <BR>
<BR>
11<BR>
Niravadhirūpanabhotalamhi tassā<BR>
Janamanakundavikāsanaṃ babhāsa,<BR>
Kuṭilatarālakakālamegharāji-<BR>
Jaṭitalalāṭataladdhacandabimbaṃ. (611)<BR>
12<BR>
Migamadakuṅkumagandhapaṅkalitto<BR>
Kulavadhuyā tilako lalāṭamajjhe,<BR>
Makaradhajena niropitori'vā'si<BR>
Tibhuvanabhutajayāya pupphaketu. (612)<BR>
13<BR>
Jananayanañjanarūpasampadāya<BR>
Kulamapadāya rarāja nimmadāya,<BR>
Paramasiriṃ sarusīruhābhirāmaṃ<BR>
Vadanamanaṅgasuvaṇṇadappaṇābhaṃ. (613)<BR>
<BR>
<BR>
[SL Page 212] [\x 212/]     <BR>
<BR>
14<BR>
Maṇigaṇamaṇḍitakuṇḍalehi tassā<BR>
Savaṇyugaṃ ghaṭitāvagaṇḍabhāgaṃ,<BR>
Manasijasākuṇikena khittapāsa-<BR>
Yugalamivakkhivibhaṅgamānamāsi. (614)<BR>
15<BR>
Suvimalakantipabandhasandanatthaṃ<BR>
Nayananadīnamubhinnamantarāḷe,<BR>
Kanakapaṇāḷisamappite'va tāya<BR>
Varavadanāya rarāja tuṅganāsā. (615)<BR>
16<BR>
Nirupamarūpavilāsamandirasmiṃ<BR>
Sajavanikāni'va sīhapañjarāni,<BR>
Ruciravilāsiniyā lasiṃsu pambhā-<BR>
Valisahitāni sunīlalocanāni. (616)<BR>
<BR>
<BR>
[SL Page 213] [\x 213/]     <BR>
<BR>
17<BR>
Kanakakapālanibhaṃ manobhavassa<BR>
Vimalakapolayugaṃ siniddhakanniṃ,<BR>
Navasasimaṇḍalapuṇḍarīkasaṇḍa-<BR>
Sasirimavarundhimanoharādharāya.<BR>
 (617)<BR>
18<BR>
Sucaritapāramitālatāya tāya<BR>
Pariṇatarāgalatāya bhūlatāya,<BR>
Adharayugaṃ taruṇaṅkuradvayaṃ vā<BR>
Kimiti vitakkahato'yamāsi loko. (618)<BR>
19<BR>
Kulavadhuyā vadanā'lavāḷagabbhe<BR>
Navakalikāvaliphullite'vakiñci,<BR>
Sumadhuravāṇilatāya mandahāsa-<BR>
Jjutidhavali dasanavali rarāja. (619)<BR>
<BR>
<BR>
[SL Page 214] [\x 214/]     <BR>
<BR>
20<BR>
Kuvalayanīlavilolalocanāya<BR>
Mukhakamalā'likulānukārinībhu,<BR>
Nayanamayūkhaguṇeha'pāṅgabhaṅga=<BR>
Nisitsarehi anaṅgacāparūpā. (620)<BR>
21<BR>
Kalaravamañjugirā tivaṭṭarāji<BR>
Ghanakucabhaddaghaṭāya kambugīvā,<BR>
Madhuragabhīravirāva raṅgalekhaṃ<BR>
Ajini suvaṇṇamutiṅgabherisaṅkhaṃ. (621)<BR>
22<BR>
Abhinavapinapayodharo'padhānaṃ<BR>
Sukhumataracchavikojavābhirāmaṃ,<BR>
Urasayanaṃ samalaṅkataṃ viyā'si<BR>
Nijapatisaṅgamamaṅgalāya tāya. (622)<BR>
<BR>
<BR>
[SL Page 215] [\x 215/]     <BR>
<BR>
23<BR>
Kucakanakā'calasambhavāya nābhi-<BR>
Kuharataṭābhimukhāya kantinajjā,<BR>
Chaṭhāravalittayamindiropamāya<BR>
Avahari tuṅgataraṅgapantikantiṃ. (623)<BR>
24<BR>
Maṇirasanāguṇamantharāya tassā<BR>
Ghanakucabhārakiso kisodarāya,<BR>
Harisirivacchasuhajjamajjhabhāgo<BR>
Madadhanumuṭṭhivilāsamāharittha. (624)<BR>
25<BR>
Sarasijatantupavesanāvakāsa<BR>
Mavahari pīnapayodharantarāḷaṃ,<BR>
Nijagaḷabhāsurahāranijjharehi<BR>
Kanakadarimukhavibbhamaṃ yuvatyā. (625)<BR>
<BR>
<BR>
[SL Page 216] [\x 216/]     <BR>
<BR>
26<BR>
Avikalarūpavilāsasindhuvelā<BR>
Viralavilagginiyāka visālasoṇi,<BR>
Parihari rājakumārikāya tāya<BR>
Kusumasarābhavabhumibhāgasobhaṃ. (626)<BR>
27<BR>
Kulavadhuyā kamalāmalānanāya<BR>
Kuvalayakomalanilaromarāji,<BR>
Bhusamabhicumbi gabhiranābhigabbhaṃ.<BR>
Kamalavivāyatamattabhiṅgarāji (627)<BR>
28<BR>
Rucirataroruyugaṃ suvaṇṇa rambhā-<BR>
Karikarapīvaramindiropamāya,<BR>
Bhaji makaraddhajaraṅgamandirasmiṃ<BR>
Harimayathambhayugassiriṃ ramāya. (628)<BR>
<BR>
<BR>
[SL Page 217] [\x 217/]     <BR>
<BR>
29<BR>
Madarayarūparasadvayaṃ tulāya<BR>
Suparimitāya catummukhena tulyaṃ,<BR>
Nijamihajānuyugaṃ pavāḷapāti-<BR>
Yugalavivāsi avammukhopanītaṃ. (629)<BR>
30<BR>
Visayavitakkatamākulaṃ yuvatyā<BR>
Madanupasaṅkamaṇe manovimānaṃ,<BR>
Jitamadamattamayūrakaṇṭhabhūti<BR>
Jalitapadīpasikhe'va cārujaṅghā. (630)<BR>
31<BR>
Maṇimayanūpurabhāsurehi tassā<BR>
Caraṇatalehi parājitāni thīnaṃ,<BR>
Mukhapadumāniva saṅkucanti maññe<BR>
Bhamarabharamburuhāni kañjanīnaṃ. (631)<BR>
32<BR>
Karacaraṇaṅgulipalla'vaggasālī-<BR>
Jalalavapantinibhā'tikomalāya,<BR>
Abhinavatambanakhāvalī babhūva<BR>
Makaradhajassa kate'va pupphapūjā. (632)<BR>
<BR>
<BR>
[SL Page 218] [\x 218/]     <BR>
<BR>
33<BR>
Saparijano vanitāya tāya saddhiṃ<BR>
Maṇigaṇamaṇḍitamaṇḍapappadese,<BR>
Dinakaravaṃsadhajassa rājaputta-<BR>
Ssupagamanaṃ apalokayaṃ nisīdi. (633)<BR>
34<BR>
Parivutabandhujanehi rājaputto<BR>
Yathariva devagaṇehi devarājā,<BR>
Sapadi turaṅgarathaṃ samāhirūḷho<BR>
Tadabhimukho yasasā jalaṃ payāsi. (634)<BR>
35<BR>
Tahimupagamma ṭhitassa maṇḍapasmiṃ<BR>
Paridahitu'ttarasāṭakena tassa,<BR>
Harimaṇimaṇḍanamaṇḍita'ttabhāvo<BR>
Himapaṭalena himācalo rivāsi. (635)<BR>
<BR>
<BR>
[SL Page 219] [\x 219/]     <BR>
<BR>
36<BR>
Maṇimakuṭena nivatthakāsikena<BR>
Narapatisunu sumaṇḍito rarāja,<BR>
Surabhavanena ca khīrasāgarena<BR>
Kanakasiṇerugirī'va niccalaṭṭho. (636)<BR>
37<BR>
Nabhasi samākulatārakāvalī'va<BR>
Urasi virājitatārahārapantī,<BR>
Narapavaro pivi tāya rūpasāraṃ<BR>
Amatamivā'yatalocana'ñjalīhi. (637)<BR>
38<BR>
Tadahani rājakumārapubbasela-<BR>
Ppabhavavarānanacandamaṇḍalena,<BR>
Mukuḷitalocananīlanīrajāya<BR>
Abhavimanokumudākarappabodho. (638)<BR>
<BR>
[SL Page 220] [\x 220/]     <BR>
<BR>
39<BR>
Yuvatayuvānamapekkhataṃ janānaṃ<BR>
Animisalocananīlakantigaṅgā,<BR>
Ruciravadhūhi vidhūtacāmarehi<BR>
Anilavilolataraṅgasālinīva. (639)<BR>
40<BR>
Gaganatalopari tārakākulamhi<BR>
Yuvayuvatīnavacandacandikeva,<BR>
Nicitasuvaṇṇakahāpaṇe varejuṃ<BR>
Athamaṇimaṇḍapavedikātalamhi. (640)<BR>
41<BR>
Sakalakalākusalo'pagammavippā-<BR>
Cariyagaṇo jayamaṅgalāya tesaṃ,<BR>
Suparisamāpayi sabbapubbakiccaṃ<BR>
Sapadi pavassi akhaṇḍalāvujaṭṭhi. (641)<BR>
<BR>
<BR>
[SL Page 221] [\x 221/]     <BR>
<BR>
42<BR>
Karatalatāmarasesu kuṇḍikāya<BR>
Maṇikhavitāya purohito ubhinnaṃ,<BR>
Subhamabhisekajalaṃ nipātayaṃ te<BR>
Punahipayojayi pāṇipīḷaṇasmiṃ. (642)<BR>
43<BR>
Suradhanuvijjulate'va vārivāhaṃ<BR>
Rathamabhiruyha gahīramandaghosaṃ,<BR>
Parivutakhattiyabandhavehi tamhā<BR>
Kapilapurā'bhimukhābhavuṃ ubhota te. (643)<BR>
44<BR>
Atha samalaṅkatavīthimajjhigānaṃ<BR>
Vivaṭaniketanasīhapañjaraṭṭhā,<BR>
Animisalocanapaṅkajopahāraṃ<BR>
Bhūsamakaruṃ kapilaṅganā pasannā. (644)<BR>
<BR>
<BR>
[SL Page 222] [\x 222/]     <BR>
<BR>
45<BR>
Gamanavilāsamudikkhataṃ janānaṃ<BR>
Rucirasiropahita'ñjalīhi bhattyā,<BR>
Maṇikalasappitapupphamañjarīhi<BR>
Racitamivobhayavīthipassamāsi. (645)<BR>
46<BR>
Tikhiṇavilocanabāṇalakkhabhāvaṃ<BR>
Nirupamarūpini kāminīhi nīte,<BR>
Patita'nurāgasarehiyeva tāsaṃ<BR>
Hadayavidāraṇamāsi tapphalaṃ'va. (646)<BR>
47<BR>
Kathamapi kāpilavatthavā ahesuṃ<BR>
Tadahani niccalalocanuppalehi,<BR>
Kapilapuraṃ tidasālayāvatiṇṇā<BR>
Tidasagaṇā'va vipassanāyu'bhinnaṃ. (647)<BR>
<BR>
<BR>
[SL Page 223] [\x 223/]     <BR>
<BR>
48<BR>
Tidivapurā nijavejayantanāma-<BR>
Surabhavanaṃ'va sujampatī sujātā,<BR>
Kapilapurā punarāgamiṃsu tamhā<BR>
Patipatinī nijarājamandiraṃ dve. (648)<BR>
49<BR>
Dharaṇipatisuto pattarajjābhiseko<BR>
Kapilapuravare tesu tisvālayesu,<BR>
Aparimitasukhaṃ tāya bimbāya saddhiṃ<BR>
Suciramanubhavi candabimbānanāya. (649)<BR>
50<BR>
Vikacakamala (nandīmukhi) mañjubhāṇī<BR>
Tividhavayasi dibbaccharārūpasobhā,<BR>
Agami khayavayaṃ sā'pi bimbāmahesi<BR>
Saratha saratha saṅkhāradhammassabhāvaṃ. (650)<BR>
---------<BR>
Iti mbedhānandābhidhānena yatinā viracite sakalakavijana<BR>
Hadayānandadānanidāne jinavaṃsadīpe avidūrenidāne<BR>
Pāṇiggahamaṅakgalussavapavattiparidīpo.<BR>
Navamo saggo.<BR>
---------<BR>
<BR>
<BR>
[SL Page 224] [\x 224/]     <BR>
<BR>
1<BR>
Guṇamaṇimaṇimā so devarājā'va rājā<BR>
Sukhamanubhavamāno vājiyānena yena,<BR>
Bhamarabharitamālā maṅgaluyyānabhūmi<BR>
Tadavasari kadāci sālinī (mālinī) hi. (651)<BR>
2<BR>
Upagatasamayo'ti bujjhanatthāya bodhiṃ<BR>
Sumariya suraputtā bodhisatte vajante,<BR>
Bhavaviratisamatthaṃ dassayuṃ māpayitvā<BR>
Jarasakaṭasarūpaṃ jiṇṇarūpaṃka virūpaṃ. (652)<BR>
<BR>
<BR>
[SL Page 225] [\x 225/]     <BR>
<BR>
3<BR>
Kimidamitihapuṭṭho jiṇṇarūpaṃ vipassa<BR>
Vimatiparavaso so sārathiṃ rūpasāro,<BR>
Nijahadayanidhāne devatācoditassa<BR>
Nidahi dhanamivagghaṃ tassadhammopadesaṃ. (653)<BR>
4<BR>
Haritanaḷakalāpaṃ maṅgaluyyānamagge<BR>
Yathariva'himukhaṭṭhā kuñjari bhañjamānā,<BR>
Tathariva'bhibhavantī sabbayobbaññadappaṃ<BR>
Kharatarajaratā sā attapaccakkhabhūtā. (654)<BR>
5<BR>
Mukhakukavalayagabbhā bhaṭṭhakiñjakkhasobhā<BR>
Bhavi kaṭhinajarārikhaṇḍadantaṭṭhipanti,<BR>
Kuṭilapalitajātaṃ tañjarāyā'bhiseke<BR>
Sirasi racitasetacchattasobhaṃ babandha. (655)<BR>
<BR>
<BR>
[SL Page 226] [\x 226/]     <BR>
<BR>
6<BR>
Aviraḷavaliyo tā jiṇṇarūpassa camme<BR>
Pabhavabalavatejodhātuveguṭṭhitā'suṃ,<BR>
Taralasalilapiṭṭhe seyyathāpo'dadhissa<BR>
Taralasalilapiṭṭhe seyyathāpo'dadhissa<BR>
Palayapavanavegu'ttuṅgakallolamālā (656)<BR>
7<BR>
 hitamupavanapanthe vaṅkagopāṇasi'va<BR>
Anujukamujubhutaṃ daṇḍamolubbha bhumyā,<BR>
Nijataruṇavilāsaṃ lakkhamāpādayantaṃ<BR>
Dhanumiva saguṇaṃ taṃ rūpamaddakkhi dhīro. (657)<BR>
<BR>
<BR>
[SL Page 227] [\x 227/]     <BR>
<BR>
8<BR>
Jiniajagarabhoge jiṇṇanimmokabhāraṃ<BR>
Tilakavibatacammaṃ tantirojattabhāve,<BR>
Apagataghanamaṃso phāsukaṭṭhippandho<BR>
Ajinitiravalepaṃ kuḍḍadāruppabandhaṃ. (658)<BR>
9<BR>
Vigatabalamadādiṃ vissavantaṃ sarīre<BR>
Navhi vaṇmukhehi guthamuttādya'sūviṃ,<BR>
Valivisamakapolaṃ kampamānuttamaṅgaṃ<BR>
Suvisadamatino taṃ passato jiṇṇarūpaṃ. (659)<BR>
10<BR>
Bhuvanamanavasesaṃ tassu'paṭṭhāsi sampa-<BR>
Jjalitamatha jarāyā'dittagehattayaṃ'va,<BR>
Ahamapaki anatīto dhammametanti vatvā<BR>
Bhavanavanamagañchi jātiyu'kkaṇṭhitatto. (660)<BR>
<BR>
<BR>
[SL Page 228] [\x 228/]     <BR>
<BR>
11<BR>
Punarupavanamaggaṃ ogahantassa rañño<BR>
Sukhamanubhavanatthaṃ devatāmāpayitvā,<BR>
Parapariharanīyaṃ ghorarogāvatiṇṇaṃ<BR>
Aparamapi virūpaṃ dassayuṃ vyādhirūpaṃ. (661)<BR>
12<BR>
Visadamati vimatyā sakyavaṃsekaketu<BR>
Kimimivapalipannaṃ vaccapassāvapaṅke,<BR>
Pabhavabalavadukkhaṃ taṃ parādhīnavuttiṃ<BR>
Kimidamiti padisvā pājitāraṃ apucchi. (662)<BR>
13<BR>
Varamati varadhammaṃ tena sūtena vuttaṃ<BR>
Amatamiva pibanto sotadhātvañjalīhi,<BR>
Agamapi anatito byādhidhammanti tamhā<BR>
Nijabhavanavanaṃ sopā'ga saṃviggarūpo. (663)<BR>
<BR>
<BR>
[SL Page 229] [\x 229/]     <BR>
<BR>
14<BR>
Tadupavanavimānaṃ vājiyānena nāthe<BR>
Vajati sati kadāci māpayuṃ devatāyo,<BR>
Suṇakhakulalagijjhādīhīvā khajjamānaṃ<BR>
Narakuṇapasarīraṃ uddhumātaṃ paṭhamhi. (664)<BR>
15<BR>
Pabhavakimikulānaṃ cālayaṃ nīlavaṇṇaṃ<BR>
Vaṇavivaramukhehi lohitaṃ paggharantaṃ,<BR>
Sakuṇagaṇvitacchiṃ makkhikāmakkhitaṅgaṃ<BR>
Sumati matasarīraṃ addasā sārahīnaṃ. (665)<BR>
16<BR>
Abhigami gamayanto bhāratiṃ sārathissa<BR>
Nijasavaṇayugasmiṃ hematāḍaṅkasobhaṃ,<BR>
Ahampi maraṇaṃ bho nātivatto ti vatvā<BR>
Vanamiva migarājā sakyarājā vimānaṃ. (666)<BR>
<BR>
<BR>
[SL Page 230] [\x 230/]     <BR>
<BR>
17<BR>
Punapi sapariso so yānamāruyha bhadraṃ<BR>
Katipayadivasānaṃ accayenā'dhirājā,<BR>
Kapilapuravaramhā'naṅgaraṅgālayābhaṃ<BR>
Tadupavanamagañchi pañcabāṇābhirūpo. (667)<BR>
18<BR>
Guṇamaṇi maṇivaṇṇaṃ pattamādāya patthe<BR>
Panasasarasarāgaṃ vīvaraṃpārupitvā,<BR>
 hitamavikalacakkhuṃ nimmitaṃ devatāhi<BR>
Sumati samaṇarūpaṃ buddharūpaṃ'va passi. (658)<BR>
19<BR>
Tadahani vibudhā'dhiṭṭhānato bhāvanīyo<BR>
Yatipatiriva sūto atthadhammānusāsi,<BR>
Samaṇaguṇamanekādīnavaṃ pañcakāme<BR>
Tamavadi gamanasmiṃ ānisaṃsañca gehā. (669)<BR>
<BR>
<BR>
[SL Page 231] [\x 231/]     <BR>
<BR>
20<BR>
Kuhanalapanamicchājīvamohāya kucchi-<BR>
Paraharaṇasamatthaṃ mattikāpattamassa,<BR>
Kara kamakalagataṃ so pāramīcoditatto<BR>
Visadamati padisvā sampasādaṃ janesi. (670)<BR>
21<BR>
Vikasitakalikālaṅkāramuddālasāla-<BR>
Miva samaṇavilāsaṃ cīvarobhāsamagge,<BR>
Nayanamadhukarānaṃ bhāramādhāya dhīro<BR>
Nijamanasi janesi cīvare sampasādaṃ. (671)<BR>
22<BR>
Khaṇikamaraṇadukkhāvaṭṭamābādharāsi-<BR>
Makaranikarabhimaṃ taṃ jarāvīcivegaṃ,<BR>
Bhavajaladhimagādhaṃ jātivelāvadhiṃ so<BR>
Ayamiva paṭipannā nittareyyuntya'vedi. (672)<BR>
<BR>
<BR>
[SL Page 232] [\x 232/]     <BR>
<BR>
23<BR>
Samaṇavadanapīnaccandabimbodayena<BR>
Vikasitamanakundo nandanuyyānasobhaṃ,<BR>
Upavanamabhīgantuṃ sandanaṃ cāraye'ti<BR>
Tadahani manujindo sandanācārimāha. (673)<BR>
24<BR>
Valayitanaḷatāḷītālahintālapantiṃ<BR>
Malayajatarujāyāsītalaṃ nimmalāpaṃ,<BR>
Upavanamavatiṇṇo nandanaṃ vāsavo'va<BR>
Akari divasabhāgaṃ sādhukīḷaṃ sarājā. (674)<BR>
25<BR>
Dasasatakiraṇasmiṃ yassa kittippabandha-<BR>
Saradajaladarājichāditasmiṃ nabhasmiṃ,<BR>
Uparisirasi setacchattasobhaṃ bhajante<BR>
Tadiyacaraṇalakkhyā'laṅkari vāpitīraṃ. (675)<BR>
<BR>
<BR>
[SL Page 233] [\x 233/]     <BR>
<BR>
26<BR>
Sarasijavadanehi haṃsapīnatthanehi<BR>
Kuvalayanayanehī nīlikākuntalehi,<BR>
Madhumadamuditālīnūpurebhā'varodha-<BR>
Janamiva ramaṇīyaṃ otari so taḷākaṃ. (676)<BR>
(Silesabandhanaṃ)<BR>
27<BR>
Varayuvatijanānaṃ kumbhagambhīranābhi-<BR>
Vivaragahitavāri vāpi sā rittarūpā,<BR>
Ghanathanajaghanānaṃ saṅgamene'tarāsaṃ<BR>
Punarabhavi kapapuṇṇā pītivipphārinīva. (677)<BR>
28<BR>
Abhinavaramaṇinaṃ jātulajjāturānaṃ<BR>
Vimukhanayanamīne mīnaketupamena,<BR>
Upavadhitumīvagge khittajālabbilāsaṃ<BR>
Khaṇamavahari raññā viddhahatthambudhārā. (678)<BR>
<BR>
<BR>
[SL Page 234] [\x 234/]     <BR>
<BR>
29<BR>
Navajalakaṇikālaṅkāravattāravindā<BR>
Ghanakucakalahaṃsā kesasevālanīlā,<BR>
Patimathitataraṅakgākiṇṇasussoṇivelā<BR>
Sarasi sarasi'vā'si tatra kīḷāture'kā. (679)<BR>
30<BR>
Sasirūciramukhīnaṃ khomavatthantarīye<BR>
Sanikamapanayante vicīhatthehi raññā,<BR>
Racitanayanakantī byanta gambhīranābhī-<BR>
Sarasijapariyantā nāḷapantīri'vā'si. (680)<BR>
<BR>
<BR>
<BR>
[SL Page 234] [\x 234/]     <BR>
<BR>
29<BR>
Navajalakaṇikālaṅkāravattāravindā<BR>
Ghanakucakalahaṃsā kesasevālanīlā,<BR>
Patimathitataraṅgākiṇṇasussoṇivelā<BR>
Sarasi sarasi'vā'si tatra kīḷāture'kā. (679)<BR>
30<BR>
Sasiruciramukhīnaṃ khomavatthantarīye<BR>
Sanikamapanayante vivibhaṇthehi raññā,<BR>
Racitanayanakantī byanta gamhīranāhī<BR>
Sarasijapariyantā nāḷapantiri'vā'si. (680)<BR>
<BR>
<BR>
[SL Page 235] [\x 235/]     <BR>
<BR>
31<BR>
Punarapi kucakumbhañcandahārenivā'pe<BR>
Nijagaḷaparimāṇe sannimuggaṅganānaṃ,<BR>
Malinakamalinī sā locanehā'nanehi<BR>
Abhavi bhamarabhāra'mbhojasaṇḍā'kule'ca. (681)<BR>
32<BR>
Madhumadamadhupehi gīyamānehi vici-<BR>
Bhujasatapahaṭāhi soṇibherīhi thinaṃ,<BR>
Lalitakamalasīse naccamānindirāya<BR>
Ajini jalajinī sā dibbasaṅakgītasālaṃ. (682)<BR>
33<BR>
Tuhinakaramukhīnaṃ tantaḷāka'ntalikkhe<BR>
Sulalitabhujavallī vijjulekhābhirāmā,<BR>
Kuvalayavanarāji nīlajīmutarāji<BR>
Patinayanamayūre kīḷayantī rarāja. (683)<BR>
<BR>
<BR>
[SL Page 236] [\x 236/]     <BR>
<BR>
34<BR>
Phuṭakuvalayahatthaṃ rājabhaṃsehi khittaṃ<BR>
Vividhamadhupabhuttaṃ dhammavelātivattaṃ,<BR>
Yathariva gaṇikaṃ taṃ kañjaniṃ so janindo<BR>
Tadahani paribhutvā'mandamānanvdamāpa. (684)<BR>
(Silesabandhanaṃ)<BR>
35<BR>
Caraṇa'nuvajamānabbīcisaṅkhobhatīraṃ<BR>
Jahati sati taḷākaṃ sāvarodhe narinde,<BR>
Sarasivirahinīsaṃruddhanissāsarūpo<BR>
Mudusurabhisamīro mandamandaṃ pavāyi. (685)<BR>
<BR>
<BR>
[SL Page 237] [\x 237/]     <BR>
<BR>
36<BR>
Paribhavi ravibimbaṃ taṅkhaṇatthācalaṭṭhaṃ<BR>
Tahimupalatalaṭṭho bhānuvaṃsekabhānu,<BR>
Atha sarasivadhūnaṃ kiñcisaṅkovitāni<BR>
Sarasijavadanāti sokadīnānivā'suṃ. (686)<BR>
37<BR>
Asitanabhasi sañjhāmeghamālāvilāsaṃ<BR>
Abhibhaviya nisinne tatra sakyādhināthe,<BR>
Tuvaṭamupagatā taṃ kappakā'nekavatthā-<BR>
Bharaṇavikatihatthā bhūpatiṃ bhūsaṇatthaṃ. (687)<BR>
38<BR>
Ravikularavino kho dhammatejābhibhūto<BR>
Surapati suraputtaṃ vissakammābhidhānaṃ,<BR>
Sapadi pahiṇi sammā dibbavatthādinā bho<BR>
Tibhuvanasaraṇaṃ taṃ bhūsayassū'ti vatvā. (688)<BR>
<BR>
<BR>
[SL Page 238] [\x 238/]     <BR>
<BR>
39<BR>
Gahitamanujaveso so'pasaṅkamma sīse<BR>
Sukhumapaṭasatehī veṭhanañcā'pi datvā,<BR>
Maṇikanakamayehi bhūsayi bhūsaṇehi<BR>
Tadahani bhavi sakko devarājā'va rājā. (689)<BR>
40<BR>
Timirahamarabhāra'kkantapācīnapassaṃ<BR>
Mukulitasatasañjhāmeghapattāvalīnaṃ,<BR>
Gaganatalataḷākādhāramandāranāḷaṃ<BR>
Kamalamakulasobhaṃ bhānubimbaṃ babandha. (690)<BR>
41<BR>
Pahiṇi pitunarindo sāsanaṃ tāva tassa<BR>
Nijatanujakumāru'ppattimārocayitvā,<BR>
Pamuditabhadayo so lekhaṇālokanena<BR>
Avaditi mama jātaṃ bandhanaṃ rāhujāto. (691)<BR>
<BR>
<BR>
[SL Page 239] [\x 239/]     <BR>
<BR>
42<BR>
Tadahanipituraññā vuttavākyānurūpaṃ<BR>
Tahimakhilapadatthaṃ saddasatthakkamena,<BR>
Karahacī manujindo ayyako saṅgahetvā<BR>
Avaditi mamatattā rāhulonāmahotaṃ. (692)<BR>
43<BR>
Vanasuravanitānaṃ locanindīvarehi<BR>
Mahitasirisariro bhadramāruyha yānaṃ,<BR>
Sabhavanamabhigantuṃ osari nāgarānaṃ<BR>
Suvimalanayanālītoraṇākiṇṇavīthiṃ. (693)<BR>
44<BR>
Vivaṭamaṇikavāṭo'pantikaṭṭhā vimāne<BR>
Jitasuravanitā'si yā pitucchāya dhītā,<BR>
Nayanakarapuṭehi rūpasāraṃ nipīya<BR>
Samitaratipipāsā sā kisāgotamī thī. (694)<BR>
<BR>
<BR>
[SL Page 240] [\x 240/]     <BR>
<BR>
45<BR>
Jitamanasijarūpaṃ īdisaṃ yesamatthi<BR>
Tanujaratanamaddhā nibbutā sā'pi mātā,<BR>
Pitujagatipatī so nibbuto sītibhūto<BR>
Nijapiyabhariyā'pi nibbutā'tye'vamāha. (695)<BR>
46<BR>
Hadayagatakilese nibbute vūpasante<BR>
Yatipatiriva diṭṭho nibbuto so'hamasmi,<BR>
Iti varamati sutvā tāya gāthaṃ sugītaṃ<BR>
Vividhanayavibhattaṃ tappadatthaṃ avedi. (696)<BR>
47<BR>
Ahamitipadamassā nibbutiṃ sāvito'smi<BR>
Sumariya garubhatyā tāya lakkhagghamaggaṃ,<BR>
Dhavalakiraṇabhāraṃ bhāsuraṃ hārihāraṃ<BR>
Pahiṇiya bhavanaṃ so pāvisi sāvarodho. (697)<BR>
<BR>
<BR>
[SL Page 241] [\x 241/]     <BR>
<BR>
48<BR>
Mayamiva varabodhiṃ bujjhamānassa jātu <BR>
Manasi vupasame'ti tuyhamekādasaggi,<BR>
Upagamumupasantiṃ vyākarontī'va tāva<BR>
Aparadisi vinaddhā'nekasañjhāghanālī. (698)<BR>
49<BR>
Atuladhavajachattaṃ dhotamuttāvalīhi<BR>
Valayitamiva rañño tassa sihāsanasmiṃ,<BR>
Udayasikharisīse tāvatārāvalīhi<BR>
Parivutamatisobhaṃ candabimbaṃ bahāsa. (699)<BR>
50<BR>
Ghanataratimirehā'vattharattehi loke<BR>
Masimalinavilāsaṃ taṅkhaṇe dassayanti,<BR>
Rajanikarakarehi vipphurattehi phītā<BR>
Katanavaparikamme'vā'si sā rājadhāni. (700)<BR>
<BR>
<BR>
[SL Page 242] [\x 242/]     <BR>
51<BR>
Himakarakarabhārakkattarattandhakāra-<BR>
Galitatimiralekhākāramāvī karonti,<BR>
Phuṭakumuda vanesu cāsikundāṭavīsu<BR>
Sumadhura madhumattā bhiṅgamālā pamattā. (701)<BR>
52<BR>
Jitasurapativeso dhammacintāparo so<BR>
Jalita maṇipadīpālokabhinnandhakāre,<BR>
Nijasiribhavanasmiṃ hemasīhāsanasmiṃ<BR>
Nacira mabhinisajjī pañcakāme viratto. (702)<BR>
53<BR>
Sapadi turiyahatthā nīlajimutakesā<BR>
Kuvalayadalanettā candalekhālalāṭā,<BR>
Vikacakamalavattā mekhalābhārasoṇī<BR>
Kucaharaviraḷaṅgī cāruvāmorujaṅghā. (703)<BR>
<BR>
<BR>
[SL Page 243] [\x 243/]     <BR>
<BR>
54<BR>
Kumudamudakapolā kuṇḍalolambakaṇṇā<BR>
Avivaradasanālimālatīdāmalilā,<BR>
Kanakaratanamālābhāragīvā, bhirāmā,<BR>
Abhinavavanitāyo naccagītesu chekā. (704)<BR>
55<BR>
Rahadamivapasannaṃ niccalāsinaminaṃ<BR>
Sumatimupanisinnaṃ saṃvutadvārupetaṃ,<BR>
Tamabhiratinirāsaṃ buddhabhāvābhilāsaṃ<BR>
Abhiramayitukāmā otaruṃ raṅgabhūmiṃ. (705)<BR>
<BR>
[SL Page 244] [\x 244/]     <BR>
<BR>
56<BR>
Maṇimayavasumatyā pādasaṅghaṭṭanena<BR>
Kanakavakalayaghosaṃ kāci nicchārayantī,<BR>
Calakisalayalīlā aṅguli cālayanti<BR>
Anulayamabhinaccuṃ hemavallīvilāsā. (706)<BR>
57<BR>
Narapatimukhabimbaṃka lakkhamāpādayantī<BR>
Nayanakharasarānaṃ raṅgasaṅgāmabhūmyā,<BR>
Jitakalaravavāṇī kāci rāmā bhirāmā<BR>
Savaṇasubhagagītaṃ gāyamānā vibhāsuṃ. (707)<BR>
58<BR>
Jitasuralalanāyokāvi pañcaṅgikāni<BR>
Tadahani turiyāni vādayuṃ lolapāṅgā,<BR>
Savaṇamadhuravīṇā bherinādehi tāsaṃ<BR>
Gaganatala mivā,si pāvuse raṅgabhūmi. (708)<BR>
<BR>
<BR>
[SL Page 245] [\x 245/]     <BR>
<BR>
59<BR>
Varamati ramaṇīnaṃ taṃ mahābhūtarūpa-<BR>
Ppabhavamivavikāraṃ naccamaddakkhi tāsaṃ,<BR>
Visamabhavakuṭīre rājarogāturānaṃ<BR>
Asunituriyarāvaṃ gītamaṭṭassaraṃ,va. (709)<BR>
60<BR>
Bhusamanahirato so naccagītesu tāsaṃ<BR>
Sirisayanavarasmiṃ sīhaseyyaṃ akāsi,<BR>
Itigahitavihesā laddhaniddāvakāsā<BR>
Sapadi madanapāsā tā nipajjiṃsunārī. (710)<BR>
61<BR>
Sahakumudiniyā so suttamattappabuddho<BR>
Nijasirisayanasmiṃ sannisinno rajanyā,<BR>
Gahitaturiyabhaṇḍe tatthatattho, ttharitvā<BR>
Yuvatijanamapassi daḷhaniddābhibhūtaṃ. (711)<BR>
<BR>
<BR>
[SL Page 246] [\x 246/]     <BR>
<BR>
62<BR>
Anilacalakapo lā kāci lālaṃ gilante<BR>
Galitabahaḷakhe ḷā kāci khādanti dante,<BR>
Bhagamapagataco ḷā kāci saṃdassaya nne<BR>
Khalitavacanamā lā kāci yaṃyaṃ lapante. (712)<BR>
63<BR>
Khipitamapi karontī kāci kāsantikāci<BR>
Iti pacuravikāraṃ nissirikaṃ asāraṃ,<BR>
Bhavanamanavasesaṃ tassu, paṭṭhāsi daḷhaṃ<BR>
Narakuṇapavikiṇṇaṃ āmakāḷāhaṇaṃva. (713)<BR>
64<BR>
Tadahani tibhavaṃ cā,dittagehattayaṃ,va<BR>
Sumariya vatabho, passaṭṭhamopaddutaṃ bho,<BR>
Iti paramamudānaṃ kavattayaṃ tabbimutyā<BR>
Manasi purisasūro sūrabhāvaṃ janesi. (714)<BR>
<BR>
<BR>
[SL Page 247] [\x 247/]     <BR>
<BR>
65<BR>
Suratacaturarāmārakkhasivāsabhūte<BR>
Siribhavanavanasmiṃ mohayantamhi bāle,<BR>
Alamiti mama vāso handa nikkhamma tamhā<BR>
Tibhavabhayavimuttiṃ esayissāmahaṃ,ti. (715)<BR>
66<BR>
Upakamiya vimānadvāramummārupante<BR>
Sayanupari nipannaṃ channamuṭṭhāpayitvā,<BR>
Tamavadi abhigantuṃ kappayitvaṃ, nayeti<BR>
Pabalajavabalaggaṃ vājirājaṃ sarājā, (716)<BR>
67<BR>
Gatasati hayasāḷaṃ taṅkhaṇe channamacce<BR>
Sakapatigamanatthaṃ esamaṃ kappanattho,<BR>
Agami,ti sahajāto katthako vājirājā<BR>
Akari vipulahesārāvamānandabhāro. (717)<BR>
<BR>
[SL Page 238] [\x 238/]     <BR>
<BR>
68<BR>
Pavisiya sirigabbhaṃ teladīpujjalantaṃ<BR>
Ratanakhacitamañce gandhapupphābhikiṇṇe,<BR>
Dharaṇipatinipannaṃ hemabimbopamānaṃ<BR>
Nijatanujakumāraṃ passibimbāyasaddhiṃ. (718)<BR>
69<BR>
Yadi ahamapanetvā deviyā hatthapāsaṃ<BR>
Mama tanujakumāraṃ aṅkamāropayāmi,<BR>
Vadanajitasarojā rājinī vuṭṭhahitvā<BR>
Vanamahīgamanaṃ me vāraye dunnivāraṃ. (719)<BR>
70<BR>
Tanujamukhasarojaṃ buddhabhūto samāno<BR>
Nayanamadhukarānaṃ jātu kāhāmibhāraṃ,<BR>
Sumariya caraṇaṃ so uddharanto,va meruṃ<BR>
Avatari bhavanamhā ukkhipitvā pavīro. (720)<BR>
<BR>
<BR>
[SL Page 249] [\x 249/]     <BR>
<BR>
71<BR>
Kuvalayadalanettañcandamamhojavattaṃ<BR>
Madanaratharathaṅgākārasussoṇibhāraṃ,<BR>
Kathamavatari bimbānāmadeviṃ pahāya<BR>
Narapati bhavanamhā hemabimbābhirāmaṃ. (721)<BR>
72<BR>
Marakatapaṭimābhaṃ sambhavaṃ sakyavaṃse<BR>
Samupacitasupuññaṃ lakkhaṇākiṇṇagattaṃ,<BR>
Pajahiya sukumāraṃ rāhulākhyaṃ kumāraṃ<BR>
Kathamavatari pādamandamukkhippa dhīro. (722)<BR>
73<BR>
Ripugajamigarājaṃ jambudīpaggarājaṃ<BR>
Tadahani piturājaṃ puttasokaṇṇavamhi,<BR>
Kathamamitadayo so niddayo pakkhipitvā<BR>
Avatari bhavanamhāka uddharitvāna pāde. (723)<BR>
<BR>
<BR>
[SL Page 250] [\x 250/]     <BR>
<BR>
74<BR>
Sakalapaṭhavicakkaṃ cakkavāḷāvadhiṃ so<BR>
Abhivijiya asattho sattame vāsaramhi,<BR>
Narahari katapuñño cakkavatti ahutvā<BR>
Kathamavatari tamhā ukkhipitvāna pāde. (724)<BR>
75<BR>
Avatariya vimānā ajja maṃ tārayatvaṃ<BR>
Tvamapitibhavato)haṃ uttareyya'nti vatvā,<BR>
Tamabhiruhi janindo vājirājinda'maṭṭhā-<BR>
Rasaratanapamāṇaṃ dhotasaṅakkhāvadātaṃ. (725)<BR>
76<BR>
Pavanaturitavego kanthako vājirājā<BR>
Yadahani padasaddaṃ cā'pi hesaṃ kareyya,<BR>
Nanu sakalapuraṃ so yāti ajjhottharitvā<BR>
Tadahani katasaddaṃ vārayuṃ devatāyo. (726)<BR>
<BR>
<BR>
[SL Page 251] [\x 251/]     <BR>
<BR>
77<BR>
Karakamalatalesu devatānimmitesu<BR>
Panihitapadavāraṃ assa māruyha dhīro,<BR>
Lahumupagami channaṃ vāladhiṃ gāhayitvā<BR>
Thirapihitakavāṭadvārapākārupantaṃ. (727)<BR>
78<BR>
Yadi pihitakavāṭugghāṭanaṃ nā'bhavissā<BR>
Hayavaramapi channāmaccamādāya sohaṃ,<BR>
Asari purisasiho uppateyyanti aṭṭhā-<BR>
Rasaratatapamāṇu'ttuṅgapākāracakkaṃ. (728)<BR>
79<BR>
Tathariva hayarājā channanāmo ca mantī<BR>
Viriyabalasamaṅgī cīntayuṃ tāvadeva,<BR>
Vivari tadadhivatthā devatā coditattā<BR>
Purisadasasatenu'gghāṭiyaṃ dvārabāhaṃ. (729)<BR>
<BR>
<BR>
[SL Page 252] [\x 252/]     <BR>
<BR>
80<BR>
Mama visayamasesaṃ esasiddhatthanāmo<BR>
Abhibhaviya subodhiṃ jātu bujjhissatīti,<BR>
Atha sumariya māro pāpimā'tīvakuddho<BR>
Paṭipathamupagañchi nikkhamitvā vimānā. (730)<BR>
81<BR>
Turitamahivajante māraverimhi māro<BR>
Asitanabhasi ṭhatvā itthamārocayittha,<BR>
Varapurisa ito kho sattame vāsaramhi<BR>
Tvamahivijiya lokaṃ hessase cakkavattī. (731)<BR>
82<BR>
Sukhamanubhavamāno cakkavattī bhavitvā<BR>
Gharamadhivasa cakkaṃ vattayaṃ yāvajīvaṃ,<BR>
Amitamati tuvaṃ mā nikkhamassū'ti māro<BR>
Abhigamananisedhaṃ kātumiccānusāsi. (732)<BR>
<BR>
<BR>
[SL Page 253] [\x 253/]     <BR>
<BR>
83<BR>
Namuvilapitavācaṃ sotadhātvañjalīhi<BR>
Savisamiva pibanto taṃ tuvaṃ ko'si pucchi,<BR>
Pavanapathaṭhito'haṃ issaro devatānaṃ<BR>
Naravara vasavattī pāpimā'tye'va māha. (733)<BR>
84<BR>
Suranarasaraṇo so nibbhayo dibbacadda-<BR>
Ratanajananamaddhā mārajānāmaha'nti,<BR>
Paṭivacanamadāsi mādiso duppasayho<BR>
Bhavati dasasahassehā'pi tumhādisehi. (734)<BR>
85<BR>
Yadi manasi siyā te kāmadosabbihiṃsā-<BR>
Pabhutiparivitakko tāvajānāma'hanti,<BR>
Paṭighaparavaso so kiñciotārapekho<BR>
Anupadamanubandhi tassa chāyāyatheva. (735)<BR>
<BR>
<BR>
[SL Page 254] [\x 254/]     <BR>
<BR>
86<BR>
Punarabhivajatovā'sāḷhiyā puṇṇamāya<BR>
Kapilapuravibhūtiṃ daṭṭhukāmamhi jāte,<BR>
Vasumati parivattī dassayi assarañño<BR>
Puravarabhimukhaṭṭho cetiyaṭṭhānabhumiṃ. (736)<BR>
87<BR>
Sapadi dasasahassicakkavāḷesu devā<BR>
Tibhuvanasaraṇassā'rakkhaṇe vyāvaṭāsuṃ,<BR>
Maṇikanakamayehi daṇḍadīpādikehi<BR>
Animisatanaye'ke maggamālokayiṃsu. (737)<BR>
88<BR>
Surabhikusumadāmolambamānabbitāna-<BR>
Kanakakalasasetacchattaketuddhajehi,<BR>
Tadahigamanamaggaṃ devatā'laṅkariṃsu<BR>
Bhuvanakuharamāsi pupphapūjābhirāmaṃ. (738)<BR>
<BR>
<BR>
[SL Page 255] [\x 255/]     <BR>
<BR>
89<BR>
Gaganamasanighosacchantamevaṭṭhasaṭṭhi-<BR>
Turiyasatasahassāravavipphāramāsi,<BR>
Mahitasurabhipupphākiṇṇamaggāvatiṇṇo<BR>
Aturitamabhigantvā yojanantiṃsamattaṃ. (739)<BR>
90<BR>
Vimalasalilapuṇṇaṃ pheṇamālābhikiṇṇaṃ<BR>
Vikacakamalarājiṃ tuṅgakallolarājiṃ,<BR>
Sasiratarasamīraṃ vāḷukākiṇṇatiraṃ<BR>
Samupagami anomānāmagaṅgaṃ savīro. (740)<BR>
91<BR>
Asitamaṇitalābhā channa kā nāmikā'yaṃ<BR>
Iti varamati pucchi so anomānadīti,<BR>
Tamavadi yadi tīre ettha'haṃ pabbajeyyaṃ<BR>
Ativiya saphakhalā me sā anomāsiyā'ti. (741)<BR>
<BR>
<BR>
[SL Page 256] [\x 256/]     <BR>
<BR>
92<BR>
Ravikulatilako so paṇhiyā vājirājaṃ<BR>
Sajavamadadi saññaṃ tāya aṭṭhosabhāya,<BR>
Suvimalasalilāyā'nomagaṅgāya tīre<BR>
Taraṇiriva ṭhito'si uppatitvā turaṅgo. (742)<BR>
93<BR>
Sitapulinatalaṭṭho tiṇhadhārā'sihattho<BR>
Visadamati samoḷiṃ cūḷamādāya daḷhaṃ,<BR>
Aluni sirasi sesā dvaṅgulā nīlakesā<BR>
Na tadupari parūḷhā dakkhiṇāvattayiṃsu. (743)<BR>
94<BR>
Abhavi tadanurūpaṃ dāṭhikā massucā'pi<BR>
Ayamupari sacā'haṃ ṭhātu buddho bhaveyyaṃ,<BR>
Nabhasi khipi sikhaṃ taṃ iccadhiṭṭhāya dhīro<BR>
Paribhaviya ṭhitā sā meghamālāvilāsaṃ. (744)<BR>
<BR>
<BR>
[SL Page 257] [\x 257/]     <BR>
<BR>
95<BR>
Sapadi surapuramhā devarājābhi'gantvā<BR>
Tamabhihariya cūḷaṃ cāricaṅgoṭakena,<BR>
Ratanamayamuḷāraṃ cetiyaṃ māpayittha<BR>
Suragaṇamahanīyaṃ tatra cūḷāmaṇinti. (745)<BR>
96<BR>
Vidhirabhavi sahāyo yo ghaṭikāranāmo<BR>
Adadi samaṇakappaṃka so kaparikkhāramassa,<BR>
Gahitasamaṇaveso pubbabuddhā'va nātho<BR>
Nabhasi khipi nivatthaṃ sāṭakaṃ saṃharitvā. (746)<BR>
97<BR>
Tamabhihariya dussaṃ pakkhipitvā samugge<BR>
Ratanamayamatulyaṃ yojanadvādasuccaṃ,<BR>
Akari parahitatthaṃ brahmalokeka vidhātā<BR>
Makuṭamaṇimaricīcumbiyaṃ cetiyaṃso. (747)<BR>
<BR>
<BR>
[SL Page 258] [\x 258/]     <BR>
<BR>
98<BR>
Pitunarapatino tvaṃ bhusaṇādīni datvā<BR>
Iti mama vacanenā'rogyamārocayassu,<BR>
Sacivamanupalabbhā' dāni pabbajjituṃ te<BR>
Pahiṇi hayasahāyaṃ ovaditvāna channaṃ. (748)<BR>
99<BR>
Paṭipathamavatiṇṇo gantukāmo saraṭṭhaṃ<BR>
Dharaṇipativiyogā sokanibbiddhagatto,<BR>
Turagapati cavitvā kanthako devaputto<BR>
Bhavi kanakavimāne taṅkhaṇetāvatiṃse. (749)<BR>
100<BR>
Sakalavanasurānaṃ añjalimañjarihi<BR>
Mahitañcaraṇapīṭho yena pabbajjito so,<BR>
Tadavasarianomānāmanajjā samīpe<BR>
Vanamanupiyanāmaṃ ambarukkhābhirāmaṃ. (750)<BR>
<BR>
<BR>
[SL Page 259] [\x 259/]     <BR>
<BR>
101<BR>
So nikkhamma abhinnakhattiyakulā nekkhamma dhammālayo<BR>
Bhogakkhandhamuḷāracakkaratanaṃ uccārabhāraṃ viya,<BR>
Ohāyā'nupiyambanāmavipine sattāhamajjhāvasaṃ<BR>
Pabbajjāpaṭilābhasambhavasukhaṃ vedesi buddhaṅkuro. (751)<BR>
---------<BR>
Iti medhānandābhidhānena yatinā viracite sakala kavijana<BR>
Hadayānanda dānanidāne jinavaṃsadīpe avidūre nidāne<BR>
Mahābhinikkhamana pavattiparidīpo<BR>
Dasamosaggo.<BR>
---------<BR>
<BR>
<BR>
[SL Page 260] [\x 260/]     <BR>
<BR>
1<BR>
Mandānileritatarusaṇḍamaṇḍite<BR>
Tasmiṃ tapovanagahaṇe tapodhano,<BR>
Bhutvā (pabhāvati) vanadevatā yathā<BR>
Dibbaṃ sukhaṃ sukhamanagāriyaṃ tato. (752)<BR>
2<BR>
Yo seniyo narapati māgadho tadā<BR>
Yasmiṃ pure vasati puraṅgabhāsure,<BR>
Rājaggahaṃ tamahipavesanatthiko<BR>
Addhānamosari samatiṃsayojanaṃ. (753)<BR>
3<BR>
Cakkaṅkitassiricāraṇo susaññamo<BR>
Dīghañjasaṃ vasi tadahena khepayaṃ,<BR>
Rājaggahaṃ kapuravaramindirālayaṃ<BR>
Sampāvisi jitagajarājagāmi so. (754)<BR>
<BR>
<BR>
[SL Page 261] [\x 261/]     <BR>
<BR>
4<BR>
Indāsudhāvalivalayikato mahā-<BR>
Maggamhi jaṅgammaṇipabbatoriva,<BR>
Khattiṃsalakkhaṇasamalaṅakkato mahā-<BR>
Vīro taponidhi yugamattadassano. (755)<BR>
5<BR>
Bodhāpayaṃ budhajanamānasambuje<BR>
Avhāpayaṃ pathikajana'kkhipakkhino,<BR>
Vimhāpayaṃ nijasiriyā sadevake<BR>
Tasmiṃ pure cari sapadānacārikaṃ. (756)<BR>
6<BR>
Piṇḍāya gacchatisati rūpadassana-<BR>
Pabyāvaṭā'khilajanatāya gotame,<BR>
Saṅghobhitā'suramisarehi sā puri<BR>
Patte yatheva'surapuri purindade. (757)<BR>
<BR>
<BR>
[SL Page 262] [\x 262/]     <BR>
<BR>
7<BR>
Khattiṃsalakkhaṇasuracāpabhāsure<BR>
Rūpambare varapurisassa gacchato,<BR>
Lokassa locanasakuṇāvalitadā<BR>
Antaṃ napāpuṇi parisaṅkamantīpi. (758)<BR>
8<BR>
Mañjīrapiñjarakara kandharāmaṇi-<BR>
Keyūrabhāsuracaraṇā sirimato,<BR>
Sīmantinī paramasiriṃ vipassituṃ<BR>
Dhāviṃsu nijjitakalahaṃsakāminī. (759)<BR>
9<BR>
Nārijanā mahitumivā'bhigacchato<BR>
Rūpindirāya' nimisalocanuppale,<BR>
Dhammillavellitabhujacampakāvalī<BR>
Dhāviṃsu pīvarakucahārapīḷitā. (760)<BR>
<BR>
<BR>
[SL Page 263] [\x 263/]     <BR>
<BR>
10<BR>
Nissāsinī samajalabinducumbita-<BR>
Vattambujā sithilitakāsikambarā,<BR>
Kācitthiyo samaṇamudikkhituṃ pathe<BR>
Dhāvantiyo kimupatisaṅkiyā'bhavuṃ. (761)<BR>
11<BR>
Ugghāṭitā'sitamaṇisihapañjarā<BR>
Rāmāpasāritavadanambujāka vasiṃ,<BR>
Daṭṭhuṃ pabhujanabhavanesu taṅkhaṇe<BR>
Mandākinisarasivilāsamāharuṃ. (762)<BR>
12<BR>
Ucchaṅgatopatitasutā'bhirūpino<BR>
Rūpappalamhitahadayāka pūrīvadhū,<BR>
Passantiyo pathikajanassahatthage<BR>
Nākaṃsu kiṃ adhikaraṇā'dhiropaṇaṃ. (763)<BR>
<BR>
<BR>
[SL Page 264] [\x 264/]     <BR>
<BR>
13<BR>
Eke janā yatipatirūpadassana-<BR>
Kotuhaḷā sakapaṭibhānamabravuṃ,<BR>
Sīmantinī manakumudāni bodhayaṃ<BR>
Patto'tya'yaṃ pakatinisāpatīnukho. (764)<BR>
14<BR>
Sutvāna taṃ sakalakalāntaropagaṃ<BR>
Bimbaṃ tadaṅkitahariṇaṅkamambare,<BR>
Tumhe napassatha himaraṃsino iti<BR>
Gabbābhijappitavacanā'parejanā. (765)<BR>
15<BR>
Accherapaṅkajavisarāni cintiya<BR>
Sañcumbituṃ puralalanānana'mbuje.<BR>
Verocano idhupagamā virūpimā<BR>
Iccabravuṃ punaranisammakārino. (766)<BR>
16<BR>
Sutvāna taṃ gaganatalaṅgane'dhunā<BR>
Verocanassa'bhicarato napassatha,<BR>
Caṇḍātapaṃ thiraparivesamambuja-<BR>
Pāṇinti gajjitavacanā'parejanā. (677)<BR>
<BR>
<BR>
[SL Page 265] [\x 265/]     <BR>
<BR>
17<BR>
Uttuṅgamandiramaṇicandikātale<BR>
Dibbaccharānibharamaṇihi vañcito,<BR>
Eyā'marāvatinagariti cintiya<BR>
Sakko care nanu sakavādamapakpayuṃ. (768)<BR>
18<BR>
Sakkassa dānavavijayā'bhilāsino<BR>
Pāṇimhi dissati vajirāyudhaṃ kharaṃ,<BR>
Saṃvijjare dasasatalocanāni'pi<BR>
Notādiso ayamiti tabbipakkhino. (769)<BR>
19<BR>
Yā sālavatya'dhivacanā'bhirūpinī<BR>
Sañcodito jitagirijāya tāya ho,<BR>
Kelāsapabbatanibhapaṇḍavācala-<BR>
Ñattaṃ vajaṃ ayamitiissaro'bravuṃ. (770)<BR>
<BR>
<BR>
[SL Page 266] [\x 266/]     <BR>
<BR>
20<BR>
Tumhe napassatha paramissarassa kiṃ<BR>
Naggattanaṃ pasusayano'pavesanaṃ,<BR>
Pāṇiṃ kapālakamadhikakkhimaṇḍalaṃ<BR>
Itthaṃ paveditavacanā'parejanā. (771)<BR>
21<BR>
Esā'valambitapurakhīranīradhiṃ<BR>
Lakkhiṃ samekkhiya nijalakkhisaṃsayo,<BR>
Pītambaraṃ paridahiya'ñjase caraṃ<BR>
Nārāyano iti matimappayuṃ sakaṃ. (772)<BR>
22<BR>
Nārāyano kuvalayanīlaviggaho<BR>
Kopantaro'ragasayanindirādhano,<BR>
Cakkāyudho'llasitakaro'tivāmano<BR>
Tabbādamaddanacature'tare janā. (773)<BR>
<BR>
<BR>
[SL Page 267] [\x 267/]     <BR>
<BR>
23<BR>
Vedattayaṃ vibudhajanānamānane<BR>
Sva'jjhāyataṃ vasatinukho sarassatī,<BR>
Sañjātasaṃsaya jaṭito pitāmaho tassāgavesanapasuto'tyu'dīrayuṃ. (774)<BR>
24<BR>
Sutvāna taṃ sarasijayonino sadā<BR>
Pāṇimhi vijjati varamattapotthakaṃ,<BR>
Cattāricānanapadumāni dissare<BR>
Gacchaṃ ayaṃpana puriso natādiso. (775)<BR>
25<BR>
Suddhodanavhayavasudhādhipa'trajo<BR>
Buddho bhavissati iti vedakovidā,<BR>
Koṇḍaññabhusurapamukhā dvijā tadā<BR>
Pabyākaruṃ tanu bahubhāsaṇena kiṃ. (776)<BR>
<BR>
[SL Page 268] [\x 268/]     <BR>
<BR>
26<BR>
Ukkaṇṭhito sakabhavanā mahāmatī<BR>
Nikkhamma sattamadivasoti vissuto,<BR>
Āpāthagaṃ nijasavaṇañjalihi bho<BR>
Taṃ byappathaṃ napivatha kiṃ yathāmataṃ. (777)<BR>
27<BR>
Vedāgataṃ varapurisaṅgalakkhaṇaṃ<BR>
Dehamhi vijjati samaṇassa gacchato,<BR>
Andhā'va bho apagatarūpadassanā<BR>
Tumhe'pi kiṃ talahatha rūpadassanaṃ. (778)<BR>
28<BR>
Nikkhamma chaḍḍitavibhavo mahākulā<BR>
Suddhāsayo sugahiya pattacīvaraṃ,<BR>
Pabbajjiyā'nahiramito bhavattaye<BR>
Atthācaraṃ anugharamañjase'dhunā. (779)<BR>
<BR>
<BR>
[SL Page 269] [\x 269/]     <BR>
<BR>
29<BR>
Suddhodanāvanipatino varoraso<BR>
Eso samujjalasatapuññalakkhaṇo,<BR>
Vyāpārito kusalabalena bodhiyā<BR>
Hote'va gotamasamaṇo nasaṃsayo. (780)<BR>
30<BR>
Disvā tapodhanamahiyantamañjase<BR>
Ye mānavā sakasakavādamappayuṃ,<BR>
Tabbādabandhanaviniveṭhanā paraṃ<BR>
Iccāhu paṇḍitapurisā yathāvato. (781)<BR>
31<BR>
Dutā tadā surasi samappitañjalī<BR>
Rañño tamacchariyapavattimāharuṃ,<BR>
Addakkhi bhupati caramānamañjase<BR>
Piṇḍāya'thabbivariya sihapañjaraṃ. (782)<BR>
32<BR>
Nā go siyā paṭhaminimujjanaṃ ka re<BR>
Yakkho siyā sahayamadassanaṃ ka re,<BR>
De vo siyā gaganatalaṅgaṇaṃ ca re<BR>
Poso siyā yadi paṭiladdhamāha re. (783)<BR>
<BR>
<BR>
[SL Page 270] [\x 270/]     <BR>
33<BR>
Dūtenu'sāsiya magadhādhipo iti<BR>
Vīmaṃsituṃ pakatimanaṅgahaṅgino,<BR>
Pāhesi te padamanugammu'pāgamuṃ<BR>
Saddhiṃ mahāsamaṇavarena paṇḍavaṃ. (784)<BR>
34<BR>
Vikkhālayaṃ mukhakamalaṃ kule kule<BR>
Bhikkhāṭanena' bhihaṭamissabhojanaṃ,<BR>
Laddhā jigucchiya vasi paṇḍavācala-<BR>
Cchāyāya mārabhi sunisajja bhuñjituṃ. (785)<BR>
35<BR>
Bhattamhī kukkuravamathūpame muhuṃ<BR>
Antodaraṃ pavisati dhīmato sati,<BR>
Antāni bāhirakaraṇāni'vā'bhavuṃ<BR>
Taṃkho sahī vasisanisampajaññavā. (786)<BR>
<BR>
<BR>
<BR>
[SL Page 271] [\x 271/]     <BR>
<BR>
36<BR>
Pabbajjitaṃ sugahitapattacīvaraṃ<BR>
Disvā ratiṃ pajahiya rājabhojane,<BR>
Siddhattha no tvamabhigamittha attanā<BR>
Attānamovadiya pabhuñji bhojanaṃ. (787)<BR>
37<BR>
Dūtehi coditahadayo dayādhano<BR>
So māgadho narapati tena pāvisi,<BR>
Yenā'si paṇḍavagiri bhadravāhanaṃ<BR>
Āruyha dassanarasaghedhalocano. (788)<BR>
38<BR>
Aññāya sākiyakulasambhavaṃ vasiṃ<BR>
Rājā pasidiya ariye'riyāpathe,<BR>
Mā kāhase sakha iti dukkaraṃ kharaṃ<BR>
Rajjena taṃnarapavaraṃ pavārayi. (789)<BR>
<BR>
<BR>
[SL Page 272] [\x 272/]     <BR>
<BR>
39<BR>
Rajjena kiṃ tava caturaṇṇavāvadhiṃ<BR>
Rajjaṃ nijaṃ pajahiya āgatassa me,<BR>
Bodhiṃ pabujjhiya paṭhamaṃ tathāsati<BR>
Āgacchataṃ mama vijitantya'voca naṃ. (790)<BR>
40<BR>
Datvā paṭissavamatha bhumibhattuno<BR>
Lokassa locanamaṇitoraṇākule,<BR>
Dīghañjase vasi ṭhapitaṅghipaṅkajo<BR>
Āḷārākaṃ isipavaraṃ upāvisi. (791)<BR>
41<BR>
Patvāna kiṃ kusalagavesi so vasi<BR>
Āḷārakaṃ virajamuḷārajhāyinaṃ,<BR>
Icchāmahanti'si tava santike'dhunā<BR>
Dhammaṃ samācaritumidhāgato bruvi. (792)<BR>
<BR>
<BR>
[SL Page 273] [\x 273/]     <BR>
<BR>
42<BR>
Sutvāna taṃ tatiyamarūpikaṃ vasi<BR>
Jhānaṃ viyākari paṭiladdhamattanā,<BR>
Khippaṃ taponidhipaguṇaṃ akāsi taṃ<BR>
Dhammaṃ sakācariyanayā'valambiya. (793)<BR>
43<BR>
Nā'yaṃ vasi tanutarasaddhayā mamaṃ<BR>
Dhammaṃ sayaṃ samadhigataṃ viyākare,<BR>
Gosāmiko yathariva pañcagorasaṃ<BR>
Addhāphalaṃ anubhavatīti tintiya. (794)<BR>
44<BR>
Kālāma dve adhigatajhānasambhavaṃ<BR>
Tvaṃ yāvatāsukha manubhosi maṃ vada,<BR>
Puṭṭhassa tassi'ti nacakiñci bhāviyaṃ<BR>
Ākiñcanaṃ avaca akiñcanālayo. (795)<BR>
<BR>
<BR>
[SL Page 274] [\x 274/]     <BR>
<BR>
45<BR>
Saṃvijjare mamapaki imassi've'sino<BR>
Saddhāsatīviriyasamādhibuddhiyo,<BR>
Evaṃ vitakkiya naciraṃ katussaho<BR>
Jhānaṃ labhī tatīyamarūpikaṃ vasī.<BR>
46<BR>
Yaṃkho tuvaṃ viharasi jhātamapakpito<BR>
Sampajja sampati viharāmahanti taṃ,<BR>
Āḷāri'si varapurisena sāvito<BR>
Lābhā'vusotyavaca suladdhamāvuso.<BR>
47<BR>
Jānāmi pāvacanamahaṃ yathā tuvaṃ<BR>
Jānāsi pāvacanamahaṃ yathā tuvaṃ,<BR>
Tvaṃ tādiso ahamapi yādiso bhave<BR>
Tvaṃ yādiso ahamapaki tādiso bhave.<BR>
<BR>
<BR>
[SL Page 275] [\x 275/]     <BR>
<BR>
48<BR>
Ehā'vuso samaṇa mayaṃ ubho janā<BR>
Kāhāmi'to pariharaṇaṃ gaṇassi'daṃ,<BR>
Vatvāna ācariyasamānako sakaṃ<BR>
Sissaṃ akā tamasamamattanā samaṃ. (799)<BR>
49<BR>
Dhammopya'yaṃ nabhavati nibbidāya vā<BR>
Bodhāyavā navupasamāya kevalaṃ,<BR>
Āruppabhumiyamupapattiyā siyā<BR>
Iccānalaṅkariya tato apakkami. (800)<BR>
50<BR>
Kālamato uparivisesamuddako<BR>
Jaññā'tya'yaṃ sumariya rāmaputtako,<BR>
Patvā'ssamaṃ samadhigataṃ tvayā'pa'haṃ<BR>
Dhammaṃ samācaritumidhāgato'bruvi. (801)<BR>
<BR>
<BR>
[SL Page 276] [\x 276/]     <BR>
<BR>
51<BR>
Ñatvā sakācariyamatañhi buddhimā<BR>
Dhammañcare mama samayo ca tādiso,<BR>
Vatve'vamuddakavasi khipakpamattano<BR>
Sikkhesi pāvacanapathe tapodhanaṃ. (802)<BR>
52<BR>
Saddhāya maṃ sakasamayā'nusāsako<BR>
Addhā samādhijaphalamāhare'tya'yaṃ,<BR>
Cintāparo varapuriso arūpikaṃ<BR>
Jhānaṃ valañjasi katamantya'pucchi naṃ. (803)<BR>
53<BR>
Sutvā tamuddakavasi santamānaso<BR>
Santaṃhi'daṃ paramamidanti bhāviyaṃ,<BR>
Sāmaṃ valañjanakamarūpabhumikaṃ<BR>
Jhānaṃ catutthakamavikampamāharī. (804)<BR>
<BR>
<BR>
[SL Page 277] [\x 277/]     <BR>
<BR>
54<BR>
Saṃvijjare mamapi manoniketane<BR>
Saddhādisagguṇaratanāni'massi'va,<BR>
Evaṃsaraṃ naciramarūpikaṃ vasi<BR>
Jhānaṃ labhī viriyabalenavā'ntamaṃ. (805)<BR>
55<BR>
Laddhaṃ tayā yamadhigatanti tammayā<BR>
Ārocite samaṇa vare'sipuṅgavo,<BR>
Amhe gaṇaṃ supariharāmu'bho'timaṃ<BR>
Vatvā tamācariyadhurena mānayi. (806)<BR>
56<BR>
Nā'yaṃ patho bhavaparimuttiyā siyā<BR>
Addhābhave mamapaki bhavaggapattiyā,<BR>
Evaṃ vavatthitahadayo mahādayo<BR>
Nibbijjaso tadapagato'nalaṃiti. (807)<BR>
<BR>
<BR>
[SL Page 278] [\x 278/]     <BR>
<BR>
57<BR>
Mokkhesako jitavaravāraṇakkamo<BR>
Ekocaraṃ vasi magadhesu cārikaṃ,<BR>
Senānivissunnigamo yahiṃsiyā<BR>
Taṃ tāpasālayamuruvelamosari. (808)<BR>
58<BR>
Addakkhi so hariṇavihaṅgamākulaṃ<BR>
Mandānileritatarusaṇḍamaṇḍitaṃ,<BR>
Nerañjarāsalilapavāhasitalaṃ<BR>
Pāsādikaṃ paramatapovanaṃ tahiṃ. (809)<BR>
59<BR>
Antojaṭaṃ jaṭilajaṭā'livumbita-<BR>
Pādambujo vijaṭayituṃ ghaṭaṃ vasī,<BR>
Attāhitāpanapaṭipattiyā tahiṃ<BR>
Vijjādhare jaṭilavare pasādayī. (810)<BR>
<BR>
<BR>
[SL Page 279] [\x 279/]     <BR>
<BR>
60<BR>
Sañcārito janapadacārikaṃ tadā<BR>
Patvā tapovanamatha pañcavaggiyā,<BR>
Bhikkhu mahāpurisamupaṭṭhahiṃsu taṃ<BR>
Āraddhadukkarakiriyaṃ yathābalaṃ. (811)<BR>
61<BR>
Dhīro'tidukkarapaṭipattipūrako<BR>
Dantāni vīsatidasanehi vīsati,<BR>
Tāluṃ nirumhiya rasanāya cetasā<BR>
Cittaṃ nipīḷayi paritāpayi tahiṃ. (812)<BR>
62<BR>
Paggayha muddhani balavā'tidubbalaṃ<BR>
Nipphīḷaye yathariva dhīmato tathā,<BR>
Attāhitāpanapasutassa paggharuṃ<BR>
Kacchādinā'dhīkatarasedabindavo. (813)<BR>
<BR>
<BR>
[SL Page 280] [\x 280/]     <BR>
<BR>
63<BR>
Maggobhavatya'yamiti bodhisiddhiyā<BR>
Appāṇakaṃ paṭipada mācaraṃ ciraṃ,<BR>
Vāsaṃ akā vasi mukhato ca nāsato<BR>
Assāsamappaṭipaṭimo'parundhiya. (814)<BR>
64<BR>
Ruddhesu tesva' pihitasotarandhato<BR>
Vāto'bhinikkhami adhimattanissano,<BR>
Kammāragaggarimukhato ravo bhusaṃ<BR>
Niggacchate abhidhamanena seyyathā. (815)<BR>
65<BR>
Yāvedanā kharasikharena jāyare<BR>
Sīsassa vijjhanasamaye sukhatthino,<BR>
Evaṃ tadā kaṭhinasirorujā'bhavuṃ<BR>
Ruddhānilassa hi mukhakaṇṇanāsato. (816)<BR>
<BR>
<BR>
[SL Page 281] [\x 281/]     <BR>
<BR>
66<BR>
Vātābhighātanasamaye sudhimato<BR>
Sīse'bhavuṃ punarapisisavedanā,<BR>
Daḷhena yo sirasi varattakena yaṃ<BR>
Daḷhaṃ dade yathariva sisaveṭhanaṃ. (817)<BR>
67<BR>
Sammā nirumhitamukhakaṇṇanāsato<BR>
Dhīro samīraṇamuparundhicu'ttariṃ,<BR>
Gabbhantaraṃ kharataravedanā'turaṃ<BR>
Vātā'bhimanthiya parikantayuṃ tato. (818)<BR>
68<BR>
Goghātako caturataro vikattaye<BR>
Kucchiṃ gavaṃ tikhiṇavikantanena ce,<BR>
Ruddhātileha'nariyamaggagāmino<BR>
Jātā tathā kharatara kucchivedanā. (819)<BR>
<BR>
<BR>
[SL Page 282] [\x 282/]     <BR>
<BR>
69<BR>
Appānakaṃ punarapi jhānamācaraṃ<BR>
Vīro samīraṇa muparundhi sabbathā,<BR>
Cīntubbhavaṃ sakamukhakaṇṇanāsagaṃ<BR>
Tenā'si kāyikadaratho dhitīmato. (820)<BR>
70<BR>
Daḷhaṃ ubho carapurisā mahabbalā<BR>
Bāhāsu gaṇhiya purisaṃ'tidubbalaṃ,<BR>
Aṅgārakāsuyamahitāpayantice<BR>
So tādisiṃ anubhavi dukkhavedanaṃ. (821)<BR>
71<BR>
Khittaṃ kaliṅgaramivakāvidevatā<BR>
Ruddhānilubbhavakharavedanāturaṃ,<BR>
Vīraṃ vilokiya patitaṃ tapovane<BR>
Pabyākaruṃka varapuriso mato iti. (822)<BR>
<BR>
<BR>
[SL Page 283] [\x 283/]     <BR>
<BR>
72<BR>
Kālaṃkarotya'yamiti kāci devatā<BR>
Nocāhukiṃ taditara devatā vataṃ,<BR>
Asse'va gotamasamaṇassa mārisā<BR>
Ārocayuṃ viharaṇamīdisaṃiti. (823)<BR>
73<BR>
Yannūna'haṃ paṭipadaheyyamāyatiṃ<BR>
Āhārayāpanaharaṇāya sabbaso,<BR>
Evaṃ sacintayi karuṇāya coditā<BR>
Tā devatā tuvaṭumupecca gotamaṃ. (824)<BR>
74<BR>
Ārocayuṃ yadipana niccabhojano-<BR>
Pacchedanaṃ samaṇatuvaṃ karissasi,<BR>
Kāhāma te mayamitilomakupato<BR>
Dibbojamokiriya sariratappaṇaṃ. (825)<BR>
75<BR>
Ghāsassachedanaviriyaṃ karomi ce<BR>
Yāpenti tā madhura sudhārasena maṃ,<BR>
Tenā'bhiyāpanavidhimicchato sato<BR>
Taṃkhotapaṃ nabhavati kiṃ musā mamaṃ. (826)<BR>
<BR>
<BR>
[SL Page 284] [\x 284/]     <BR>
<BR>
76<BR>
Nālanti so kuhanavasena devatā-<BR>
Vimhāpaneti'ha nijadehatappaṇaṃ,<BR>
Evaṃ anussariya'nuvāsaraṃ vasī<BR>
Āhāramāhari virasaṃ parittakaṃ. (827)<BR>
77<BR>
Svācelako vicarikarāpalekhaṇo<BR>
Ācāramuttya'bhavi nacehitiṭṭhiko,<BR>
Uddissakaṃ abhihaṭakaṃ nimantanaṃ<BR>
Nāsādayi piṭakakalopikumbhikaṃ. (828)<BR>
<BR>
<BR>
[SL Page 285] [\x 285/]     <BR>
<BR>
78<BR>
So daṇḍamuggaramusale'ḷakantaraṃ<BR>
Pāyantigabbhinipanitīhi cā'haṭaṃ,<BR>
Sāmakkhikāvisaya muhinnamekikaṃ<BR>
Saṅkittinodanamapi nābhisādayī. (829)<BR>
79<BR>
Sovīrakaṃ napivi suraṃ namerayaṃ<BR>
Sukkhāmakaṃ yadapi tikovisuddhikaṃ,<BR>
So macchamaṃsakavikatiṃ paṭikkhipi<BR>
Appekadā tapasi nirāmagandhiko. (830)<BR>
<BR>
<BR>
[SL Page 286] [\x 286/]     <BR>
<BR>
80<BR>
So sattatoppabhuti kamena hāpayaṃ<BR>
Yāvekamāhari kabalaṃ balatthiko,<BR>
So sattatoppabhuti kamena hāpayaṃ<BR>
Ekaṃ kulaṃ upagami yāva bhikkhituṃ. (831)<BR>
(Yamakabandhanaṃ)<BR>
81<BR>
Ekāya dīhipi ticatūhi pañcahi<BR>
Dinnaṃ paṭiggahi chahi dattisattahi,<BR>
Ekāhikappabhutikamaddhamāsikaṃ<BR>
Mūlaṃ sayaṃ patitaphalaṃ pabhuñji so. (832)<BR>
82<BR>
Sāmākataṇḍulamathasākamaddakaṃ<BR>
Nīvārakuṇḍakahaṭadaddulādikaṃ,<BR>
Piññākagomayatiṇa jhāmakodanaṃ<BR>
Vīro mahāvikaṭamapānubhuñji so. (833)<BR>
<BR>
<BR>
[SL Page 287] [\x 287/]     <BR>
<BR>
83<BR>
Thokaṃ pivi pakasatamitaṃ hareṇuka-<BR>
Yūsaṃ tathā canaka kulatthamuggajaṃ,<BR>
So appabhojanaparamo sajīvitaṃ<BR>
Ekena yāpayi tilataṇḍulena'pi. (834)<BR>
84<BR>
Sāṇammasāṇa:jina'jinakkhipacchava-<BR>
Dussaṃ tirīṭakakusavākacīrakaṃ,<BR>
So kesakambalamapivāḷakambala<BR>
Moḷukapakkhikaphalakānya'dhārayi. (835)<BR>
<BR>
<BR>
[SL Page 288] [\x 288/]     <BR>
<BR>
85<BR>
Dubbaṇṇanattakamayamaggapuggalo<BR>
Appekadā paridahi paṃsukūlakaṃ,<BR>
Attantapovaraṇa parāyaṇo bhavi<BR>
So massukuntalatanulomalocako. (836)<BR>
86<BR>
Ubbhaṭṭhako'bhavi parivajjitāsano<BR>
Ukkaṭṭhamukkuṭikavataṃ adhiṭṭhahī,<BR>
Uddhaggakaṇṭakavīsame apassaye<BR>
Seyyaṃ akā tadupariṭhānacaṅkamaṃ. (837)<BR>
87<BR>
So sāyatatiyakamudakāvarohaṇa-<BR>
Yutto pavāhayitumaghaṃ samussa hī,<BR>
Ātāpayaṃ iti paritāpayaṃ sakaṃ<BR>
Dehaṃ ciraṃ parihari pāpabhīruko. (838)<BR>
<BR>
<BR>
[SL Page 289] [\x 289/]     <BR>
<BR>
88<BR>
Yo nekahāyanagaṇiko'tthi'tinduka-<BR>
Rukkhassa kho papaṭikajātakhāṇuko,<BR>
Evaṃ tathā papaṭikajātamattano<BR>
Gattañca sannivitarajomalaṃ bhavi. (839)<BR>
89<BR>
Sovā paro natu parivajjayī rajo-<BR>
Jallāni kajjalamalināni pāṇinā,<BR>
Dehaṃ subhojanajahanena jajjaraṃ<BR>
Telaṃ vilepiya rajasā'bhithūlayī. (840)<BR>
90<BR>
So dve'kapassayikavataṃ papūrayī<BR>
Āpānako' bhavi phalake'pi thaṇḍile,<BR>
Seyyaṃ akāka vihari vivekakāmavā<BR>
Ajjhogahaṃ adutiyako mahāvanaṃ. (841)<BR>
<BR>
<BR>
[SL Page 290] [\x 290/]     <BR>
91<BR>
Pāṇe ime visamagate'tikhuddake<BR>
Nā'haṃ vadhissamiti paṭicca'nuddayaṃ,<BR>
Ussāvamaddanahirabhīrutāya so<BR>
Nātho abhikkami ca sato paṭikkami. (842)<BR>
92<BR>
Ninnatthalā vanagahanā vanāsayo<BR>
Ninnatthalaṃ vanagahanaṃ migo yathā,<BR>
Hīto vipassiya vipinopage jane<BR>
Tāsābhibhū papanati evamevakho. (843)<BR>
93<BR>
Disvāna luddakavanakammikādayo<BR>
Gopālake tiṇanaḷakaṭṭhahārake,<BR>
Mācaddasaṃ ahamapi tetya'yaṃjano<BR>
Mā maṃ vipassatu samadhiṭṭhahaṃ vataṃ. (844)<BR>
94<BR>
Ekovasaṅgaṇikavihārabhītiyā<BR>
Ninnatthalā vanagahanā taponidhī,<BR>
Ninnatthalaṃ vanagahanaṃ papāta so<BR>
Tassā,si tādisi pavivittatā tadā. (845)<BR>
<BR>
<BR>
[SL Page 291] [\x 291/]     <BR>
<BR>
95<BR>
Yasmiṃvane caratamavītarāgīnaṃ<BR>
Romuggamo caraṇatalāni kampare,<BR>
Disvāna bhiṃsaṇakavanaṃ tathāvidhaṃ<BR>
Ajjhogahaṃ vasi pavivekakāmavā. (846)<BR>
96<BR>
Ussāvapātatasamaye'ntaraṭṭhake<BR>
Hemantike sisiratarāya rattiyā,<BR>
Abbhāvakāsika mabhipūrayi vataṃ<BR>
Kicchaṃ vasi vasi vanasaṇḍago divā. (847)<BR>
97<BR>
Gimhotu pacchimadivasantare divā<BR>
Abbhāvakāsikadhutadhammapūrako,<BR>
Rattiṃ vane vihari javaṭṭhikānyu'pa<BR>
Nissāya so asayi susānabhūmiyaṃ. (348)<BR>
<BR>
<BR>
[SL Page 292] [\x 292/]     <BR>
<BR>
98<BR>
Buddhaṅkuraṃ upagamiyo'ṭhubhanti'pi<BR>
Omuttayantipi rajaso'kiranti'pi,<BR>
Gomaṇḍalā savaṇakhilesu daṇḍakaṃ<BR>
Datvā vadāpayitumupakkamanti'pi. (849)<BR>
99<BR>
Sovādhivāsayi satimā upekkhako<BR>
Taṃvedanaṃ kaṭukaka manaññavediyaṃ,<BR>
Dukkhe sukhe sumati tulāsarikkhako<BR>
Bālesu tesva'pi navikopayimanaṃ. (850)<BR>
100<BR>
Āhāratappaṇavidhinā visuddhi'ti<BR>
Eke vadanti'ha samaṇāññatitthiyā,<BR>
Kolādibhojanavikatiṃ tathāvidhaṃ<BR>
Appicchatāya'nubhavi suddhikāmavā. (851)<BR>
<BR>
[SL Page 293] [\x 293/]     <BR>
<BR>
101<BR>
Appojabhojanavikatiṃ pabhuñjato<BR>
Khattiṃsalakkhaṇasiriyā samujjalaṃ,<BR>
Kāyo suraddumaruciro'dhimattaka-<BR>
Sīmānamaṭṭhikataca māpadhīmato. (852) 102<BR>
Pabbānivā asitalanāsva'sitika-<BR>
Vallisu unnata'vanatāni seyyathā,<BR>
Āsuṃ tathā karacaraṇādikāni'pi<BR>
Tassu'nnatonata'vayavāti viggahe. (853)<BR>
103<BR>
Mokkhesino karabhapadaṃva nissiriṃ<BR>
Nimmaṃsa mānisada mahū sirimato.<BR>
Tassu'ntatāvanatakapiṭṭhikaṇṭako<BR>
Āsi yathāvalayitavaṭṭanāvali. (854)<BR>
<BR>
<BR>
[SL Page 294] [\x 294/]     <BR>
<BR>
104<BR>
Gopāṇasi sithilitabandhanā jara-<BR>
Sāḷāya heṭṭhupariṭhite'va dhīmato,<BR>
Nimmaṃsalohitakakalebare pya'va-<BR>
Bhaggā bhavuṃ pavisamaphāsukāvalī. (855)<BR>
105<BR>
Appaṃ kubhojanavikatiṃ pabhuñjano<BR>
Tassa'kkhikūpagayugalakkhitārakā,<BR>
Okkāyikā abhavu magādhagā tadā<BR>
Gambhīrakupagadakatārakāka viya. (856)<BR>
106<BR>
Vātātapena' bhiphusito yathā'maka-<BR>
Cchinno'bhisamphuṭani alābu tittako,<BR>
Sīsacchavī sukhumachavissa bhojano-<BR>
Pacchedanena'bhiphuṭitā ṭhitaṃ tathā. (857)<BR>
<BR>
<BR>
[SL Page 295] [\x 295/]     <BR>
<BR>
107<BR>
Tassodaracchavi pana piṭṭhikaṇṭakaṃ<BR>
Alliyi so muni malamuttamocako,<BR>
Okujjito paripati pūtimūlaka-<BR>
Lomāni tabbapugalitāni bhūmiyaṃ. (858)<BR>
108<BR>
So piṭṭhikaṇṭakamavasaṅgapāṇinā<BR>
Kucchicchaviṃ phusitumito parāmasi,<BR>
So piṭṭhikaṇṭakamavasaṅakgapāṇinā<BR>
Kucchicchaviṃ phusitumito parāmasi. (859)<BR>
(Yamakabandhanaṃ)<BR>
109<BR>
Kālonukho varapuriso'ti no tathā<BR>
Sāmonukho napi nanumaṅguracchavi,<BR>
Āsuṃ tadā kavimatikathāparā narā<BR>
Disvā malaggahitamasobhanacchaviṃ. (860)<BR>
<BR>
<BR>
[SL Page 296] [\x 296/]     <BR>
<BR>
110<BR>
Ye santī sampatī samaṇā'bhavuṃ pure<BR>
Attantapā tapasi anāgate siyuṃ,<BR>
Te vedanaṃ kaṭukamitodhikaṃ kimu<BR>
Vedenti vedayu mabhivedayissare. (861)<BR>
111<BR>
Īhāya dukkarakiriyāyi'māya'pi<BR>
Neva'jjhagā yamariyañāṇadassanaṃ,<BR>
Attūpatāpanakasirassa kevalaṃ<BR>
Bhāgī bhavi anariyamaggagāmiso. (862)<BR>
112<BR>
Saṃsāre sātisāre barataradarathe saṃsaraṃ saccasandho<BR>
Khedevedesi devāsiranarasaraṇoesayaṃsattasantiṃ,<BR>
Dhīrovīrovaroyopabhavabhavabhayopāpatāpabbipatto<BR>
Āyogaṃ yogiyogī parihari hirimāevamevacchavassaṃ. (863)<BR>
(Muttāhāra bandhanaṃ)<BR>
---------<BR>
Iti medhānandābhidhānena yatinā viracite sakala<BR>
Kavijana hakayānandadānanidāne jinavaṃsadīpe<BR>
Avidurenidāne mahābodhisattassa mahā<BR>
Padhānānuyogappavattiparidīpo<BR>
Ekādasamosaggo.<BR>
---------<BR>
<BR>
<BR>
[SL Page 298] [\x 298/]     <BR>
<BR>
1<BR>
Kāmaṃ kāmasukhallikā'nuyogo<BR>
Hīno'natthakaro'tya'ne('karūpaṃ),<BR>
Cintetvāna tapovanaṃ vimānā<BR>
Tvaṃ siddhatthu'pagamma kāhase kiṃ. (864)<BR>
<BR>
<BR>
[SL Page 299] [\x 299/]     <BR>
<BR>
2<BR>
Konāma'ntu'patāpanā'nuyutto<BR>
Patto hoti sukhappadaṃ kadāci,<BR>
Tasmā attu'patāpanā'nuyogo<BR>
Hīno'natthakaro'ti cintayassu. (865)<BR>
3<BR>
Attānaṃ sayamevamovaditvā<BR>
Piṇḍāyā'nugharaṃ caritva laddhaṃ,<BR>
Bhattaṃ bhuttavato sakamhi kāye<BR>
Āsuṃ pākatikāni lakkhaṇāni, (866)<BR>
4<BR>
Hīnantadvayavajjanena jātu<BR>
Ñāṇukkaṃsagatamhi tamhi vīre,<BR>
Bodhāyū'pasamāya nibbidāya<BR>
Ukkaṭṭhaṃ paṭipattimācarante. (867)<BR>
<BR>
<BR>
[SL Page 300] [\x 300/]     <BR>
<BR>
5<BR>
Chabbassānya'nidukkaraṃ karitvā<BR>
Bodhiṃ nājjhagato subhojanāni,<BR>
Bhuñjanto kimu kubbate' padhānā<BR>
Vibbhanto iti pañcavaggiyāyaṃ. (868)<BR>
6<BR>
Madaditvā sikataṃ sinehaladdhā<BR>
Kevā'suṃ samaṇaṃ hi'maṃ upecca,<BR>
Ko mūḷho'dhigamādhigantumicche<BR>
Cintetvā migadāyamotariṃsu. (869)<BR>
7<BR>
Senānīnigame tadāni seṭṭhi-<BR>
Dhītā sāmikulaṃ alaṅkatā'si,<BR>
Bhārenā'vanataṅginī kucānaṃ<BR>
Haṃsivā'lasagāminī sujātā. (870)<BR>
<BR>
<BR>
[SL Page 301] [\x 301/]     <BR>
<BR>
8<BR>
Jāte patthitapatthanāsamiddhe<BR>
Rukkhā'dhiggahitāya devatāya,<BR>
Kātuṃ sābalikammaka mānayitvā<BR>
Dhenū laṭṭhivanopagā sahassaṃ. (871)<BR>
9<BR>
Tāsaṃ pañcasatāni duddhakhīraṃ<BR>
Pāyetvā katapuna yāvatā'ḍhadhenū,<BR>
Khīrānaṃ parivattanaṃ vidhāya<BR>
Paccūsamhi dudoha tā'ḍhadhenū. (872)<BR>
10<BR>
Missetvā sayamevava duddhakhīraṃ<BR>
Pāyāsaṃ pacituṃ samārabhittha,<BR>
Devā tattha sudhārasaṃ khipitvā<BR>
Ārakkhādimakaṃsu uddhanasmiṃ. (873)<BR>
11<BR>
Tassā'si himāvācalo'padhānaṃ<BR>
Pallaṅko paṭhavitalaṃ ahū ce,<BR>
Hatthā pacchimapubbasāgaresu<BR>
Pādā dakkhiṇasāgare bhaviṃsū. (874)<BR>
<BR>
<BR>
<BR>
[SL Page 302] [\x 302/]     <BR>
<BR>
12<BR>
Uggantvā tiṇajāti nāhirandhā<BR>
Tassā'hacca ṭhitā nabhaṃ asesaṃ,<BR>
Chādesuṃ caraṇuṭṭhitā'ssa kaṇha-<BR>
Sīsā'jānuyugā'pya'kaṇhakīṭā. (875)<BR>
13<BR>
Cattāro sakuṇā catuddisāhi<BR>
Patvā tappadapañjaraṃ vivaṇṇā,<BR>
Setā'suṃ puthumīḷbhapabbatassa<BR>
Sīse caṅkami so alimpamāno. (876)<BR>
14<BR>
Iccevaṃ sumati'ṭṭhapākadāni<BR>
Passitvā supināni pañca niṭṭhaṃ,<BR>
Patto ajja bhavāmahanti buddho<BR>
Nigrodhaṃ samupecca sannisīdi. (877)<BR>
<BR>
<BR>
[SL Page 303] [\x 303/]     <BR>
<BR>
15<BR>
Sodhetaṃ sahitā tu puṇṇadāsī<BR>
Paccūse vaṭamūlapubbasele,<BR>
Taṃ lokekaraviṃ virājamānaṃ<BR>
Disvā'voca sujātametamatthaṃ. (878)<BR>
16<BR>
Lakkhagghaṃ haripātimāharitvā<BR>
Sā āvajjayi pakkabhājanaṃ so,<BR>
Pāyāso vinivaṭṭito ṭhito'si<BR>
Tāyaṃ pokkharapattatova'toyaṃ. (879)<BR>
17<BR>
Sā aññāya suvaṇṇapātiyā taṃ<BR>
Chādetvā muditā pasantacittā<BR>
Gantvā maṇḍana maṇḍitā sasīse<BR>
Katvā pūjayi bhojanaṃ sujātā. (880)<BR>
18<BR>
Kālaṃ ettakamevabodhisattaṃ<BR>
Nātikkamma vidhātudinnapatto,<BR>
Sampatto'si adassanaṃ tato taṃ<BR>
Pātiṃ soṇṇamayaṃ paṭiggahetvā. (881)<BR>
<BR>
<BR>
[SL Page 304] [\x 304/]     <BR>
<BR>
19<BR>
Haṃsālimalinīkatāravinda-<BR>
Reṇucchannasunīlanīrapurā,<BR>
Yā nerañjaravissutā'si tāya<BR>
Najjātīramagañji sattasāro. (882)<BR>
20<BR>
Pāyāsāmisapuṇṇasoṇṇapātiṃ<BR>
Kāsāvāni jinaṅkuro ṭhapetvā,<BR>
Tīre tāya savantiyā nahātuṃ<BR>
Titthaṃ gandhagajorivo'tarittha. (883)<BR>
21<BR>
Rolambākulanīlanīrajehi<BR>
Sevālehi nadījalaṃ sunilaṃ,<BR>
Nikkhantajjutisañcayehi dehā<BR>
Otiṇṇassa jagāma piñjarattaṃ. (884)<BR>
<BR>
<BR>
[SL Page 305] [\x 305/]     <BR>
<BR>
22<BR>
Gaṅgākāmini kañjareṇugandha-<BR>
Cuṇṇaṃ tuṅgataraṅgabāhunā taṃ,<BR>
Bhattāraṃ salilena sītalena<BR>
Makkhetvāsunahāpayantī'vā'si. (885)<BR>
23<BR>
Tulyaṃ tabbadanambujena laddhuṃ<BR>
Āyantaṃ raviraṃsisaṅgamena,<BR>
Haṃsasseṇi sarojakosarāsiṃ<BR>
Saṃdūsesi āvāriyo hi pāko. (886)<BR>
24<BR>
Tīre sārasacakkavākapakkhī<BR>
Sosāya'ssavisāritaṃ'sapakkhā,<BR>
Gambhīrambhasi mattamāhariṃsu<BR>
Maññe nikkaruṇāya ettakantī. (887)<BR>
<BR>
<BR>
[SL Page 306] [\x 306/]     <BR>
<BR>
25<BR>
Tuṇḍe maṇḍitapuṇḍarīkadaṇḍo<BR>
Pakkhe keravapaṇḍare pasārī,<BR>
Nāthassu'bbahi mattahaṃsarājā<BR>
Setacchattavibhutimuttamaṅge. (888)<BR>
26<BR>
Vattamhojapalobhitālicakkaṃ<BR>
Cakkhavāpāthagataṃ jinaṅkurassa,<BR>
Saṃdassesi padhānabhuṭhitassa<BR>
Nilasmiṃ kasiṇamhi bhūtibhāraṃ. (889)<BR>
27<BR>
Veyyāvaccakarārivāpagāyaṃ<BR>
Sevālādimalāpanena mīnā,<BR>
Pādañcandagamīnalakkhaṇassa<BR>
Tassa'gge vimalikariṃsu vāriṃ. (890)<BR>
<BR>
<BR>
[SL Page 307] [\x 307/]     <BR>
<BR>
28<BR>
Uttiṇṇassa visālasāḷasākhī-<BR>
Sākhāhatthapuṭehi puñknāya,<BR>
Gattaṃ mandasugandhagandhavāha-<BR>
Vatthaṃ sāḷavanaṅganā adāsi. (891)<BR>
29<BR>
Lokindo parimaṇḍalaṃ nivattho<BR>
Chādetvāna timaṇḍala'ntariyaṃ,<BR>
Bandhitvopari kāyabandhanampi<BR>
Kāsāvaṃ paridhāyi paṃsukūlaṃ. (892)<BR>
30<BR>
Pāyāsassa nirūdakassa ūna-<BR>
Paññāsappamite vidhāya piṇḍe,<BR>
Pācīnābhimukho nisajja najjā<BR>
Tīre tāya akāsi bhattakiccaṃ. (893)<BR>
<BR>
<BR>
[SL Page 308] [\x 308/]     <BR>
<BR>
31<BR>
Pāyāso madhuro'yamassa satta-<BR>
Sattāhaṃ paṭividdhabodhino hi,<BR>
Ojāsamapharaṇāya ṭhānamāsi<BR>
Tasmā so pavihāsi nibbihesaṃ. (894)<BR>
32<BR>
Bujjheyyaṃ yadi bodhimajja sohaṃ<BR>
Uddhaṃsotamayaṃ suvaṇṇapāti,<BR>
Gaṅgāyaṃ khipaki gacchatūti vatvā<BR>
Dhīmā dakkhiṇahatthagaṃ tamagghaṃ. (895)<BR>
33<BR>
Sotaṃ bhindiya sā savantimajjhe<BR>
 hatvā pāti yato asītihatthaṃ,<BR>
Uddhaṃsotamupecca sannimujji<BR>
Tasmā so'pi nimujji pītinajjaṃ. (896)<BR>
<BR>
<BR>
[SL page 309]<BR>
<BR>
34<BR>
Nāgānaṃ bhavanaṃ upecca tiṇṇaṃ<BR>
Buddhānaṃ panimamhi bhaddakappe,<BR>
Sāpātiparibhuttasoṇṇapāti<BR>
Ghaṭṭetvāna ṭhitā katānurāvā. (897)<BR>
35<BR>
Taṃ dīghāyukakālanāgarājā<BR>
Sutvā saddamathajjape'kabuddho,<BR>
Uppannoti jinaṃ abhitthavanto<BR>
Aṭṭhāsi thutigītikāsatehi. (898)<BR>
36<BR>
Chāyābaddhavisālasāḷasālaṃ<BR>
Patvāsāḷavanaṃ nadīsamīpe,<BR>
Ājīvaṭṭhamasīlasaṃvarena<BR>
Ādoyeva visuddhakāyavāco. (899)<BR>
37<BR>
Katvāṭṭhārasapiṭṭhikaṇṭakānaṃ<BR>
Koṭīnaṃpaṭipādanaṃ kamena,<BR>
Pallaṅkassanisajjabandhanena<BR>
Kammaṭṭhānasatiṃ upaṭṭhapetvā. (900)<BR>
<BR>
<BR>
[SL Page 310] [\x 310/]     <BR>
<BR>
38<BR>
Ānāpānasatiṃpariggahetvā<BR>
Nibbattesimalaggahītapubbe,<BR>
Rūpārūpasamādhayo'ṭṭhapañcā-<BR>
Bhiññāyo vasitāca so vasīso (901)<BR>
39<BR>
Jhānassādarato divāvihāraṃ<BR>
Katvā sāḷavane surāsurehi,<BR>
Dhīro maggamalaṅkataṃ karīva<BR>
Gantuṃ otariyatrabodhimūlaṃ. (902)<BR>
40<BR>
Lājādīkusumehivippakiṇṇo<BR>
Muttāpaṇḍaravāḷukātthato so,<BR>
Maggo tuṅgataraṅga bhaṅgahāri<BR>
Lakkhīvāsapayodadhīri'vā'si. (903)<BR>
<BR>
<BR>
[SL Page 311] [\x 311/]     <BR>
<BR>
41<BR>
Majjhā'ropitapaṅkajābhirāmaṃ<BR>
Muttādāmasamākulaṃ samantā,<BR>
Kaṇṇolambasuvaṇṇaghaṇṭamassa<BR>
Deṭā dibbavitāna mukkhipiṃsu. (904)<BR>
42<BR>
Lokatthaṃ karaṇāya coditasmiṃ<BR>
Tasmiṃ lokadivākare'kavīre,<BR>
Gacchante sahajātabodhimūlaṃ<BR>
Āloko udapādi sabbaloke. (905)<BR>
43<BR>
Āyantaṃ tiṇhārako pathamhi<BR>
Disvā sotthiyanāmabhūsuro taṃ,<BR>
Pādāsi tiṇamuṭṭhiyo'ṭṭhamattā<BR>
Nātho tāni tiṇāni sampaṭicchi. (906)<BR>
<BR>
<BR>
[SL Page 312] [\x 312/]     <BR>
<BR>
44<BR>
Vattatte varapāṭihāriyamhi<BR>
Magge gandhagajo'ca jamhamāno,<BR>
Sampatto karuṇākalattabhattā<BR>
Sambodhādhigamāya bodhimūlaṃ. (907)<BR>
45<BR>
Tassosīdaṭhitaṃ'va cakkavāḷaṃ<BR>
Heṭṭhā dakkhiṇato'ttarā)nanassa,<BR>
Paññāyu'ttaracakkavāḷamuddhaṃ<BR>
Laṅghitvānaṭhitaṃ'va ābhavaggaṃ. (908)<BR>
46<BR>
Evaṃ pacchimamuttaraṃ disampi<BR>
Aṭṭhānanti padakkhiṇaṃ karonto,<BR>
Gantvā ṭhānavaraṃ puratthimasmiṃ<BR>
Aṭṭhāsi vasi pacchimānano so. (909)<BR>
<BR>
<BR>
[SL Page 313] [\x 313/]     <BR>
<BR>
47<BR>
Dhīmā dakkhiṇapāṇipallavena<BR>
Agge tāni tiṇāni sattharī so,<BR>
Tamhā cuddasahatthamuppatitvā<BR>
Pallaṅko samalaṅkarī dumindaṃ. (910)<BR>
48<BR>
Dakkho kārupavīṇacittakāro<BR>
Kātuṃ vā'likhituṃ yathānasakkā,<BR>
Aṭṭhaṃsu haritāni santhatāni<BR>
Evaṃ tāni tiṇāni uppatitvā. (911)<BR>
49<BR>
Maṃsādī upasussare nahārū<BR>
Aṭṭhīcepyavasissare sarīre.<BR>
Muñceyyaṃ caturāsavehi yāva<BR>
Bhindissāmi natāvimaṃ ahanti. (912)<BR>
<BR>
<BR>
[SL Page 314] [\x 314/]     <BR>
<BR>
50<BR>
Daḷhaṃ cintiya daḷhamānaso so<BR>
Pācīnābhimukho dumindabandhaṃ.<BR>
Katvā piṭṭhigataṃ nisīdi bodhi-<BR>
Pallaṅkamhi yugandhare ravī'va. (913)<BR>
51<BR>
Lokeso sasimaṇḍalāvabhāsaṃ<BR>
Setacchattamadhārayī tadaññe,<BR>
Suddhāvāsatalaṭṭhadevatā taṃ<BR>
Pūjesuṃ makuṭappitañjalīhi. (914)<BR>
52<BR>
Ye rūpāvacare vasanti devā<BR>
Te ca'ññatra asaññasattadeve,<BR>
Sampatvā vajirāsane nisinnaṃ<BR>
Pūjesuṃ kusumākulañjalīhi (915)<BR>
<BR>
<BR>
[SL Page 315] [\x 315/]     <BR>
<BR>
53<BR>
Ekacce paranimmitādilokā<BR>
Patvā bhattibharā'marā mahiṃsu,<BR>
Pūjābhaṇḍasamābhikiṇṇahatthā<BR>
Mārāriṃ tahimāpa pāpimā kiṃ. (916)<BR>
54<BR>
Ye nimmāṇaratimhi nijjarā te.<BR>
Patvā gandhakaraṇḍamaṇḍalehi,<BR>
Sampūjesumalaṅkataṅghipīṭhaṃ<BR>
Naṃ seṭṭhaṃ vijayāsanopaviṭṭhaṃ. (917)<BR>
55<BR>
Aṭṭhāsi tusitālayā saseno<BR>
Patvā santusitavhadevarājā,<BR>
Vijento harimora piñchapuñja-<BR>
Sobhaṃ kañcanatālavaṇṭapantiṃ. (918)<BR>
56<BR>
Patvā yāmasurālayā saseno<BR>
Saṃvijesi suyāma devarājā,<BR>
Dhīraṃ soṇṇapaṇāḷikānipāta-<BR>
Dhārāsannibhacārucāmarehi. (919)<BR>
<BR>
<BR>
[SL Page 316] [\x 316/]     <BR>
<BR>
57<BR>
Devindo vijayuttarākhyasaṅkhaṃ<BR>
Vīsaṃ hatthasataṃ dhamītadaññe,<BR>
Pūjesuṃ tamupecca koviḷāra-<BR>
Pupphādīhi ca tāvatiṃsadevā. (920)<BR>
58<BR>
Yakkhādīhi purakkhatā'pi deva-<BR>
Rājāno caturo catuddisāsu,<BR>
Rakkhaṃ saṃvidahiṃsu devalokā<BR>
Taṃ patvāna vinaṭṭhalomahaṭṭhaṃ. (921)<BR>
59<BR>
Vādento saramaṇḍalaṃ vidhāya<BR>
Vīṇaṃ pañcasikho'pi beḷuvākhyaṃ,<BR>
Taṃ sampūjayi kālanāgarājā<BR>
Thomento thutigītikāsatehi. (922)<BR>
<BR>
<BR>
[SL Page 317] [\x 317/]     <BR>
<BR>
60<BR>
Evaṃ kāhaḷabherisaṅkhavīṇā-<BR>
Ghaṇṭāvījanichattacāmarehi,<BR>
Naccādīhicalājapañcamehi<BR>
Dīpaddhupadhajehi mānayuṃ taṃ. (923)<BR>
61<BR>
Siddhattho paṭisiddhamāradheyyo<BR>
Kattuṃ attavase sadevalokaṃ,<BR>
Sutvā vāyamatīti bodhimaṇḍe<BR>
Māro tatra samārabhitthagantuṃ. (924)<BR>
62<BR>
Tasmiṃ kho samaye bhayāvahāni<BR>
Mārasso'taraṇāya kāraṇāni,<BR>
Cakkhacāpāthagatāni dunnimitta-<BR>
Rūpādīni tilokalocanassa. (925)<BR>
<BR>
<BR>
[SL Page 318] [\x 318/]     <BR>
<BR>
63<BR>
Sukkha'mhodhararāvabherirāva-<BR>
Vipphārābadhirīkatambarampi,<BR>
Bhīmaṃ vijjulatā'sighaṭṭaṇehi<BR>
Mārassā'havambḍalābhamāha. (926)<BR>
64<BR>
Mārassā'gamanañjase rajova<BR>
Vājīnaṃ khuraghaṭṭaṇena jāto,<BR>
Ukkāpātasataṃ janesi tassa<BR>
Cakkhavāniṭṭhaphakhalaṃ disāsu ḍāho. (927)<BR>
65<BR>
Vehāse vicaruṃ kabandharūpā<BR>
Kākolā balipuṭṭhavāyasārī,<BR>
Unnādiṃsu kharānilo pavāyī<BR>
Abbhuṭṭhāsi rajo disāsu dhūmo. (928)<BR>
66<BR>
Āloko vigato ghaṇandhakāro<BR>
Otiṇṇo mahikāsamābhikiṇṇo,<BR>
Ākāso paṭhavi bhūsaṃ pakampi<BR>
Meghacchannadinaṃ dinaṃ babhūva. (929)<BR>
<BR>
<BR>
[SL Page 319] [\x 319/]     <BR>
<BR>
67<BR>
Siddhatthaṃ hi asiddhamatthametaṃ<BR>
Kātuṃ assavamārakiṅkarāme,<BR>
Vatve'thā'ti pajāpatī saseno<BR>
Tattheva'ntaradhāyi tāvadeva. (930)<BR>
68<BR>
Sā setā purato pajāpatissa<BR>
Āsī bārasayojanaṃ vinaddhā,<BR>
Evaṃ dakkhiṇavāmano ca loka-<BR>
Dhātvantāvadhīmāsi pacchato'pi. (931)<BR>
69<BR>
Uddhaṃ sā navayojanappamāṇā<BR>
Saddo bhūmividāraṇori'vā si,<BR>
So'paḍḍhaṃ satayojanaṃ babhūva<BR>
Uccaṃ so girimekhalo gajindo. (932)<BR>
<BR>
<BR>
[SL Page 320] [\x 320/]     <BR>
<BR>
70<BR>
Nāhesuṃ parisāsu nimmitāsuṃ<BR>
Dveyodhā sadisāyudhādadhānā,<BR>
Tabyāsena alaṃ hi lomahaṃso<BR>
Yassā'nussaraṇena ce siyā me. (933)<BR>
71<BR>
Māpetvā sahasā sahassabāhuṃ<BR>
Gaṇhitvā vividhāyudhāni tehi,<BR>
Ārūḷho girimekhalaṃ saseno<BR>
Māro pāturahosi baddhavero. (934)<BR>
72<BR>
Deveso yasasā samaṃ sakena<BR>
Setacchatta magañchi saṃharitvā,<BR>
Deveso yasasā samaṃ sakena<BR>
Saṅakkhaṃ piṭṭhigataṃ vidhāya dhāvī. (935)<BR>
(Yamakabandhanaṃ)<BR>
<BR>
<BR>
[SL Page 321] [\x 321/]     <BR>
<BR>
73<BR>
Saṅkocā'nanakāhalo jagāma<BR>
Pātālaṃ khalu kālanāgarājā,<BR>
Vīṇādoṇisakho sakhānapekho<BR>
Tamhā pañcasikho kalahuṃ palāyi. (936)<BR>
74<BR>
Disvā mārabalaṃ samosarantaṃ<BR>
Sampattā janatā palāyi bhītā,<BR>
Sosīho'va vihāsi sakyasīho<BR>
Eko kamārakarindakumhabhedī. (937)<BR>
75<BR>
Passitvā'dharakantibhāramassa<BR>
Vattamhoruha mindirāvihāraṃ,<BR>
Siddhatthena samo nacatthi loke<BR>
Iccevaṃ kalimā'ha mārasenaṃ. (938)<BR>
<BR>
<BR>
[SL Page 322] [\x 322/]     <BR>
<BR>
76<BR>
Etasasā'bhimukhā mayaṃ kadāci<BR>
Nosakkoma'bhiyujjhitunti tātā,<BR>
Vatvā uttarapassato samāro<BR>
Khandhāvāramabandhi baddhavero.<BR>
77<BR>
Disvā'jjhottharamānamārasenaṃ<BR>
Ārakkhāvaraṇaṃ thiraṃ vidhāya,<BR>
Khandhāvāramabandhi sopi vīro<BR>
Jetuṃ taṃ dasapāramī bhaṭehi. (940)<BR>
78<BR>
Māro bhudharamerucakkavāḷe<BR>
Rukkhādīni vicuṇṇituṃ samatthaṃ,<BR>
Khobhetvā bhuvanattayaṃ disāsu<BR>
Uṭṭhāpesi samīraṇaṃ sughoraṃ. (941)<BR>
79<BR>
Vāto pāramidhāmavārito so<BR>
Nittejaṃ palayānilassamopi,<BR>
Patto cāmaramandamārutova<BR>
Tandehotuparissamaṃ jahāsi. (942)<BR>
<BR>
<BR>
[SL Page 323] [\x 323/]     <BR>
<BR>
80<BR>
Dhārāvegavihinnabhūmibhāgaṃ<BR>
Gambhīrā'sanirāvanibbharā'ghaṃ,<BR>
Māro māpayi tuṅgavīcabhaṅgaṃ<BR>
Vassoghaṃ paripātarukkhaselaṃ. (943)<BR>
81<BR>
Vīro pāramipāḷibandhanena<BR>
Rakkhaṃ bandhi nijantabhāvakhette,<BR>
Teno'gho vipathaṅgamo vipakkha-<BR>
Senāyā'si pavāhaṇe nidānaṃ. (944)<BR>
82<BR>
Tejokhaṇḍasamānamattano so<BR>
Tattaṃ pajjalitaṃ sajotibhūtaṃ,<BR>
Māpetvo'palavassamappasayhaṃ<BR>
Jhāpetuṃ tamupakkamittha māro. (945)<BR>
<BR>
<BR>
[SL Page 324] [\x 324/]     <BR>
<BR>
83<BR>
Mārasseva patantamuttamaṅge<BR>
Ghoraṃ pāramivāyuvegaruddhaṃ,<BR>
Taṃvassaṃ vajirāsanūpacāre<BR>
Pūjāpupphaguḷattanaṃ jagāma. (946)<BR>
84<BR>
Assaddho visadiddhatiṇhadhāraṃ<BR>
Ādittaṃ pihitambaro'daraṃ so,<BR>
Māpesi asisattitomarādi-<BR>
Vassaṃ sabbadisānipātamānaṃ. (947)<BR>
85<BR>
Tasmiṃ pāramivammavammitasmiṃ<BR>
Vissaṭṭhā'yudhavuṭṭhi kuṇṭhitaggā,<BR>
Patvā sampati pupphavuṭṭhibhāvaṃ<BR>
Tappādāsanamatthake papāta. (948)<BR>
<BR>
<BR>
[SL Page 325] [\x 325/]     <BR>
<BR>
86<BR>
Māro vicciṭacicciṭāyamānaṃ<BR>
Saṃvaṭṭānalakhaṇḍavibbhamaṃ so,<BR>
Vassaṅgāramayaṃ savipphuliṅgaṃ<BR>
Uṭṭhāpesi palāsapakupphavaṇṇaṃ. (949)<BR>
87<BR>
Khippaṃpāramimantajappanena<BR>
Aṅgārāninivāritānitāni,<BR>
Taṃbuddhaṅkurapuṇṇacandabimbaṃ<BR>
Sevantānivikiṇṇabhānivāsuṃ. (950)<BR>
88<BR>
Bhasmīkātumalantimāraveriṃ<BR>
Dhūmākiṇṇamaniggataggijālaṃ,<BR>
Mārobheravarāvamussadābha-<BR>
Mabbhuṭṭhāpayikhārabhasmavassaṃ. (951)<BR>
89<BR>
Setāmuddhanivippakiṇṇabhasmiṃ<BR>
Taṃvassaṃcitapāramībalena,<BR>
Patvācandanagandhacuṇṇabhāvaṃ<BR>
Mārārissapapātapādamūle. (952)<BR>
<BR>
<BR>
[SL Page 326] [\x 326/]     <BR>
<BR>
90<BR>
Asmiṃ guvalayālavāḷagabbhe<BR>
Sampātānaladaḍḍhavaṇṇudhāraṃ,<BR>
Uttāsāvahamattano'pi kaṇho<BR>
Vassāpesi uḷāravaṇṇuvassaṃ. (953)<BR>
91<BR>
Disvā'ṅakghīnakharāliraṃsigaṅgā-<BR>
Tīrussāritavaṇṇurāsi massa,<BR>
Aṅgāro'va'dhikodhapāvakena<BR>
Kaṇho kaṇhataro'si jhāpitatto. (954)<BR>
92<BR>
Dhūpāyantamavīcimaccimantaṃ<BR>
Samphuṭṭhaṃ ghanapheṇaṇabubbulehi,<BR>
Vassaṃ paṅkamayaṃ bhusaṃ nimuggo<BR>
Māro māpayi pañcakāmapaṅke. (955)<BR>
<BR>
<BR>
[SL Page 327] [\x 327/]     <BR>
<BR>
93<BR>
Tasmiṃpāramisattīsitibhūte<BR>
Paṅke candanapaṅkabhāvayāte,<BR>
Māro passiya phullapaṅkajāhaṃ<BR>
Kopā paṅkahatānanorivāsi. (956)<BR>
94<BR>
Mārāriṃ iminā hanāmahantī<BR>
So lokantariyatdhakāraghoraṃ,<BR>
Māro sūvividāriyaṃ disāsu<BR>
Uṭṭhāpesighanandhakārakhandhaṃ. (957)<BR>
95<BR>
So'yaṃ pāramijātaraṃsijāla-<BR>
Bhinnā'sesatamojinaṅkureṇo,<BR>
Pallaṅkodayapabbatodito'si<BR>
Kāmaṃ māratusārasosanāya. (958)<BR>
<BR>
<BR>
[SL Page 328] [\x 328/]     <BR>
96<BR>
Etaṃ gaṇhatha bandhathā'ti vatvā<BR>
Niṭṭhaṃ kappamavaṇṇiyaṃ kavīhi,<BR>
Saddhiṃ mārabalenu'pāgato so<BR>
Kuddho yuddhamakā pamattabandhu. (959)<BR>
97<BR>
Taṃ disvā'calaniccalaṭṭhamesa<BR>
Pallaṅko nacapāpuṇāti tuyhaṃ,<BR>
Mayhaṃ he'su'pakapakpateva tasmā<BR>
Asmā vuṭṭhahathā'vusotya'voca. (960)<BR>
98<BR>
Ekā'pī samatiṃsapāramīnaṃ<BR>
Pallaṅkatthamapūritā tayā'ti,<BR>
Vutte so khipi nijjito'racakkaṃ<BR>
Cakkaṃ cakkavaraṅkitassa sīse. (961)<BR>
99<BR>
Taṃ cakkāyudhamujjhitappabhāvaṃ<BR>
Yuddhe laddhajayassa mārajissa,<BR>
Ussisamhi varāsanūpacāre<BR>
Setacchantamivussitaṃ rarāja. (962)<BR>
<BR>
<BR>
[SL Page 329] [\x 329/]     <BR>
<BR>
100<BR>
Tuyhaṃ sañcinanamhi pāramīnaṃ<BR>
Ko sakkhī'ti ahaṃ ca sakkhihomi,<BR>
Sakkhī'ganti pavattamārasenā-<BR>
Ghoso bhumividāraṇori'vāsi. (963)<BR>
101<BR>
Dāpentonijasakkhimuggatejo<BR>
Bāhuṃtāvapasārayī paviro,<BR>
Sakkhīhantīvadaṃ'va mārasenaṃ<BR>
Tajjento'va babhūva bhumicālo. (964)<BR>
102<BR>
Mātaṅgo girimekhalo chitāriṃ<BR>
Vandanto'vapapāta jannukehi,<BR>
Māro laddhaparājayo nivattha-<BR>
Vatthassā'pi anissaro palāyi. (965)<BR>
<BR>
<BR>
[SL Page 330] [\x 330/]     <BR>
<BR>
103<BR>
Ghoramārabalavāraṇādhipa-<BR>
Mānadappanibhakumbhadāraṇo,<BR>
Bodhimūlavajirāsanopari<BR>
Kesarīva virarāja māraji. (966)<BR>
---------<BR>
Iti medhānandābhidhānena yatinā viracite sakala kavakijana<BR>
Hadayānandadānanidāne jinavaṃsadīpe avidūre nidāne<BR>
Devaputta mārabala viddhaṃsana pavattiparidīpo<BR>
Dvādasamo saggo.<BR>
---------<BR>
<BR>
<BR>
1<BR>
Nikhilamāratusāravisosino<BR>
Athajinaṅakkuradīdhitimālino,<BR>
Ravi katāvasaro'va'parācalaṃ<BR>
(Duta'vilambita) gāmimupāgamī. (967)<BR>
<BR>
<BR>
<BR>
[SL Page 331] [\x 331/]     <BR>
<BR>
2<BR>
Jaladhivārisinehasupurite<BR>
Abhavi paṃsumahītalamallake,<BR>
Paṇihitāparabhudharavattikā-<BR>
Jalitadīpasikhe'va nabhomaṇi. (968)<BR>
3<BR>
Udayapabbatagabbhasamubbhavaṃ<BR>
Sakayasopaṭibimbasamaṃsubhaṃ,<BR>
Sapadi tappamukhe sasimaṇḍalaṃ<BR>
Kasiṇamaṇḍalavibbhamamubbahi. (969)<BR>
4<BR>
Aruṇavaṇṇasudhākara bhākarā<BR>
Divasasandhivilāsiniyā khaṇaṃ,<BR>
Parihariṃsu'dayāparabhudhara-<BR>
Savaṇagaṃ maṇimaṇḍana vibbhamaṃ. (970)<BR>
<BR>
<BR>
[SL Page 332] [\x 332/]     <BR>
<BR>
5<BR>
Ravidhurā vidhurā sarasīvadhu<BR>
Kamalakomalakosapuṭañjalī,<BR>
Upavane pavane'ritabhūruhā<BR>
Panamitānamitāva tapodhanaṃ. (971)<BR>
(Yamakabandhanaṃ.)<BR>
6<BR>
Aparasāgaramuddhani bhāsuraṃ<BR>
Timirajālaparaṃ ravimaṇḍalaṃ,<BR>
Mukulitamburuhassirimāhari<BR>
Bhamaracakkabharaṃ sarasūpari. (972)<BR>
7<BR>
Lavaṇavāridhikācasarāvake<BR>
Aparabhūdhara kūṭa bhujappitā,<BR>
Suriyamaṇḍalapāti nimujjiya<BR>
Purimayāmamukhaṃnakimāhari. (973)<BR>
<BR>
<BR>
[SL Page 333] [\x 333/]     <BR>
<BR>
8<BR>
Maṇipabhāruṇa bhākara maṇḍalaṃ<BR>
Tamanubhuya mahambudhirāhunā,<BR>
Mukhagataṃvamitaṃ viyaka lohitaṃ<BR>
Jaladarāji rarāja dinaccaye. (974)<BR>
9<BR>
Vitatameghapabhāhi muhuṃ muhuṃ<BR>
Kaḷita pāṭala pallava sampadaṃ,<BR>
Vanaghaṭaṃ viṭapantaragaṃ kamā<BR>
Phūṭatamopaṭalaṃpariṇāmayī (975)<BR>
10<BR>
Subhajanebhajanenirapekkhinī<BR>
Vipatinī patinīva rajassalā,<BR>
Sumadhupe madhupe parivajjayuṃ<BR>
Kamalinīmalinīkatanirajā. (976)<BR>
(Yamakabandhanaṃ.)<BR>
<BR>
<BR>
[SL Page 334] [\x 334/]     <BR>
<BR>
11<BR>
Madhumadālikulā makulāvalī<BR>
Anilabhaṅga taraṅga bhujeritā,<BR>
Paduminī ramaṇīhi sirimato<BR>
Sumahitāmaṇikiṅkiṇiseṇiva. (977)<BR>
12<BR>
Rasikapakka phalāphala sālisu<BR>
Tarusiresu samosaramānakā,<BR>
Timirakhaṇḍanibhā badhirīkaruṃ<BR>
Ravipathaṃ virutehi vibhaṅgamā. (978)<BR>
13<BR>
Kumudinīpamadā'thasudhākara-<BR>
Karasatehi parāmasanāparaṃ,<BR>
Kusumahāsavilāsadharā bhusaṃ<BR>
Bhuvanavandiragabbhamalaṅkari. (979)<BR>
<BR>
<BR>
[SL Page 335] [\x 335/]     <BR>
<BR>
14<BR>
Himakaro hariṇañjanahārinā<BR>
Nijakarena nirākari taṅkhaṇe,<BR>
Sakalaloka'vilocana sambhavaṃ<BR>
Ghanatamopaṭalaṃhisajo yathā. (980)<BR>
(Silesabandhanaṃ)<BR>
15<BR>
Sapadipāramitāramitāsayo<BR>
Navama'nussatiyāsatiyā paraṃ,<BR>
Adhikatā'dhi samādhi samāhito<BR>
Purimajātibhave tibhave sari. (981)<BR>
(Yamakabandhanaṃ)<BR>
16<BR>
Sumatipādaka jhāna samuṭṭhito<BR>
Purimakhandhasamūhamanukkamaṃ,<BR>
Asariso'panisinnajayāsana-<BR>
Ppabhuti yāvasumedhabhavāvadhiṃ. (982)<BR>
<BR>
<BR>
[SL Page 336] [\x 336/]     <BR>
<BR>
17<BR>
Idhabhave samanantarajātiyaṃ<BR>
Tadiyakhandhapabandhamanussari,<BR>
Ticatupañcachasatta nava'ṭṭhapi<BR>
Dasapi visatitiṃsati jātiyo. (983)<BR>
18<BR>
Lahumanussaritāḷisa jātiyo<BR>
Pabhava khandhavasena tahiṃtahiṃ,<BR>
Bhavasataṃbhavupaḍḍhasataṃbhava-<BR>
Dasasataṃbhavalakkhamathāparaṃ (984)<BR>
19<BR>
Aparimāṇa yugantagajātiyo<BR>
Aparimāṇa vivaṭṭagajātiyo,<BR>
Aparimāṇa yuganta vivaṭṭagā<BR>
Aparimāṇa guṇo sarijātiyo. (985)<BR>
<BR>
<BR>
[SL Page 337] [\x 337/]     <BR>
<BR>
20<BR>
Catusuyonisusattamanaṭṭhiti-<BR>
Tibhavapañcagatīsuparibbhamiṃ,<BR>
Kasirabhāravaho ahamañjase<BR>
Sakaṭabhāravaho gavajoyathā. (986)<BR>
21<BR>
Itisamañña dharo'simamutra'haṃ<BR>
Iti nihīnapasattha kulo bhaviṃ,<BR>
Iti bhaviṃ abhīrūpavirūpimā<BR>
Iti pi bhatta phakhalāphala māhariṃ. (987)<BR>
<BR>
<BR>
[SL Page 338] [\x 338/]     <BR>
<BR>
22<BR>
Anubhaviṃkusalākusalārahaṃ<BR>
Vividhadukkhamadukkha madukkha khaṃ,<BR>
Dasasatāyu satāyumitobhaviṃ<BR>
Itibhavaṃtibhavaṃsamanussari. (988)<BR>
(Yamakabandhanaṃ)<BR>
23<BR>
Itiha yāvasumedha bhavaṃ sudhī<BR>
Sumariyā'tigatā'mitajātiyo,<BR>
Asari sopaṭilomavasā tato-<BR>
Ppabhuti yāva ito tatiyaṃ bhavaṃ. (989)<BR>
24<BR>
Punaramutra tatobhavato cuto<BR>
Samupapajji manantarajātiyaṃ,<BR>
Tahimahaṃtusite tidasālaye<BR>
Bhavimatijjuti santusitābhidho. (990)<BR>
<BR>
<BR>
[SL Page 339] [\x 339/]     <BR>
<BR>
25<BR>
Tusitadevanikāyasamatvayo<BR>
Paramarūpa vilāsadharo'bhaviṃ,<BR>
Sumadhurāmatamāhari midisaṃ<BR>
Anubhaviṃsukhamindriya gocaraṃ. (991)<BR>
26<BR>
Samupajīvimamānusahāyana-<BR>
Catusahassa mahaṃtusitālaye,<BR>
Marugaṇamburuhāsanayācanaṃ<BR>
Iha paṭicca tato bhavato cuto. (992)<BR>
27<BR>
Jananirājiniyā maṇicetiye<BR>
Sugatadhātumivā'samakucchiyaṃ,<BR>
Ravikule paṭisandhimahaṃ pitra-<BR>
Narapatiṃ adhikicca samappayiṃ. (993)<BR>
28<BR>
Itiha rūpamarūpamanādikaṃ<BR>
Viparivattati vattati nāparaṃ,<BR>
Visatiyā sati yāva dhiyā'sanaṃ<BR>
Vihatamohatamo'si bhave sudhī. (994)<BR>
(Yamakabandhanaṃ.)<BR>
<BR>
<BR>
[SL Page 340] [\x 340/]     <BR>
<BR>
29<BR>
Cutupapattipabandhavasenahi<BR>
Avasavakattanadhātuparamparā,<BR>
Jalitadīpasikhe'va pavattati<BR>
Nayidhapuggalavedakakārako. (995)<BR>
30<BR>
Purimakhandhapabandhamanekadhā<BR>
Itivavatthayato hi kudiṭṭhiyo,<BR>
Apagatā'ttani vīsativatthukā<BR>
Tamihadiṭṭhivisuddhi'ti vuccati. (996)<BR>
<BR>
<BR>
[SL Page 341] [\x 341/]     <BR>
<BR>
31<BR>
Satimato ravimaṇḍalasantibhā<BR>
Sakaṭamagganibhā'yamanussati,<BR>
Purimajātisu nābhivirajjhati<BR>
Saravaye sarabhaṅgasaro yathā. (997)<BR>
32<BR>
Acutiyācutiyāmati māsane<BR>
Sutavatī'tavatī'hati bujjhituṃ,<BR>
Samudite'mudite kumudāni'ma<BR>
Nakamalā kamalāni alaṅkari. (998)<BR>
(Yamakabandhanaṃ.)<BR>
33<BR>
Ruciracandamaricivilepinī<BR>
Kumudasaṇḍavikāsavihāsinī,<BR>
Rajanimajjhimayāmavilāsinī<BR>
Tadadhisīladhanaṃ vijābhāsi kiṃ (999)<BR>
<BR>
<BR>
[SL Page 342] [\x 342/]     <BR>
<BR>
34<BR>
Ghanasunīlavisālatapovanaṃ<BR>
Analabhāsurakīṭakulākulaṃ,<BR>
Rajanirājiniyā kusumākulā-<BR>
Viraḷakesakalāpasiriṃ bhajī. (1000)<BR>
35<BR>
Tadupahāraratāyi'va komudī-<BR>
Bhujalatāya vibhāvaribhīruyā,<BR>
Gahitalājakabhājanavibbhamaṃ<BR>
Phuṭitakeravakānana māhari. (1001)<BR>
36<BR>
Tibhuvanekaraviṃ ravibhattari<BR>
Aparadīpagate sarasīvadhū,<BR>
Rajaniyā vihitāvasarā'pi kiṃ<BR>
Paricariṃsu patibbatamabbhutaṃ. (1002)<BR>
37<BR>
Parilasiṃsu bhusaṃ bhuvane'vu bho<BR>
Ravipathe vitatā, vitatārakā,<BR>
Animisehi mahāya mahimato<BR>
Jalitadīpasikhāca mahītale. (1003)<BR>
<BR>
<BR>
[SL Page 343] [\x 343/]     <BR>
<BR>
38<BR>
Makaratenaketanasantibhā<BR>
Tuhinadīdhitidīdhiti majjhime,<BR>
Nisi dadāra sadārasarāginaṃ<BR>
Hadayakeravakeravakānanaṃ. (1004)<BR>
(Yamakabandhanaṃ)<BR>
39<BR>
Atha bhavābhavadiṭṭhivibheda naṃ<BR>
Vimati moha tamopuṭapāṭa naṃ,<BR>
Cutupapātapabhuti vijāna naṃ<BR>
Kathamalattha sadibbaviloca naṃ. (1005)<BR>
40<BR>
Kusalakammapabhāvasamubbhavaṃ<BR>
Sukhumaduragatāni'pi gocaraṃ,<BR>
Animisāna pasādavilocanaṃ<BR>
Rudhirasembhamakalāpagataṃka yathā. (1006)<BR>
<BR>
[SL Page 344] [\x 344/]     <BR>
<BR>
41<BR>
Tathariva'kkhisamena sudhāsinaṃ<BR>
Vimatidiṭṭhimisodhanahetunā,<BR>
Hatamanopakilesamalena so<BR>
Vigatamānusakenahi cakkhunā. (1007)<BR>
42<BR>
Karatalamburuhoparicakkhumā<BR>
Yathārivā'malakībadarīphalaṃ,<BR>
Cutupapattigatepi tathāgate<BR>
Tibhuvanamhi yathicchita maddasa. (1008)<BR>
43<BR>
Navupapātakhaṇeca cutikkhaṇe<BR>
Visayabhāvamupenti tathāgatā,<BR>
Tadupacāravaseni'hadassanaṃ<BR>
Khamati aṭṭhakathācariyāsabho. (1009)<BR>
<BR>
<BR>
[SL Page 345] [\x 345/]     <BR>
<BR>
44<BR>
Upadhihīna'dhihanīnatathāgate<BR>
Anapanītapaṇīta tathāgate,<BR>
Anabhirūpa'bhirūpatathāgate<BR>
Sugati duggati dugga mupāgate. (1010)<BR>
(Yamakabandhanaṃ.)<BR>
45<BR>
Tiriyamuddhamadhopatitīya so<BR>
Matipahaṃ abhipassi yathārahaṃ,<BR>
Nicitakammapatheca tathāgate<BR>
Upari pādakajhānasamuṭṭhito. (1011)<BR>
46<BR>
Akusalāni kariṃsu ime tidhā<BR>
Sucaritāni kariṃsu tidhā ime,<BR>
Ariyamaggaphalehika samaṅgino<BR>
Nasamaṇā'tipi antimavatthunā. (1012)<BR>
<BR>
<BR>
[SL Paage 346] [\x 346/]     <BR>
<BR>
47<BR>
Guṇanirākaraṇena asādhavo<BR>
Upavadiṃsu nasanti guṇā'ti'me,<BR>
Apicasapakpurisā'riyapuggale<BR>
Tadanurūpaguṇehi pasaṃsayuṃ. (1013)<BR>
48<BR>
Vitathaladdhiparāmasanā ime<BR>
Paramaladdhiparāmasanā ime,<BR>
Gahitaladdhivasena tahiṃtahiṃ<BR>
Nicitakammapathā janatā ayaṃ. (1014)<BR>
49<BR>
Caturapāyamapāyamapāyatiṃ<BR>
Upagatā sugati sugatiṃiti,<BR>
Yati samāhitavāhitavā' ddasa<BR>
Animisakkhisamakkhisamanvito. (1015)<BR>
(Yamakabandhanaṃ)<BR>
<BR>
<BR>
[SL Page 347] [\x 347/]     <BR>
<BR>
50<BR>
Sammāsammasatosato satimato kammādihetubbhavaṃ<BR>
Rūpārūpamanāgataṅni mahā mohandhakāro dhiyā,<BR>
Abbhatthaṅgami yāya soḷasavidhā kaṅkhācatekālikā<BR>
Sākaṅkhātaraṇabbisuddhu dutiyeyāme pavattā mati. (1016)<BR>
---------<BR>
Iti medhānandābhidhānenayatinā viracite sakalakavijana<BR>
Hadayānandadānanidāne jinavaṃsadīpe avidure nidāne<BR>
Pubbenivāsañāṇadibbacakkhuñāṇādhigama<BR>
Pavattiparidīpo<BR>
Terasamo saggo.<BR>
---------<BR>
<BR>
<BR>
[SL Page 348] [\x 348/]     <BR>
<BR>
1<BR>
Sudhākare vikasitakeravākare<BR>
Kamenu' pāsati sati pacchimaṃ disaṃ,<BR>
Vihāvarī sasirucirānanaṃ jinaṃ<BR>
Bhajanti pacchimamathayāma motari. (1017)<BR>
2<BR>
Khaṇaṃ nisāpati virahātureva'yaṃ<BR>
Nisāvadhū malinapayodharambarā,<BR>
Catuddisāyatanayanehi sampati<BR>
Mumoca sīkaranikarassubindavo. (1018)<BR>
3<BR>
Kilesanāsanapasuto samādhinā<BR>
Puthujjano tadanusayaṃ yathubbahe,<BR>
Tathaṃ'sunā bhuvanakalaṅkasodhano<BR>
Nahe kalānidhi sakalaṅka mubbahī. (1019)<BR>
<BR>
<BR>
[SL Page 349] [\x 349/]     <BR>
<BR>
4<BR>
Puratthime nabhasi vikiṇṇa tārakā-<BR>
Pabandhanibbharatimiraṃ viyākarī<BR>
Nisāvadhu valayitahārabhāsura-<BR>
Sunīlakomalanavakuntalassiriṃ. (1020)<BR>
5<BR>
Vipassanābalavimalīkatantaro<BR>
Jinaṅkuro duritamalaṃva candimā,<BR>
Maricisañcayadhavalīkatambaro<BR>
Tamocayaṃ tamanucaraṃ nirākarī. (1021)<BR>
6<BR>
Pavāyi sītalamalayānilo bhusaṃ<BR>
Disaṅganā sisiratusārabindavo,<BR>
Mumoca sā vicari nisā nisākara-<BR>
Marīcimañjariparicumbite bhuvi. (1022)<BR>
<BR>
<BR>
[SL Page 350] [\x 350/]     <BR>
<BR>
7<BR>
Niraṅgaṇe nirupakilesa niccale<BR>
Mudumhi kamakmaniyavisuddhibhāvage,<BR>
Samāhite manasi vipassanāmanaṃ<BR>
Athāsavakkhayamatiyā' bhīnīhari. (1023)<BR>
8<BR>
Sabārasaṅgikabhavacakka majjhagā<BR>
Anukkamena'pi paṭilomato sudhī<BR>
Vavatthayaṃ yamariyañāṇadassanaṃ<BR>
Visuddhiyā visaddhiyā taduccate. (1024)<BR>
9<BR>
Khaṇena yo sarati sahassalocano<BR>
Yathāvato dasasatamattha massapi,<BR>
Vidhātuno nijacaraṇaṅgulippabhā-<BR>
Vibhusitā'khilabhuvanodarassa'pi. (1025)<BR>
<BR>
<BR>
[SL Page 351] [\x 351/]     <BR>
<BR>
10<BR>
Asesanīvaraṇatusārasosino<BR>
Samādhisambhava' khilajhānalābhino,<BR>
Jagattayaṃ karabadaraṃ'va dassino<BR>
Nayassa kassaci visayatta māgataṃ. (1026)<BR>
11<BR>
Adiṭṭha mappaṭi viditaṃ sayaṃpurā<BR>
Anuttaraṃtamariyañāṇadassanaṃ,<BR>
Imassa gotamasamaṇassa sijjhate<BR>
Garūpasevanavirahassa abbhūtaṃ. (1027)<BR>
12<BR>
Bhavebhave parivitadānapārami-<BR>
Balena'hū vijaṭitalobhabandhano,<BR>
Samettikhantyanugatasīlapāramī-<BR>
Jalena nibbutapaṭighādipāvako. (1028)<BR>
<BR>
<BR>
[SL Page 352] [\x 352/]     <BR>
<BR>
13<BR>
Bhavebhave bhavi thirañāṇapāramī-<BR>
Padhaṃsitā'khilaviparītadassano,<BR>
Vināyakapakpabhuti garūpasevana-<BR>
Vasena pucchiya hatamohasaṃsayo. (1029)<BR>
14<BR>
Bhavebhave budhajanapujanādinā<BR>
Garūbhivādanabahumānanādinā,<BR>
Janāpacāyanavidhinā vinodayi<BR>
Sadappa munnati mabhimāna muddhaṭaṃ. (1030)<BR>
15<BR>
Bhavebhave vibhavaratiṃ ratiṃbhave<BR>
Anaṅgasaṅgamarati maṅganāratiṃ,<BR>
Gharā'bhinikkhamiya'nagāriyaṃrato<BR>
Apānudī paṭilabhi jhāna mattanā. (1031)<BR>
<BR>
<BR>
[SL Page 353] [\x 353/]     <BR>
<BR>
16<BR>
Bhavebhave sa'viriya saccapāramī-<BR>
Parāyaṇo adhikusalesu cāratiṃ,<BR>
Jahaṃ vacīduritamalaṃ catubbidhaṃ<BR>
Visodhayī nijahadayañca paggahī. (1032)<BR>
17<BR>
Bhave bhave iti samatiṃsapāramī-<BR>
Visujjhitā' kusalamanomalimaso,<BR>
Kamena indriya paripākataṃ gato<BR>
Nacaññasampada mahipatthayī sudhī. (1033)<BR>
18<BR>
Bhave bhave agaṇitameva bodhiyā<BR>
Dayāya coditahadayo'hi kapatthanaṃ,<BR>
Akā catubbidhaphalasampadā tato<BR>
Padissare niravasarā riva'ntani. (1034)<BR>
<BR>
<BR>
[SL Page 354] [\x 354/]     <BR>
<BR>
19<BR>
Bhave bhave sakapaṇidhānasattiyā<BR>
Tidhā'hisaṅakkhatakusalaṃ imassa bho,<BR>
Nasādhaye kimariyañāṇadassanaṃ<BR>
Anaññapuggalavisayaṃ nasaṃsayo. (1035)<BR>
20<BR>
Aniccato'dayavayatāya dukkhato<BR>
Sadukkhatāyapi avidheyatādinā,<BR>
Anattato varamati khandhapañcakaṃ<BR>
Punappunaṃ samupaparikkha mussahī. (1036)<BR>
21<BR>
Kalāpasammasanamukhena bārasa-<BR>
Vidhe anādikabhavacakkanissite,<BR>
Kamena sattasu anupassanāsu so<BR>
Jinaṅkuro tadavayave'bhinīhari. (1037)<BR>
<BR>
<BR>
[SL Page 355] [\x 355/]     <BR>
<BR>
22<BR>
Aniccatobhusamanupassamuddhari<BR>
Asesasaṅkhatagataniccasaññitaṃ,<BR>
Anattato samanuvipassa dukkhato<BR>
Sasaṅkhatepajahi sukhattasaññitaṃ. (1038)<BR>
23<BR>
Vinodayī sumati virāganibbidā-<BR>
Vasena saṅkhatagatarāganandiyo,<BR>
Nirodhanissajanavasā'nupassiya<BR>
Tathodayādiyanamasesaṅghate. (1039)<BR>
24<BR>
Vidhāyadubbidhamanupassato kasato<BR>
Asesasaṅakkhatamapi nāmarūpato,<BR>
Nidānato punakhaṇato'dayabbayaṃ<BR>
Upaṭṭhahi dviguṇitapañcavisadhā. (1040)<BR>
<BR>
<BR>
[SL Page 356] [\x 356/]     <BR>
<BR>
25<BR>
Sudhīmato taruṇavipassanāyi'me<BR>
Vipassakassi'ti dasupakkilesakā,<BR>
Bhavuṃpabhāsatimatipītinicchayo<BR>
Sukhī'hanāsamathanikantyupekkhanā. (1041)<BR>
<BR>
<BR>
[SL Page 357] [\x 357/]     <BR>
<BR>
26<BR>
Pasannalohita paripuṇṇaviggahā<BR>
Viniggatā niravadhilokadhātusu,<BR>
Vipassanābalapabhavā'bhipatthari<BR>
Sudhantakañcanarasapiñjarappabhā. (1042)<BR>
27<BR>
Ayaṃpatho nabhavati tappabhādayo<BR>
Visattikāpabhutikilesavatthukā,<BR>
Punodayabbaya manupassato tato<BR>
Patho samubbhavi dasupakkilesagaṃ. (1043)<BR>
28<BR>
Pathāpathaṃ samupaparikkhatoiti<BR>
Sudhīmato taruṇavipassakassayā,<BR>
Samuṭṭhitā nisitavipassanāmati<BR>
Pathāpathikkhaṇakavisuddhi vuccate. (1044)<BR>
<BR>
<BR>
[SL Page 358] [\x 358/]     <BR>
<BR>
29<BR>
Narāsabho adhigatañātatīraṇa-<BR>
Pariññavā uparipahāṇasaṅkhayā,<BR>
Pariññayā ubhaya visuddhisiddhiyā<BR>
Tisaccadassanapasuto samārabhī. (1045)<BR>
30<BR>
Aniccalakkhaṇamapaki dukkhalakkhaṇaṃ<BR>
Anattalakkhaṇamatha sabbasaṅkhate,<BR>
Yathāvato nasamanupassi santati-<BR>
Riyāpathehica pihitaṃghaṇenaso. (1046)<BR>
31<BR>
Visodhayaṃ matimudayabbaye tato<BR>
Lahuṃ tilakkhaṇavisadattago bhusaṃ,<BR>
Vipassanāpathapaṭipanna mattanā<BR>
Alatthabhaṅgadhibhayañāṇamādikaṃ. (1047)<BR>
<BR>
<BR>
[SL Page 359] [\x 359/]     <BR>
<BR>
32<BR>
Sayambhuno uparinavānupassanā-<BR>
Vibhāvanā navaguṇavaṇṇanāyidha,<BR>
Vidhīyate navavidhañṇabhāvanā<BR>
Pavuccate sapakaṭipadāvisuddhiti. (1048)<BR>
33<BR>
Matīhitihipi catusaccachādaka-<BR>
Tamovidhaṃsana samanantaraṃ thiraṃ,<BR>
Nirodhagocaramalabhittha gotrabhu-<BR>
Matiṃ sudhī anariyagottabāhiraṃ. (1049)<BR>
<BR>
<BR>
[SL Page 360] [\x 360/]     <BR>
<BR>
34<BR>
Pasatthagotrabhumatidinnasaññakaṃ<BR>
Samūlamuddhaṭakalusattayaṃ sudhī,<BR>
Vibandhaduggativinipātanādikaṃ<BR>
Athādimaṃpaṭilabhī ñāṇadassanaṃ. (1050)<BR>
35<BR>
Yadevanantaraphaladanti paṇḍitā<BR>
Vadantitapphalamapi paccavekkhaṇaṃ,<BR>
Alattha so puna dutiyāya bhumiyā<BR>
Vipassanaṃ samadhigamāya bhāvayī. (1051)<BR>
36<BR>
Bhusovisosita bhavadukkhakaddamaṃ<BR>
Akālikaṃ tanukatakibbisattayaṃ,<BR>
Anuttaraṃ dutiyamalattha tapphalaṃ<BR>
Sapaccavekkhaṇamatha ñāṇadassanaṃ. (1052)<BR>
<BR>
<BR>
[SL Page 361] [\x 361/]     <BR>
<BR>
37<BR>
Vipassanaṃpunarapibhāvayaṃ sayaṃ<BR>
Samuddhaṭālayapaṭighaṃ bhavāpahaṃ,<BR>
Sapaccavekkhaṇaphalañāṇamajjhagā<BR>
Anuttaraṃ tatiyaka ñāṇadassanaṃ. (1053)<BR>
38<BR>
Tilakkhaṇaṃ thiramatimā'bhipattiyā<BR>
Subhāvayika upari catutthabhumiyā,<BR>
Avāriyāsaniriva tālamatthake<BR>
Kilesamuddhaniranihaccacārinaṃ. (1054)<BR>
39<BR>
Nivāritākhila bhavacakkavibbhamaṃ<BR>
Savāsanāparimita pakāpanāsanaṃ,<BR>
Anaññagocara varañāṇadassanaṃ<BR>
Alattha tapphalamapipaccavekkhaṇaṃ. (1055)<BR>
<BR>
<BR>
[SL Page 362] [\x 362/]     <BR>
<BR>
40<BR>
Tadāsavakkhayamatigñāṇadassana-<BR>
Visuddhivuccati arahattapattiyā,<BR>
Sahevacuddasavidha buddhabuddhiyo<BR>
Jino catubbidha paṭisambhidālabhī. (1056)<BR>
41<BR>
Asādhāraṇaṃ ñāṇachakkaṃbalāni<BR>
Dasa'ṭṭhārasāveṇikā buddhadhammā,<BR>
Catuddhāvisārajjamiddhānubhāvā<BR>
Samiddhāsahecārahattena tassa. (1057)<BR>
42<BR>
Abhiññeyyadhamme abhiññāya sāmaṃ<BR>
Pariññeyya dhamme pariññāya sāmaṃ,<BR>
Pahātabba dhamme pahantvāna sāmaṃ<BR>
Sanibbānamaggapphalaṃ sacchikatvā. (1058)<BR>
<BR>
<BR>
<BR>
[SL Page 363] [\x 363/]     <BR>
<BR>
43<BR>
Siyāyāvatāñeyya dhammappavatti<BR>
Siyātāvatā tassa ñāṇappavatti,<BR>
Abhiññāya sabbaññutāñāṇa māsi<BR>
Sahevārahattena sabbaññu buddho. (1059)<BR>
44<BR>
Mahāmohaniddāpagomaggañāṇa-<BR>
Ppabuddho'hisambodhiyā sobhamāno,<BR>
Munindo dinindaṃ' susandohahāsi-<BR>
'Ndirāmandirindivarābhaṃahāsi. (1060)<BR>
45<BR>
Subuddhābhisambodhipubbācalambhā<BR>
Sahevāruṇo buddhasūrodayena,<BR>
Samuṭṭhāsi veneyya bandhūhisaddhiṃ<BR>
Pabujjhiṃsu abbhuggatamhojakosā. (1061)<BR>
<BR>
<BR>
[SL Page 364] [\x 364/]     <BR>
<BR>
46<BR>
Uḷārāvabhāso tadā jātikhette<BR>
Bhusaṃpātubhuto mahīsampavedhi,<BR>
Siḷāsāḷaseḷāvataṃsā subhāni<BR>
Nimattāni battiṃsajātātiloke. (1062)<BR>
47<BR>
Tamojālaviddhaṃsanādīni loke<BR>
Karontova cattārikiccāni'māni,<BR>
Samuṭṭhāsi tasmiṃkhaṇe raṃsimāli<BR>
Rivādiccavaṃsubbhavo buddhasūro. (1063)<BR>
48<BR>
Mahīlājavuṭṭhīhi sañchannabhutā<BR>
Nabhaṃ kanibbharaṃ gandhadhupaddhajehi,<BR>
Chaṇhokulā kevalaṃ lokadhātu<BR>
Mahāmaṅakgalāvāsa kalīlāvalambiṃ (1064)<BR>
<BR>
<BR>
[SL Page 365] [\x 365/]     <BR>
<BR>
49<BR>
Tadātappadambhoja pūjāgatānaṃ<BR>
Siro bhattibhārañjalīnaṃ surānaṃ,<BR>
Nirālambamākāsa randhaṃ babhāsa<BR>
Pabhāsāra cūḷāmaṇihakā'karāḷaṃ. (1065)<BR>
50<BR>
Guṇonāma sakkhandhasantāna suddhi<BR>
Sakosuddhakhanvdhappabandhohi buddho,<BR>
Namobuddhabhutassa nipphantañāṇa-<BR>
Ppahāṇānubhāvāhirūpassatassa. (1066)<BR>
---------<BR>
Iti medhānandābhidhānenayatinā viracite sakalakavijana<BR>
Hadayānandadānanidāne jinavaṃsadīpe avidure nidāne<BR>
Mahā bodhisattassa ariyamaggañāṇābhisambodhi samadhigama<BR>
Pavattiparidīpo<BR>
Cuddasamo saggo.<BR>
---------<BR>
Jinavaṃsadīpe<BR>
Avidure nidānabhāgo dutiyo.<BR>
<BR>
<BR>
[SL Page 367] [\x 367/]     <BR>
<BR>
1<BR>
Asseva pakallaṅkavarassakāraṇā<BR>
Sīsakkhimaṃsāni ca dārasunavo,<BR>
Datvā cirassaṃ akarinti dukkaraṃ<BR>
So (indavaṃsā')bhidhajo vicintayī. (1067)<BR>
2<BR>
Pallaṅkato tāva navuṭṭhahaṃ tahiṃ<BR>
Pallaṅkamādhāya nisajja sattahaṃ,<BR>
Saṅkappapuṇṇo'dhisamādhayo muni<BR>
Sammā samāpajji anekakoṭiyo. (1068)<BR>
3<BR>
Nā'yaṃ jahāte vijayāsanā'layaṃ<BR>
Yaṃkiñcikiccaṃ karaṇiyamassahi,<BR>
Saṃvijjate dānipi kāci devatā<BR>
Saṅkābhighā'tābhivitakkayuṃ iti. (1069)<BR>
<BR>
[SL Page 368] [\x 368/]     <BR>
<BR>
4<BR>
Tāsaṃ viditvāna vitakkamāsanā<BR>
Abbhuṭṭhito so gaganaṅgaṇaṃ khaṇaṃ,<BR>
Saṃdassayanto yamapāṭihāriyaṃ<BR>
Nissaṃsayo saṃsayasallamuddharī. (1070)<BR>
5<BR>
Nissāya pallaṅkamimaṃ mahīruhaṃ<BR>
Sampattasambodhipado'smi cintiya,<BR>
Oruyha pakallaṅkaṭhitappadesato<BR>
Pubbuttarānaṃ hi disāna mantarā. (1071)<BR>
6<BR>
Sattāha mindivaracārulocana-<BR>
Pañcappabhāsāranisecanena so,<BR>
Samapūjayanto jayabodhimāsanaṃ<BR>
Aṭṭhāsi lokekavilocano jino. (1072)<BR>
<BR>
<BR>
[SL Page 369] [\x 369/]     <BR>
<BR>
7<BR>
Gantvā ṭhītaṭṭhānajayāsanantarā<BR>
Pubbāparassaṃ disi sattavāsaraṃ,<BR>
Nikkhittacakkaṅkitapādapaṅkajo<BR>
So caṅkamī nimmitaratanacaṅkame. (1073)<BR>
8<BR>
So bodhito uttarapacchimantarā<BR>
Devehi nānāratanehi nimmite,<BR>
Sattāhamattaṃ maṇimandire muni<BR>
Sammābhidhammaṃ pavihāsi sammasaṃ. (1074)<BR>
9<BR>
Manthācale'nambunidhiṃ'va kesavo<BR>
Viññāṇakaṇḍādiṭasā catubbidhaṃ,<BR>
Tasmiṃ nisinno muni dhammasaṅgaṇi-<BR>
Mālolayī ñāṇabalena duddasaṃ. (1075)<BR>
<BR>
<BR>
[SL Page 370] [\x 370/]     <BR>
<BR>
10<BR>
Vebhaṅgiyaṃ khandhavibhaṅgamādikaṃ<BR>
Gambhīramaṭṭhārasadhā sudubbudhaṃ,<BR>
So mārabhaṅgo'tha vibhaṅgasāgaraṃ<BR>
Saṃkhobhayī gñāṇayugantavāyunā. (1076)<BR>
11<BR>
So dhātusuññattapajānano jino<BR>
Nissattanijjivasabhāvadhātuyo,<BR>
Vitthārayanto tadanantaraṃ varaṃ<BR>
Nānānayaṃ dhātukathaṃ vavatthayī. (1077)<BR>
12<BR>
Khandhādipaññattivasena chabbidhā <BR>
Paññattiyo'ti suvibhattamātikaṃ,<BR>
Paññāya sabbaññujino'tha puggala-<BR>
Paññatti mālolayi aggapuggalo. (1078)<BR>
<BR>
<BR>
[SL Page 371] [\x 371/]     <BR>
<BR>
13<BR>
Vādībhasīho sakavādamaṇḍalaṃ<BR>
Oruyha sammā paravādamaṇḍalaṃ,<BR>
Suttāni saṅgayha sahassamaṭṭhadhā<BR>
Saṅkhitta mādo mukhavādayuttikaṃ. (1079)<BR>
14<BR>
Ñāṇena vitthāriyamāna mattano<BR>
Kiñcāpya'nantāpariyanta muttamaṃ,<BR>
Takkīhi nakkāvacaraṃ nakehici<BR>
Nātho kathāvatthu mathā'bhisammasi. (1080)<BR>
15<BR>
Yaṃ mūlakhandhādivasā dasabbidhaṃ<BR>
Uddesaniddesapadā'nurūpato,<BR>
Niṭṭhānato saṃsayato vibhāgiyaṃ<BR>
Gambhīrañāṇena'tha sāgarūpamaṃ. (1081)<BR>
<BR>
<BR>
[SL Page 372] [\x 372/]     <BR>
<BR>
16<BR>
Santaṃ paṇitaṃ nipuṇaṃ sududdasaṃ<BR>
Guḷhaṃ atakkāvacaraṃ acintiyaṃ,<BR>
Nānānayaṃ taṃ yamakaṃ susaññamo<BR>
Dhammassaro sammasi nippadesato. (1082)<BR>
17<BR>
Nānānayu'ttuṅgataraṅganibbharaṃ<BR>
Neyyatthanītatthamaṇihi maṇḍitaṃ,<BR>
Dhammantarāvaṭṭasataṃ athāparaṃ<BR>
Saddhammakhandhodakakhandhapūritaṃ. (1083)<BR>
18<BR>
Satthā catubbisa timattapaccaya-<BR>
Velaṃ paricchedavisālapaṭṭanaṃ,<BR>
Gambhīrapaṭṭhāna mahaṇṇavaṃ kathaṃ<BR>
Ālolayaṃ sammasi ñāṇamerunā. (1084)<BR>
<BR>
<BR>
[SL Page 373] [\x 373/]     <BR>
<BR>
19<BR>
Nissaṅgañāṇo muni hetupaccayo<BR>
Iccādinā'ropitamātikārahaṃ,<BR>
Niddiṭṭhanidedasapadaṃ papañcita-<BR>
Ñeyyaṃ catubbīsavidhaṃ sudubbudhaṃ. (1085)<BR>
20<BR>
Nissāya bāvīsavidhe tike tika-<BR>
Paṭṭhāna mantogadhanāmarūpike<BR>
Nissāya nissesake tathā duka-<BR>
Paṭṭhāna mantogadhanāmarūpike (1086)<BR>
21<BR>
Bāvisamattā tikamātikā duke<BR>
Pakkhippa paṭṭhānavidaṃ dukantikaṃ,<BR>
Bāvīsamattāya tike sataṃduke<BR>
Pakkhippa paṭṭhānamidaṃka tikaddukaṃ. (1087)<BR>
<BR>
<BR>
[SL Page 374] [\x 374/]     <BR>
<BR>
22<BR>
Katvā tikesve'va tike duvīsati<BR>
Paṭṭhāna mantogatike tikattikaṃ,<BR>
Katvā dukesve'va tathā sataṃduke<BR>
Paṭṭhāna mantāgaitike dukaddukaṃ. (1088)<BR>
23<BR>
Iccānulome janayāni pakkhipaṃ<BR>
Cha ppaccanīye'pi nayāni pakkhipaṃ,<BR>
Evaṃ khipitvā anulomapaccani-<BR>
Yecā'pi cha ppaccaniyā'nulomake. (1089)<BR>
24<BR>
Gambhīrapaṭṭhānamahodadhiṃ iti<BR>
Saṅkhobhayaṃ sammasi ñāṇamerunā,<BR>
Taṃ sammasantassa savatthukaṃ chavi-<BR>
Vaṇṇo pasanto'si pasīdi lohitaṃ. (1090)<BR>
<BR>
<BR>
[SL Page 375] [\x 375/]     <BR>
<BR>
25<BR>
Tasmiṃkhaṇe cattajavaṇṇadhātuyo<BR>
Aṭṭhaṃsu ṭhānamhi asitihatthake,<BR>
Aññatra'dhiṭṭhānabalaṃ sarīrato<BR>
Chabbaṇṇaraṃsī visarā'hiniccharuṃ. (1091)<BR>
26<BR>
Sevālakālindinadi'ndirāpati-<BR>
Nilambari'ndivaravaṇṇasantibhā,<BR>
Kesa'kkhimassūhika viniggatā bhusaṃ<BR>
Nīlappabhā'sesadisā alaṅkaruṃ. (1092)<BR>
27<BR>
Tāsaṃ vasā' sesadisāvilāsinī<BR>
Āsuṃ yathā pārutanīlakambalā,<BR>
Tā cakkavāḷāti papūrayantiyo<BR>
Dhāviṃsu nilopalacuṇṇasannibhā. (1093)<BR>
<BR>
<BR>
[SL Page 376] [\x 376/]     <BR>
<BR>
28<BR>
Nissesalokaṃ haritālakuṅkuma-<BR>
Cuṇṇehi sovaṇṇarasehi missakaṃ,<BR>
Ālepayantīviya pītaraṃsiyo<BR>
Yā niggatā kañcanasannibhattacā. (1094)<BR>
29<BR>
Tāsaṃ vasenā'si siṇerupabbata-<BR>
Rājā vilino'va mahaṇṇave jalaṃ,<BR>
Saṃkappitā'va'ṭṭha disāgajā'bhavuṃ<BR>
Niddhantacāmīkarakappanādinā. (1095)<BR>
30<BR>
Lākhārasānaṃ parisecanaṃ viya<BR>
Nindūracuṇṇo'kiraṇaṃ'va yādisi,<BR>
Sañjhāpabhārattasurattaraṃsiyo<BR>
Nikkhamma dhāviṃsu samaṃsalohitā. (1096)<BR>
31<BR>
Tāsaṃ vasenā'khilabhūmikāminī<BR>
Āsī nimuggāriva uttaraṇṇave,<BR>
Ambhojarāgehi sunimmitāni'va<BR>
Sabbāni dabbānya'bhavuṃ jagattaye.(1097)<BR>
<BR>
<BR>
[SL Page 377] [\x 377/]     <BR>
<BR>
32<BR>
Yākundasogandhikacandacandikā-<BR>
Kappūrakhīrodadhivīcipaṇḍarā,<BR>
Aṭṭhīhi dāṭhāhī vitassaṭā bhusaṃ<BR>
Odātaraṃsī dhavalīkaruṃ disā. (1098)<BR>
33<BR>
Tāsaṃ vasenā'si yathā mahīvadhu<BR>
Odātavatthehi nivatthapārutā,<BR>
Tā khīradhārāparisekabandhurā<BR>
Dhāviṃsu buddhassa yasonibhāpabhā. (1099)<BR>
34<BR>
Sabbādisāyo 'khilalokadhātuyo<BR>
Mañjiṭṭhapaṅkehi vilepayanti'ca,<BR>
Nikkhamma mañjiṭṭhapabhā tatotato<BR>
Dhāviṃsu sañcuṇṇapavāḷasantibhā (1100)<BR>
<BR>
<BR>
[SL Page 378] [\x 378/]     <BR>
<BR>
35<BR>
Nīlādidhātussarasehi pañcahi<BR>
Vaṇṇehi pupphehi maṇīhisattahi,<BR>
Sampūrayantī'va pabhā pabhassarā<BR>
Nikkhamma lokaṃ sakalaṃ alaṅkaruṃ. (1101)<BR>
36<BR>
Tā raṃsiyo byāpiya mediniṃ mahī-<BR>
Sandhārakaṃ vāri matho samīraṇaṃ,<BR>
Heṭṭhā'jaṭākāsatalaṃ tathūpari<BR>
Gaṇhiṃsu lokaṃ tiriyaṃ nirāvadhiṃ. (1102)<BR>
37<BR>
Devaddumu'yyānavimānabhusaṇa-<BR>
Canda'kkatārānikarā'marā tato,<BR>
Saṇṭhānamattehi vijāniyā'bhavuṃ<BR>
Tā niggatā ajjatanā'pi dhāvare. (1103)<BR>
<BR>
<BR>
[SL Page 379] [\x 379/]     <BR>
<BR>
38<BR>
Tamhā'bhīgantvā ghananīlasākhino<BR>
Nigrodhasākhissa'japālasaññino,<BR>
Mūle nisajjā'dhisukhaṃ vimuttijaṃ<BR>
Satthā'nubhonto pavihāsi sattahaṃ. (1104)<BR>
39<BR>
Oruyha tasmiṃsamaye vimānato<BR>
Dānādayo pāramiyo bhavābhavaṃ,<BR>
Dhāvaṃ asādhāraṇañāṇasiddhiyā<BR>
Eso'va nā'haṃ abhisaṅkhariṃ iti. (1105)<BR>
40<BR>
Otārapekho navipassa ettakaṃ<BR>
Kālaṃ kalaṅkaṃ akalaṅkarūpino,<BR>
Sokā'kulo acchi chamāya soḷasa-<BR>
Lekhā vilekhaṃ kalimā avammukho. (1106)<BR>
<BR>
<BR>
[SL Page 380] [\x 380/]     <BR>
<BR>
41<BR>
Kasmā napaññāyati'dāni nopitā<BR>
Olokayanti kva gato'ti dukkhitaṃ,<BR>
Sokena lekhā likhamāna mañjase<BR>
Disvā nisinnaṃ pitaraṃ sudummukhaṃ. (1107)<BR>
42<BR>
Tatro)pagantvā vasavattidhītaro<BR>
Pucchiṃsu taṇhā aratī ragā lahuṃ,<BR>
Kiṃ tāta kiṃ tāta kimettha jhāyasi<BR>
Ko te paro kena parājito tuvaṃ. (1108)<BR>
43<BR>
Suddhodanassā'vanipassa oraso<BR>
Patvā'hisambodhipadaṃka mukhe masiṃ,<BR>
Makkhesi me chinditamārabandhano<BR>
Tasmā'nusocāmi kathesi pāpimā. (1109)<BR>
<BR>
<BR>
[SL Page 381] [\x 381/]     <BR>
<BR>
44<BR>
Ānīya taṃ mattagajaṃ'va mārajiṃ<BR>
Rāgādipāsehi mayaṃ subandhiya,<BR>
Dassāma vo passatha tāta no balaṃ<BR>
Māsoci mājhāyi'ti dhītaro'bravuṃ. (1110)<BR>
45<BR>
Siṅgārasaṅgāmadharā'vatārinī<BR>
Bhubhaṅgabāṇāsanamattadhārinī,<BR>
Āropitā'pāṅgasarā'pya'nissarā<BR>
Kāmārimārārisaravyadāraṇe. (1111)<BR>
46<BR>
Sevālanīlāmalakuntalākulā<BR>
Bālindulekhe'valalāṭamaṇḍalā<BR>
Niluppalakkhī calahemakuṇḍalā-<BR>
Laṅkārakaṇṇā'likalāpabhā'lakā (1112)<BR>
<BR>
<BR>
[SL Page 382] [\x 382/]     <BR>
<BR>
47<BR>
Vāṇilatāvellitaphullamālatī-<BR>
Dantāvalī pallavapāṭalādharā,<BR>
Kandappakīḷālayahemakāhaḷa-<BR>
Saṅkāsanāsā kamalāmalānanā. (1113)<BR>
48<BR>
Vijjullatā cārubhujā calācala-<BR>
Līlāvalambatthanahaṃsamaṇḍalā,<BR>
Cāmīkarāliṅgavilāsakandharā<BR>
Lāvaṇṇa vallidalakomalaṅgulī. (1114)<BR>
49<BR>
Nimmekhalālinavilaggabhāginī<BR>
Kīḷānadīkulavisālasoṇinī,<BR>
Kandappadappānaladhūmakajjala-<BR>
Romāvalivellitanābhimaṇḍala. (1115)<BR>
<BR>
<BR>
[SL Page 383] [\x 383/]     <BR>
<BR>
50<BR>
Pīnorujaṅghā kalikānakhāvalī<BR>
Tā'naṅakgaraṅgaṅajahāriviggahā,<BR>
Māraṅganā yatra niraṅgaṇo jino<BR>
Tatrā'gamuṃ rāgasurāmadā'turā. (1116)<BR>
51<BR>
Aṅgīrasassā'nanasoṇṇadappaṇe<BR>
Tā sundarī bimbitalocanindirā,<BR>
Kandappakīḷākalahaṃ vidhātave<BR>
Kāloyamiccāhu tuvaṃ yadicchasi. (1117)<BR>
<BR>
<BR>
[SL Page 384] [\x 384/]     <BR>
<BR>
52<BR>
Vyāpāritā te paricārikā mayaṃ<BR>
Etthāgatā homa manobhunā'dhunā,<BR>
Vattambujānaṃ paricumbane ayaṃ<BR>
Kālonu bhogotama kiṃnayicchasi. (1118)<BR>
53<BR>
Bho puṇṇakumbhe'va tavo'ramandire<BR>
Uddhaggalomu'ssitanīlaketane,<BR>
Kāmāhisekussavamaṅgalāya no<BR>
Sajjethi'me pīnapayodhare nakiṃ. (1119)<BR>
54<BR>
Vattambuje no adharaṃ'subandhure<BR>
Nettālimālā nahivumbare tava,<BR>
Amhesuyevā'bhipatanti bhomuni<BR>
Kandappabāṇā karuṇā kuhiṃ tavaṃ (1120)<BR>
<BR>
<BR>
[SL Page 385] [\x 385/]     <BR>
<BR>
55<BR>
Tvaṃ yobbano sāmi mayañca yobbanī<BR>
Kālo vasatto vipinaṃ manoramaṃ'<BR>
Mandānilo vāyati kiṃ cirāyate<BR>
Tuyhaṃ anaṅgo'va niraṅgaṇo'si kiṃ. (1121)<BR>
56<BR>
Dibbāni vatthābharaṇāni'māni'pi<BR>
Lajjāya saddhiṃka sithilibhavanti no'<BR>
Amhesvanaṅgena samaṃ anaṅgaṇaṃ<BR>
Daḷahatta māyāti manaṃ tava'bbhutaṃ. (1122)<BR>
57<BR>
Iccānigammaṃ hadayaṅgamaṃ giraṃ<BR>
Vatvāna dibbena sarena mañjunā,<BR>
Kāmāturānanti pumānamāsayā<BR>
Uccāvacā cintiyamāradhītaro. (1123)<BR>
<BR>
<BR>
[SL Page 386] [\x 386/]     <BR>
<BR>
58<BR>
Kaññāvilāsādivasena viggahe<BR>
Nimmāya paccekasataṃ padassiya,<BR>
Pāde mayaṃ bho paricārayāma te<BR>
Vatvā tamārādhayituṃ parakkamuṃ. (1124)<BR>
59<BR>
Gāthā imā dhammapade mahāmuni<BR>
Saṅgāyi tāsaṃ tamanaṅgabhaṅgīnaṃ,<BR>
Vatvā nasakkoma mayaṃ pakalobhituṃ<BR>
Tā rittahatthā pitaraṃ upāgamuṃ. (1125)<BR>
60<BR>
Gantvā tato so mucalindasaññino<BR>
Rukkhassa mūle mucalindabhogino,<BR>
Bhogāvaligandhakuṭiṃka samappito<BR>
Sattāhamajjhāvasi jhānamuttamaṃ. (1126)<BR>
<BR>
<BR>
[SL Page 387] [\x 387/]     <BR>
<BR>
61<BR>
Mulamhi rājāyatanassa sākhino<BR>
Pallaṅka mādhāya nisajja sattahaṃ,<BR>
Tamhābhi'gantvā bhavabandhanacchido<BR>
Satthā valañjesi vimuttijaṃ sukhaṃ. (1127)<BR>
62<BR>
Satthā evakaṃ vasanto parahitatirato sattasattāhamattaṃ<BR>
Yaṃkiñcāhārakiccaṃ dhuvaparihariyaṃ kiccamuccāvacampi.<BR>
Nākāsi jhānamaggapphakhalasukhamakhilaṃ samphusanto vibhāsi<BR>
Pādāsi dantapoṇodaka magada'bhayaṃ tassa devanamindo. (1128)<BR>
---------<BR>
Iti medhānandābhidhānena yatinā viracite sakalakavijana<BR>
Hadayānandadānanidāne jinavaṃsadīpe santikenidāne<BR>
Bhagavato sattasattāhavitikkamappavatti<BR>
Paridīpo<BR>
Paṇṇarasamo saggo<BR>
---------<BR>
<BR>
<BR>
[SL Page 389] [\x 389/]     <BR>
<BR>
1<BR>
Mūle rājāyatanaviṭapacchāyāmano (hārini)<BR>
Vikkhāletvā bhagavati mukhaṃ tasmiṃ nisinne sati,<BR>
Vāṇijjatthaṃ nija janapadā dve bhātikāka vāṇijā<BR>
Gacchantā majjhimajanapadaṃ taṃṭhāna majjhotaruṃ. (1129) 2<BR>
Buddhaṃ disvā nirupamasiriṃ saddhāya sañcoditā<BR>
Sampādetvā madhurivamadhuṃ manthaṃ madhūpiṇḍikaṃ,<BR>
Bhante tumhe anubhavatha no bhikkhaṃ paṭiggaṇhiya<BR>
Evaṃ vatvātadubhayajanā aṭṭhaṃsu baddhañjalī. (1130)<BR>
3<BR>
Sabbe buddhā nahi karatalambhojesu gaṇhanti kho<BR>
Saṅkappettassi'ti bhagavatokismiṃ paṭicchāmahaṃ,<BR>
Cittācāraṃ sumariya silāpatte pamāṇupage<BR>
Pādāsuṃ sampati catumahārājā kuverādayo. (1131)<BR>
<BR>
<BR>
[SL Page 390] [\x 390/]     <BR>
<BR>
4<BR>
Ekaṃ katvā samuti caturo patte adhiṭṭhāya te<BR>
Bhutvā'hāraṃ bhuvananayano bhuttānumodaṃ kari,<BR>
Buddhaṃ dhammaṃ saraṇamagamuṃ te tenuho'vāṇijā<BR>
Jātā loke sakalapaṭhamaṃ dvevāciko' pāsakā. (1132)<BR>
5<BR>
Tesaṃ dvinnaṃ suparihariyaṃ dethā'ti saṃyācataṃ<BR>
Jālaṅkā'laṅkatakaratalo rupindirā mandire,<BR>
Sīsaṃ nilopalamaṇighaṭīlīlāvilāsaṃ phusaṃ<BR>
Sevāli'ndīvaradalasiriṃ so kesamuṭṭhiṃ adā. (1133)<BR>
<BR>
<BR>
[SL Page 391] [\x 391/]     <BR>
<BR>
6<BR>
Patvā tesaṃ janapadamubho pakkhippa tā dhātuyo<BR>
Jīvantasmiṃ bhagavati mahāthūpaṃ patiṭṭhāpayuṃ,<BR>
Vimhāpento vanasuragaṇaṃ yatrā'japālābhidho<BR>
Nigrodho'si tahimupagamī muṭṭhāya tamhā jino. (1134)<BR>
7<BR>
Svā'yaṃ dhammo sayamadhigato dubbodhanoduddaso<BR>
Iccevaṃ so samabhivivinaṃ dhammassa gambhīrataṃ,<BR>
Appo'ssukko'bhavi bhagavato cittaṃ viditvā mahā-<BR>
Brahmā'gantvā sayamadhigataṃ desetumāyācī taṃ. (1135)<BR>
8<BR>
Gaṇhitvā so bhuvanasaraṇo ajjhosanaṃ brahmuno<BR>
Deseyyaṃ kho paṭhamamasamaṃ dhammaṃ imaṃ duddasaṃ,<BR>
Kassā'hanti sumariya vasī āḷārakocuddako<BR>
Abbhaññātuṃ vata paṭibalātesaṃ cutiṃ addasaṃ (1136)<BR>
<BR>
[SL Page 392] [\x 392/]     <BR>
<BR>
9<BR>
Āvajjento munikatavidū te pañcavagge bhavā<BR>
Bhikkhu dhamme kataparicayā kutrā'dhunā vijjare,<BR>
Bārānasyaṃ itisipatane ñatvāna āsāḷhiyā<BR>
Māse pañcaddasiya masamo bārāṇasiṃ pāvisi. (1137)<BR>
10<BR>
Āgacchantaṃ samuni upakaṃ ājīvakaṃ antarā-<BR>
Magge disvā gamanasamaye buddhattanaṃ attano,<BR>
Ācikkhitvā vimati matarī saññāya taṃ dūrato<BR>
Nibbinditvā katika makaruṃ vaggā samaggā vasī. (1138)<BR>
<BR>
<BR>
[SL Page 393] [\x 393/]     <BR>
<BR>
11<BR>
Ñatvā tesaṃ manasi vikatiṃ odissakaṃ samphari<BR>
Mettaṃ cittaṃ narahari tato phuṭṭhāsamānā vasī,<BR>
Nāthaṃ natvā dasanakhasamodhāna'%jalīhā'gataṃ<BR>
Paccuggantvā tahimahiharuṃ papphoṭhayitvā'sanaṃ. (1139)<BR>
12<BR>
Mākho tumhe pariharathamaṃ eyā'vusotyā'dinā<BR>
Saññāpetvā samuni samaṇe sabbaññutaṃ attano,<BR>
Koṭīha'ṭṭhārasahi navuto brahmehi cā'laṅkari<BR>
Bārāṇasyaṃ pani'sipatane paññattabuddhāsanaṃ. (1140)<BR>
13<BR>
Saṃvattetvā parahitakaro so dhammacakkaṃ jino<BR>
Koṇḍaññākhyassamaṇapamukhe koṭīnamaṭṭhārasa,<BR>
Brahmāno te paṭhamakaphale sammā patiṭṭhāpayi<BR>
Kampitthā'yaṃka vasumativadhū suttāvasāne bhusaṃ. (1141)<BR>
<BR>
<BR>
[SL Page 394] [\x 394/]     <BR>
<BR>
14<BR>
Vappatthero dutiyadivase' tye'vaṃ dinānukkamaṃ<BR>
Sotāpannā taditaravasī ātappamanvāya te,<BR>
Sabbetherā bhaṇitasamaye vitthāritassuññate<BR>
Suttattasmiṃ vigatadarathā āsuṃ pahiṇāsvā. (1142)<BR>
15<BR>
Nibbinditvā nikhilavisaye nikkhanta māvāsato<BR>
Disvā satthā yasakulasutaṃ pakkosayitvāna taṃ,<BR>
Tāyaṃ ratyaṃ paṭhamakaphalaṃ ratyāvasāne dine<BR>
Pabbājesi uparimakhilaṃ maggapphalaṃ pāpayaṃ. (1143)<BR>
<BR>
<BR>
[SL Page 395] [\x 395/]     <BR>
<BR>
16<BR>
Pabbājetvā yasakulasutassambhattamitte jane<BR>
Sampāpesi adhikacaturo paññāsa maggapphalaṃ,<BR>
Evaṃ khīṇāsavavasigaṇe jāte'kasaṭṭhyā bhuvi<BR>
Vassāna'nte pahiṇi muni te bhikkhu disācārikaṃ. (1144)<BR>
17<BR>
Gacchanto so haririva mahāvīro'ruvelaṃ sayaṃ<BR>
Disvā kappāsikavanaghaṭe tiṃsappamāṇe jane,<BR>
Pabbājesi katavinayanā te bhaddavaggeyyakā<BR>
Bhikkhūmaggapphalarasamudā anvācaruṃ cārikaṃ. (1145)<BR>
18<BR>
Netā jetā vijaṭitajaṭo patto'ruvelaṃ tato<BR>
Saṃdassetvā vimatiharaṇaṃ so pāṭihīraṃ varaṃ,<BR>
Pabbājetvā jaṭilapavare tebhātike'nekadhā<BR>
Chindāpetvā vinayamakā antobahiddhajaṭaṃ. (1146)<BR>
<BR>
<BR>
[SL Page 396] [\x 396/]     <BR>
<BR>
19<BR>
Pabbājetvā pacurajaṭile katve'tare nijjaṭe<BR>
Saddhiṃ tehī dasasatamahākhīṇāsavehā'samo,<BR>
Nicchārento disidisi bhusaṃ chabbaṇṇaraṃsiṃka subhaṃ<BR>
Rañño vācaṃ sumariya puraṃ rājaggahaṃ pāvisi. (1147)<BR>
20<BR>
Tatrā'sante vasati sugate laṭṭhibbanuyyānage<BR>
Vuttantaṃ taṃ savaṇasubhagaṃ uyyānapāloditaṃ,<BR>
Sutvā baddhañjalisarasije pādāsane pūjayī<BR>
Bhunātho bārasahi nahutehā'gamma so māgadho (1148)<BR>
<BR>
<BR>
[SL Page 397] [\x 397/]     <BR>
<BR>
21<BR>
Bhetvā diṭṭhiṃ ciraparicitaṃ te kassapādī vasī<BR>
Disvā rājā bhagavati tadā dhammaṃcarante tahiṃ,<BR>
Nikkaṅkho so sumadhurataraṃ pitvāna dhammāmataṃ<BR>
Saddhiṃ ekādasahi nahutehā'dophalaṃ pāpuṇi. (1149)<BR>
22<BR>
Laddhassāso darathavigamā hutvā mahopāsako<BR>
Svemebhikkhaṃ kasugatapamukho saṃṅghādhivāsessatu,<BR>
Āyācitvā namiya caraṇadvandāravindadvayaṃ<BR>
Paccuṭṭhāyā'gami sapariso so bimbisārābhidho. (1150)<BR>
23<BR>
Pāto rājaggahanagarato koṭīnamaṭṭhārasa<BR>
Daṭṭhuṃ buddhaṃ nirupamasiriṃ laṭṭhīvane nāgarā,<BR>
Rāsibhūtā dutiyadivase ekassa bhikkhussa'pi<BR>
Sambādhattā nahipavisanokāso'si dighañjase. (1151)<BR>
<BR>
<BR>
<BR>
[SL Page 398] [\x 398/]     <BR>
<BR>
24<BR>
Āvajjetvākimanabhimataṃ sakko nisinnāsanaṃ<BR>
Uṇhākāraṃ janayi'ti tadā hutvā navo māṇavo,<BR>
Maggo'tiṇṇo abhavi purato gāthāhi vatthuttayaṃ<BR>
Saṃvaṇṇetto bhavatu bhagavā māchintabhatto iti. (1152)<BR>
25<BR>
Dānaṃ datvā sugatapamukhassaṅghassa rājaggahaṃ<BR>
Sampattassā'vanipatipuraṃ aññatravatthuttayā,<BR>
Bhante sohaṃ kathamihavase velāya'velāya,pi<BR>
Ākaṅkheyyaṃ tvadupagamituṃ iccevamārocayī. (1153)<BR>
<BR>
<BR>
[SL Page 399] [\x 399/]     <BR>
<BR>
26<BR>
Sandacchāyaṃ vijanapavanaṃ yaṃ veḷudāyavhayaṃ<BR>
Uyyānaṃ me jitasuravanaṃ taṃ nātidurantike,<BR>
Sampūjento jinakaratale jālāvanaddhe hari-<BR>
Bhiṅkārenā'hariyaka salilaṃ pātesi taṃ patthivo. (1154)<BR>
27<BR>
Lokālokācalataṭakaṭī viñjhāṭavīlocanā<BR>
Gaṅakgāpāṅakgā danakasikharibāhā tikuṭatthanā,<BR>
Ugghosentī jaladhivasanā puññānumodanti va,<BR>
Sādhū'tyā'yaṃ vasumativadhū saṅkampi tasmiṃkhaṇe. (1155)<BR>
28<BR>
Āramaṃ taṃ parama ruciraṃ satthā paṭiggaṇhiya<BR>
Dhammaṃ vatvā'gami parivuto bhikkhūhi vuṭṭhā'sanā,<BR>
Tasmiṃ kāle paramamamataṃ ye daḷhamittā ubho<BR>
Taṃ taṃ gāmaṃ nigamanagaraṃ anvesamānā'caruṃ. (1156)<BR>
<BR>
<BR>
[SL Page 400] [\x 400/]     <BR>
<BR>
29<BR>
Āhiṇḍantaṃ tahimanugharaṃ piṇḍāya tesva'ssaji-<BR>
Ttheraṃ disvā samitadamitaṃ vippo'patissā'bhidho,<BR>
Laddho'kāso padamanuvajaṃka sutvādvi gāthāpadaṃ<BR>
Sotāpanno' bhavi vijaṭayaṃ saṃyojanāhaṃ tayaṃ. (1157)<BR>
30<BR>
Gāthaṃ sutvā amatamadhuraṃ taṃ sāriputto'ditaṃ<BR>
Moggallāno kaapanuditathāsaññojanānaṃ tayaṃ,<BR>
Pabbajjitvā tadubhaya janā netvā paribbājake<BR>
Patvārāmaṃ amataparamā satthāramārādhayuṃ. (1158)<BR>
<BR>
<BR>
[SL Page 401] [\x 401/]     <BR>
<BR>
31<BR>
Sattāhene'va'dhigami mahābhute pariggaṇhiya<BR>
Moggallāno vasi taditaraṃ maggattayaṃ tapphalaṃ,<BR>
Māsassa'ddhaṃ kataviriyavā suttaṃ parasso'ditaṃ<BR>
Sutvā dhammaṃ adhigami vasī taṃ dhammasenāpatī. (1159)<BR>
32<BR>
Dhammassāmī karahaci ubho te sāvakānaṃ mamaṃ<BR>
Aggaṃ bhaddaṃ yugamiti ime pabyākarotto munī,<BR>
Aggaṭṭhāne purimacaritaṃ ñatvā patiṭṭhāpayī<BR>
Sampinento sakalaparisaṃ cando'va kundāṭaviṃ. (1160)<BR>
33<BR>
Sutvā suddhodananarapati putto mamaṃ sampati<BR>
Buddho hutvā padahiya ciraṃ nissāya rājaggahaṃ,<BR>
Uttārento sakalajanataṃ saṃsārakantārato<BR>
Saṃvattetto vasati sivadaṃ saddhammacakkaṃiti. (1161)<BR>
<BR>
<BR>
[SL Page 402] [\x 402/]     <BR>
<BR>
34<BR>
Jiṇṇovuddho pariṇatavayappatto' hamasmyā dhunā<BR>
Jīvantoyevahi mamasutaṃ icchāmi daṭṭhuṃ bhaṇe,<BR>
Evaṃvatvā'dhikadasasataṃ ekaṃ amaccaṃ tahiṃ<BR>
Uyyojesi nayanavisayaṃka puttaṃ karohīti me. (1162)<BR>
35<BR>
Gantvā'macco catuparisatiṃ dhammaṃ bhaṇantaṃjinaṃ<BR>
Disvā baddhañjali sapariso tatre'kamantaṃ ṭhito,<BR>
Sutvādhammaṃ paramamadhuraṃ patvā'ggamaggapphalaṃ<BR>
Pabbajjitvā hadayakamalaṃ kasaṅkocayī rājino. (1163)<BR>
36<BR>
Aṭṭhakkhattuṃ puna saparise pāhesi rājāpare<BR>
Aṭṭhā'macce tathariva gatā'maccā napaccā'gatā,<BR>
Pabbajjitvā adhigataphalā tecā'pi raññomanaṃ<BR>
Nā'rādhesuṃ sunisitadhiyā sañchintasaññojanā. (1164)<BR>
<BR>
<BR>
[SL Page 403] [\x 403/]     <BR>
<BR>
37<BR>
Dujjāno me maraṇasamayo jiṇṇo'smi tātā'dhunā<BR>
Tasmā puttaṃ nayanavisayaṃ kātuṃ samattho'sikiṃ,<BR>
Evaṃ vatvā kapuna saparisaṃ sokāphadāyiṃ tahiṃ<BR>
Dinnokāsaṃ pahiṇi sacivaṃ pabbajjituṃ bhubhujo. (1165)<BR>
38<BR>
Patvā'rāmaṃ parivutajano saccaddaseno'ditaṃ<BR>
Sutvā'macco thiramati catussaccā'nupubbikathaṃ,<BR>
Pabbajjitvā hatabhavabhayo hutvāna khīṇāsavo<BR>
Aggaṭṭhānaṃ paṭilabhi kulappāsādikānaṃ idha. (1166)<BR>
<BR>
<BR>
[SL Page 404] [\x 404/]     <BR>
<BR>
39<BR>
Bārāṇasyaṃ kaisipatanato pattassa rājaggahaṃ<BR>
Sambuddhassā'dhikadinakatī pañcevamāsā' bhavuṃ,<BR>
Hemantā'tusamayavigamā sante vasante maṇi-<BR>
Bhusākārā upavanavadhū cūtaṅkurā' laṅkaruṃ. (1167)<BR>
40<BR>
Kālaṃ ñatvā kapilanagaraṃ kālaññuno satthuno<BR>
Gantuṃ kālo'yamiti adhunā so kāludāyi vasī,<BR>
Saṃvaṇṇento gamanasamayaṃ kātuṃ alaṃ saṅgahaṃ<BR>
Ñātinantī sumadhurasaro gāthābhigāyī puthu. (1168)<BR>
41<BR>
Mandaṃmandaṃ surabhipavano sito'dhunā vāyati<BR>
Pupphākiṇṇā vipinaviṭapī mattālimālākulā,<BR>
Gaṅgāvāpī vimalasalīlā samphullakañjuppalā<BR>
Sāyaṃka pāto ahani vivaṭā sabbādisā pākaṭā. (1169)<BR>
<BR>
<BR>
[SL Page 405] [\x 405/]     <BR>
<BR>
42<BR>
Bhante magge navadalasikhā jālo'jjalā mañjarī-<BR>
Bhasmacchannā bhamaravisaraddhumandhakārā bhusaṃ,<BR>
Jhāpennā'pe'tarahi virahī samphullacūtāṭavi-<BR>
Dāvaggī te lavamapi manotāpāya vattanti kiṃ. (1170)<BR>
43<BR>
Kāmandhānaṃ bhadayamadhunā socāpayattā bhusaṃ<BR>
Sākhacchinnā vigalitadalā magge asokaddumā,<BR>
Aññatrā'pī vanacaravadhū pādappahārā'turaṃ<BR>
Tatvante te karakisalayassobhaṃka virūḷhaṅkurā. (1171)<BR>
<BR>
[SL Page 406] [\x 406/]     <BR>
<BR>
44<BR>
Pitvā cutaddūmaphalarasaṃ sammattapuṅkokilā<BR>
Saṃkujante sarasamadhuraṃ vetāḷikā'va'ñjase,<BR>
Seṇībhutā janapadavadhū te pādapīṭhe muni<BR>
Sampūjetuṃ navasarasije hiyyo'vinante dhunā. (1172)<BR>
45<BR>
Āmulaggā dalitaviṭapi pupphañjalihakā'dhunā<BR>
Āgacchantaṃ tvamahimahituṃ saṃdissare'vo'natā,<BR>
Vātoddhutā bhamaramukharā kiñjakkhapuñjā'ñjase<BR>
Ātatvante tavaparimukhe sovaṇṇasaṅkhassiriṃ. (1173)<BR>
<BR>
<BR>
[SL Page 407] [\x 407/]     <BR>
<BR>
46<BR>
Bhante antokalalasalilāvāsena kālaṃ ciraṃ<BR>
Ambhojānaṃ mukulavikatī siteti'vā'kuñcitā,<BR>
Esantī've'tarahi saraṇaṃ te pādabhaddāsane<BR>
Uggacchante pajahiya manotāpaṃ vasantātapaṃ. (1174)<BR>
47<BR>
Pātheyya'mbhoruhakuvalayā'laṅkāratuṇḍā kalaṃ<BR>
Saṅkujantī pavanapadaviṃ uḍḍīyamānā'dhunā,<BR>
Haṃsasseṇika sirasi vajato te bhuyate kiṅkiṇi-<BR>
Ghosākiṇṇaṃ kusumavikaticchannaṃ vitānaṃ yathā. (1175)<BR>
48<BR>
Sampūjenti ratanakanakālaṅakkārabhārañjalī<BR>
Maggo'tiṇṇā vanasuravadhū te lājavuṭṭhīhi'va,<BR>
Kiñjakkhehi caraṇayugalaṃ kamandātilandolitā<BR>
Vallī bhiṅgāvalikisalayā'laṅkārasākhāvalī. (1176)<BR>
<BR>
<BR>
[SL Page 408] [\x 408/]     <BR>
<BR>
49<BR>
Sammārūḷho pavanaturagaṃ kāmākaro mañjari-<BR>
Tuṇiresū madhukarasare sandhānayanto 'dhunā,<BR>
Campeyyādīkusumakalikāsannāhasambhāsuro<BR>
Naṭṭho loko bahujanamanosaṅakgāma mogāhati.(1177)<BR>
50<BR>
Yasmā suddhodananarapabhu ādiccavaṃsaddhajo<BR>
Jiṇṇo vuddho mamihapahiṇi tvaṃ daṭṭhukāmo pitā,<BR>
Tasmā bhante kapilanagaraṃ veneyyasattākaraṃ<BR>
Kantvā rañño hadayamakulaṃ bodhetu sokākulaṃ. (1178)<BR>
<BR>
<BR>
[SL Page 409] [\x 409/]     <BR>
<BR>
51<BR>
Sādhu'dāyi savisayamahaṃ patvā narādhissaraṃ<BR>
Uttāreyyaṃ pitaramitare bandhū'pi dukkhaṇṇavā,<BR>
Evaṃvatvā radanakira ṇālaṅkārabimbādharo<BR>
Dhammassāmiparivutavasīrājaggahānikkhami. (1179)<BR>
52<BR>
Patvā rañño uparibhavanaṃ sokāludāyi'ddhiyā<BR>
Bhuttā'hāro tadupagamanaṃ atvāha mārocayaṃ,<BR>
Sambuddhatthaṃ pituru'pahaṭaṃ bhikkhaṃka pakaṭiggaṇhiya<BR>
Assāsento vajati nabhasā sokākulaṃtaṃ kulaṃ. (1180)<BR>
53<BR>
Taṃ bhuñjanto divasadivase so yojanaṃ yojanaṃ<BR>
Saṅkhepento paramakaruṇārāmāya sañcodito,<BR>
Netvā khīṇāsavayativare vīsaṃ sahassaṃ jino<BR>
Lakkhīvāsaṃ kapilanagaraṃ māsehidvīho'tari. (1181)<BR>
<BR>
<BR>
[SL Page 410] [\x 410/]     <BR>
<BR>
54<BR>
Nānuppatte bhagavati puraṃ no ñātiseṭṭhaṃ kuhiṃ<BR>
Passissāmā'tya'jahitamanokotuhaḷā sākiyā,<BR>
Ārāmoyanaṃ vijanapavano nigrodhasakkassa taṃ-<BR>
Sāruppoti tahimabhinave senāsane māpayuṃ. (1182)<BR>
55<BR>
Paccuggantvā surabhikusumākiṇṇañjaliha'ñjase<BR>
Āgacchantaṃ sumahakiya jinaṃ rājiddhiyā'laṅkate,<BR>
Ketuggāhe daharadahare katvā kumāre pure<BR>
Rājā'maccā paramaruciraṃ ārāma motārayuṃ. (1183)<BR>
<BR>
<BR>
[SL Page 411] [\x 411/]     <BR>
<BR>
56<BR>
Pallaṅkeno'dayagirisire cando'va tārāvuto<BR>
Nānākhiṇāsavaparivuto paññattabuddhāsane,<BR>
Āsino'yaṃ manakumuduniṃ sakyānamunniddayaṃ<BR>
Nissoko so muni parihari sokandhakāraṃ pitu. (1184)<BR>
57<BR>
Siddhattho'yaṃ paramadaharo amhehi vuddhā mayaṃ<BR>
Jāmātā'yaṃbhavati tanujo nattānujo no iti,<BR>
Mānatthaddhā daharadahare sakyā kumāre'bravuṃ<BR>
Tumhegantvā paṇamatha jinaṃ vo piṭṭhitāhomai no. (1185)<BR>
58<BR>
Āvajjetvā sakalaparisaṃ ñatvā tadajjhāsayaṃ<BR>
Mānummattā vibhavamadirāmattā ime khattiyā,<BR>
Muddhābaddhañjalikisalayā yasmā navandanti maṃ<BR>
Vandāpetuṃ alamiti tato jhānaṃ samāpajjiya. (1186)<BR>
<BR>
<BR>
[SL Page 412] [\x 412/]     <BR>
<BR>
59<BR>
Pattā'bhiñño nijapadarajoraṃsihi sañcumbite<BR>
Tesaṃ cūḷāmaṇigirisire sambuddhasuro lasaṃ,<BR>
Saṃdassento yamakamasamaṃ mānandhakāraṃ haraṃ<BR>
Bodhāpesi vadanakamale gaṇḍambamūle yathā. (1187)<BR>
60<BR>
Disvā suddhodananaravaro taṃ pāṭihīraṃ varaṃ<BR>
Pādambhoje paṇami sirasā ānandabhāronato,<BR>
Cakkaṅkālaṅkatapadarajo samphuṭṭhamuddhāñjali<BR>
Rājaññānaṃ kamalakalikāsaṇḍassiriṃ vyākaruṃ. (1188)<BR>
<BR>
<BR>
[SL Page 413] [\x 413/]     <BR>
<BR>
61<BR>
Sañjhāmeghāvaliparivuto suroriva'tthācalaṃ<BR>
Khamhā bhaddāsanamavatarī sovaṇṇavaṇno jino,<BR>
Subabhujiñche nayanabarihī keḷāyanaṃ pokkhara-<BR>
Vassaṃ vassi nijanakharuciṃ tesaṃ samāje sati. (1189)<BR>
62<BR>
Sutvā vuttaṃ purimacaritaṃ vessantarākhyaṃ tato<BR>
Pakkantānaṃ phusiya sirasā tappādacūḷāmaṇiṃ,<BR>
Bhante bhikkhaṃ sugatapamukho saṅghodhivāsetu no<BR>
Icce'kopi paṭhamadivase nākāsi ajjhesanaṃ. (1190)<BR>
63<BR>
Nānākhīṇāsavaparivuto lokānukampāparo<BR>
Lokādhiso dutiyadivase āciṇṇakappārahaṃ,<BR>
Sambuddhānaṃ kapilanagare pāto'va lakhyākare<BR>
Hīnukkaṭṭhaṃ kulamavijahaṃ piṇḍāya sampāvisi. (1191)<BR>
<BR>
<BR>
[SL Page 414] [\x 414/]     <BR>
<BR>
64<BR>
Āhiṇḍattaṃ tahimanugharaṃ piṇḍāya santindriyaṃ<BR>
Satthāraṃ taṃ nirupamasiriṃ chabbaṇṇaraṃsujjalaṃ,<BR>
Pāsādaṭṭhā'nimisanayanambhojehi sampūjayuṃ<BR>
Ugghāṭetvā harimaṇimayaṃ jālāvaliṃ nāgarā. (1192)<BR>
65<BR>
Ohāretvā kusumasurabhīsaṅkhārasambhāvite<BR>
Kese massuṃ rajanamalinaṃ kāsāvavatthaṃ kharaṃ,<BR>
Acchādetvā kapaṇapuriso'va'yyo gahetvā sīḷā<BR>
Pattaṃ patto kapilanagaraṃ pakiṇḍāya āhiṇḍati. (1193)<BR>
<BR>
<BR>
[SL Page 415] [\x 415/]     <BR>
<BR>
66<BR>
Vuttantaṃ taṃ savaṇakaṭukaṃ sutvāna bimbādharā<BR>
Bimbādevī marakatasiḷājālantarā vithiyaṃ,<BR>
Āhiṇḍantaṃ parivutagaṇaṃ mattebhagāmiṃ jitaṃ<BR>
Olokentī nayanamaṇike assūhi sampūrayi. (1194)<BR>
67<BR>
Cumbanti sātanujaratanaṃ tandassanabyāvaṭā'-<BR>
Sityā'nubyañjanavilasitaṃ byāmapakpabhālaṅakkataṃ,<BR>
Rūpaṃ rūpassiri nirupamaṃ saṅgāyi gāthaṭṭhakaṃ<BR>
Saṃvaṇṇetvā caraṇatalato yāva'ssa uṇhisato. (1195)<BR>
68<BR>
Īsaṃ kālaṃ alasagamanaṃ sā kālahaṃsopakari<BR>
Oropenti abhinavakucandā'tibhārāturā,<BR>
Gantvā sīghaṃ khaḷitavacatā putto mahārāja te<BR>
Piṇḍāya'smiṃ carati nagare rājānamiccabruvi. (1196)<BR>
<BR>
<BR>
[SL Page 416] [\x 416/]     <BR>
<BR>
69<BR>
Rājā senāparivutasamo tejonubhāvādinā<BR>
Taṃ sutvāṃ'se sukhumavasanaṃ katvā navaṃsāṭakaṃ,<BR>
Acchādetvā nihitamakuṭo nikkhittakhaggo bhusaṃ<BR>
Lajjāpanno tuvaṭatuvaṭaṃ gantvā tadagge ṭhito. (1197)<BR>
70<BR>
Koṭṭhagārānya'pi pitukule rittāni kimmaññasi<BR>
Kasmā lajjāpayasi pitaraṃ tvaṃ bhānuvaṃsubbhavo,<BR>
Bhante tuyhaṃ pakarivutavasīsaṅghassi'to bhojanaṃ<BR>
Mā kapiṇḍāyā'cari anudinaṃ dajjeyya miccabruvi. (1198)<BR>
<BR>
<BR>
[SL Page 417] [\x 417/]     <BR>
<BR>
71<BR>
Tuyhaṃ vaṃso anariyapado ādiccavaṃso siyā<BR>
Mayhaṃ vaṃso sadariyapado sambuddhavaṃso siyā,<BR>
Asmiṃvaṃse anuvicaraṇaṃ piṇḍattha manvālayaṃ<BR>
Cārittaṃ bhopurimasugatā'ciṇṇanti kavatvā jino. (1199)<BR>
72<BR>
Uttiṭṭhādiṃ avadi kasugamaṃ gāthaṃ ṭhito vīthiyaṃ<BR>
Sotāpanto'vanipati bhavī sotāvadhānena so,<BR>
Gāthādhammaṃ suṇiya madhuraṃ dhammaṃcare'tyā'dikaṃ<BR>
Patto maggaṃ dutiyamavīraṃ dhammānudhammaṃ caraṃ. (1200)<BR>
73<BR>
Sutvā rājā cariyamaparaṃ yo dhammapālavhayaṃ<BR>
Patto maggaṃ tatiyamakhilaṃ kāmālayaṃ cālayaṃ,<BR>
Setacchattu'llasitasayane'nuṭṭhānaseyyu'pago<BR>
Saṅkhārānaṃ visadamatiyā yo lakkhaṇaṃ sammasi. (1201)<BR>
<BR>
<BR>
[SL Page 418] [\x 418/]     <BR>
<BR>
74<BR>
Viddhaṃsetvā namuviparisaṃ saṃkelasamārādikaṃ<BR>
Suro ramhāvanamiva'sinā so aggamaggāsinā,<BR>
Tuṭṭho maggapphalasukhasudhāpānena verisame<BR>
Pañcakkhandhe vijaya malbhī nibbānarajjassiriṃ. (1202)<BR>
75<BR>
Āropetvā uparibhavanaṃ pattaṃ gahetvā tato<BR>
Rājā saṅghaṃ sugatapamukhaṃ khajjena bhojjena ca,<BR>
Santappetvā puna sapariso nīce nisajjāsane<BR>
Sārānīyaṃ kathayamavasi sammodanīyaṃ kathaṃ. (1203)<BR>
76<BR>
Itthāgāraṃ hadayasarasimajjhe nimuggatthana-<BR>
Haṃsaṃ dinānanasarasijaṃ soke'ṇatāpeniva,<BR>
Buddhaṃ baddhañjaliharasirokumbhehi sampūjayī<BR>
Taṃ vātabbhāhataharilatālīlaṃ jagāmo'nataṃ. (1204)<BR>
<BR>
<BR>
[SL Page 419] [\x 419/]     <BR>
<BR>
77<BR>
Antogabbhe nayanasalalaṃ samapuñchamānā jinaṃ<BR>
Bimbādevī saparijanatāvyāpāritā vandituṃ,<BR>
Appatvā me yadiguṇadhanaṃ attha'yyaputto sayaṃ<BR>
Taṃ kamaṃ daṭṭhuṃ nanupavisatī'tve'vaṃ vadantī ṭhitā. (1205)<BR>
78<BR>
Raññā saddhiṃ purisanisaho tāyindirāmandiraṃ<BR>
Antogabbhaṃ maṇigaṇapahābhinnandhakāraṃsadā,<BR>
Ādāya'ggaṃ yatipatiyugaṃ patvā'cchi bhaddāsane<BR>
Paññatte so'dayagirisire bālaṃsumālī yathā. (1206)<BR>
<BR>
<BR>
[SL Page 420] [\x 420/]     <BR>
79<BR>
Disvā pīnatthanabharanatā sā rājadhītā jinaṃ<BR>
Patvā mālā kanakaratanālaṅkārahīnā lahuṃ,<BR>
Haṃsimaññe sarasijavanaṃ pāde yathājjhāsayaṃ<BR>
Sañcumbantī paṇami sirasā ādāyagopphadvayaṃ. (1207)<BR>
80<BR>
Pāsāda'ntovarakasarasi dhammillasevālake<BR>
Omujjantī nijabhujalatālīlātaraṅgākule,<BR>
Nāthassa'ṅghītalanakhasikhākantippabandhāmbhasi<BR>
Laddhassāsā ciravirahajaṃ tāpaṃ vinodesi sā. (1208)<BR>
81<BR>
Sutvā nesā kanakaratanā'saṃdhāraṇaṃ dhāraṇaṃ<BR>
Kāsāvānaṃ tavahiridhanā'vissajjanaṃ sajjanaṃ,<BR>
Nā'jjhācāre anabhiramaṇaṃ uccāsane cā'sane<BR>
Rājā'voca tvamanukurute snehodayā'hodayā. (1209)<BR>
<BR>
<BR>
[SL Page 421] [\x 421/]     <BR>
<BR>
82<BR>
Sutvā tassāniravadhiguṇādhārāya'nūnaṃ guṇaṃ<BR>
Āvīkatvā'gami bhavapaṭicchannāpadānaṃ jino,<BR>
Netvā gehappavisanakaraggāhā'bhisekussave<BR>
Saṃvattante dutiyadivase nandākhyarājatrajaṃ. (1210)<BR>
83<BR>
Gacchanto'pī saha bhagavatā so pañcakalyāṇiyā<BR>
Sīghaṃ jālaṃ vivariya thiyā vīthiṃ vilokentiyā,<BR>
Bhaṅgāpāṅgāyatabhujalatāsaṅakkaḍḍhitabbhantaro<BR>
Pattaṃ bhante haratha vacanaṃ bhatyā na taṃ vyākari. (1211)<BR>
<BR>
<BR>
[SL Page 422] [\x 422/]     <BR>
<BR>
84<BR>
Pabbājetvā visayamadirāmattāya tassā gīraṃ<BR>
Sutvā nandāpahanahadayaṃ nandaṃ narindatrajaṃ,<BR>
Icchāpetvā kakuṭacaraṇidibbaccharāliṅgane<BR>
Ñāyenā'nuttarasukhamahārajje patiṭṭhāpayī. (1212)<BR>
85<BR>
Bimbādevi sukhaparibhataṃ kīḷāparaṃ rāhulaṃ<BR>
Āliṅgitvā tanujaratanaṃ sā sattame vāsare,<BR>
Ugghaṭetvā ratanakhacitaṃ jālaṃ vimānodare<BR>
Āgacchantaṃ purisatisabhaṃ nijjhāyamānā ṭhitā. (1213)<BR>
86<BR>
Nānākūṭācalavalayito devindacāpākulo<BR>
Āgacchanto kanakasikharīrājāka yathā jaṅgamo,<BR>
Tatā khīṇāsavaparivuto jabbaṇṇabhānujjalo<BR>
Eso tuyhaṃ naraharika pitā iccākaha pakassāhi naṃ. (1214)<BR>
<BR>
<BR>
[SL Page 423] [\x 423/]     <BR>
<BR>
87<BR>
Etassā'suṃ vividhanidhayo puññānubhāvuṭṭhitā<BR>
Nāhaṃja kapakassāma'bhigamanato paṭṭhāya tekhonidhī,<BR>
Bhūsāpetvā tanujaratanaṃ sā sattavassāyukaṃ<BR>
Yācassū'ti pahiṇi pituno ñattaṃ dhanaṃ pettikaṃ. (1215)<BR>
88<BR>
Uppādetvā pitari balavaṃ pemaṃ jalevu'ppalaṃ<BR>
Puttotyā'haṃ tvamasijanako chāyā'pi teme sukhā,<BR>
Aḍhāse'vaṃ lapitavacano vuṭṭhāya bhaddāsanā<BR>
Bhuttāhāroka parivutavasi gantuṃ jinocā'rabhī. (1216)<BR>
89<BR>
Dāyajjaṃ me samaṇa dadataṃ atthodhanenā'ti me<BR>
Yācaṃ yācaṃ jinamanuvajaṃ sāraṅgarājakkamaṃ,<BR>
Sīhacchāporiva bhagavato daḷhaṃ surattaṅgulī-<BR>
Mālāyālaṅkari bhujalataṃ bhogindabhogāyataṃ. (1217)<BR>
<BR>
<BR>
[SL Page 424] [\x 424/]     <BR>
<BR>
90<BR>
Saṃyācannaṃ vibhava kamanugaṃka vaṭṭānugaṃ rāhulaṃ<BR>
Pabbājetvā'riyadhananidhiṃdemīti cintāparo,<BR>
Patvā'rāmaṃ ajahitasuto saddhammarājā imaṃ<BR>
Pabbājehi'tya'vadi sumukhaṃ tvaṃ dhammasenāpati. (1218)<BR>
91<BR>
Chetvā nīluppaladalamuduṃ cūḷākalāpaṃ mahā-<BR>
Moggallāno kavasi abhinavaṃ kāsāvamacchādayī,<BR>
Tasso'vādaṃ akari dhutavā thero mahākassapo<BR>
Pabbājesi tanujaratanaṃ taṃ sāriputto vasi. (1219)<BR>
<BR>
<BR>
[SL Page 425] [\x 425/]     <BR>
<BR>
92<BR>
Sikkhākāmo aparasamaye thero mahārāhulo-<BR>
Vādaṃ sutvā'dhikataraguṇaṃ sampāpuṇī rāhulo,<BR>
Sutvā kasuttaṃ puna taditaraṃ sikkhāgarūnaṃ garu-<BR>
 ṭhānaṃ patto tibhavamatari patvā'ggamaggapphalaṃ.Ka (1220)<BR>
93<BR>
Tasmiṃ suddhodananaravaro pabbajjite nattari<BR>
Ajjhogāḷho ravikuladhajonissīmasokaṇṇave,<BR>
Dinno'kāsaṃ kamapitanayaṃ mātāpitūhā'yatiṃ<BR>
Pabbājeyyuṃ alamitivaraṃ saṃyāci vosāvakā. (1221)<BR>
94<BR>
Rañño datvā varamati varaṃ bhuttāsano āsanā-<BR>
Vuṭṭhāya'ntobhavanavanato nikkhamma mandānilaṃ,<BR>
Rukkhacchāyāviraḷasarasītīraṃ vivekakkhamaṃ<BR>
Sītaṃ sitabbanamavasarī chaddantadantī'vaso. (1222)<BR>
<BR>
<BR>
[SL Page 426] [\x 426/]     <BR>
<BR>
95<BR>
Tasmiṃkāle gahapatikule jāto mahāseṭṭhipi<BR>
Patto rājaggahapuravaraṃ saddho sudattābhidho,<BR>
Buddhoka hutvā yamadhivasate'tya'ssosi suddhodanī<BR>
Paccūsasmiṃ amaravivaṭadvārena tatrā'gamā. (1223)<BR>
96<BR>
Appetvā'ṅakghīratanaphalake khittañjalīmañjariṃ<BR>
Bhatyācūḷārajatakalasaṃ cittappasādāvahanaṃ,<BR>
Dhammaṃ sutvā paṭhamadivase laddhādimaggapphalo<BR>
Dānaṃ datvā sugatapamukhe saṅghe sudattodhanī. (1224)<BR>
<BR>
<BR>
[SL Page 427] [\x 427/]     <BR>
<BR>
97<BR>
Bhante lakkhīkamakalamalakā saṅakkāsamatthāya no<BR>
Iddhaṃ phakhītaṃ sujanabhajitaṃ sāvatthisaṅkhaṃ puraṃ,<BR>
Dhammassāmi vajatu karuṇāchāyāsakahāyo lahuṃ<BR>
Laddhassāso savisayamagāevaṃ katajjhesano. (1225)<BR>
98<BR>
Buddhatthaṃ so gahapati mahāmagge samagge divā-<BR>
Rattiṭṭhānappabhutisubhage paccekalakkhaṃ dhanaṃ,<BR>
Vissajjetvā pacuravibhavo daṭṭhabbasārepure<BR>
Kāropesi amarabhavanākāreka vihāre vare. (1226)<BR>
99<BR>
Koṭīha'ṭṭhārasahī asamaṃ bhūmiṃ kiṇitvā samaṃ <BR>
Koṭīha'ṭṭhārasahi pacuraṃ māpetva senāsanaṃ,<BR>
Koṭīha'ṭṭhārasahi paramaṃ ārāmapūjāmahaṃ<BR>
Sajjetvā so gahapati navaṃkamakmaṃ suniṭṭhāpayi. (1227)<BR>
<BR>
<BR>
[SL Page 428] [\x 428/]     <BR>
<BR>
100<BR>
Evaṃ jetavanaṃ vihārapavaraṃ kārāpayitvā mahā-<BR>
Vīrassā'gamanāya dūtapurise pesesi seṭṭhissaro,<BR>
Tesaṃ sīsaharañjalihi mahito sutvāna taṃ sāsanaṃ<BR>
Sambuddho jalitiddhimā sapariso rājaggahā nikkhami. (1228)<BR>
---------<BR>
Iti medhānandābhidhānena yatinā viracite sakala kavijana<BR>
Hadayānandadāna nidāne jinavaṃsadīpe santikeka nidāne<BR>
Bhagavato pakiṇṇaka caritappavatti<BR>
Paridīpo<BR>
Soḷasamo saggo.<BR>
---------<BR>
<BR>
<BR>
[SL Page 429] [\x 429/]     <BR>
<BR>
1<BR>
Satthu jetavananāmamindirā-<BR>
Rāma motaraṇamaṅgalussave,<BR>
Rāmalakkhaṇabhagī (rathoddhatā)<BR>
Seṭṭhiputtapamukhā sumaṇḍitā. (1229)<BR>
2<BR>
Pañcamattasatamāṇavā navā<BR>
Pañcavaṇṇadhajabhāsura'ñjalī,<BR>
Pañcakhāṇasiriyu'jjalā'bhavuṃ<BR>
Pañcamārajinarājino pure. (1230)<BR>
3<BR>
Hemakumbhakucakumbhavibbhamā<BR>
Seṭhidhītupamukhā kumārikā,<BR>
Puṇṇakumbhasatanibbhara'ñjalī<BR>
Tassa satthu purato tato bhavuṃ. (1231)<BR>
<BR>
<BR>
[SL Page 430] [\x 430/]     <BR>
<BR>
4<BR>
Seṭṭhipādaparicārikāsakhī<BR>
Mantharā'vajitahaṃsadhenuyo,<BR>
Pañcamattasatanāriyo'bhavuṃ<BR>
Pacchato gahitapuṇṇapātiyo. (1232)<BR>
5<BR>
Setavatthasunivatthapāruto<BR>
Pañcaseṭṭhisatamattasevito,<BR>
Lokanāyaka manāthapiṇḍiko<BR>
Seṭṭhi pītierito tamanvagā. (1233)<BR>
6<BR>
Nīlapītapabhūtīhi mārajī<BR>
Deharaṃsivisarehi jotayaṃ,<BR>
Añjasaṃ sahacarācaraṃ bhuvi<BR>
Jaṅgamo kanakabhūdharoriva. (1234)<BR>
7<BR>
Maggadesakajanassa piṭṭhito<BR>
Bhikkhusaṅakghaparivārito yahiṃ,<BR>
Jetanāmavanamotarī tahiṃ<BR>
Lokalocananipīyamānako. (1235)<BR>
<BR>
<BR>
[SL Page 431] [\x 431/]     <BR>
<BR>
8<BR>
Pucchitassa paṭipajjanakkamaṃ<BR>
Tāya jetavanapujanāya so,<BR>
Dehi buddhapamukhe tapovanaṃ<BR>
Bhikkhusaṅghavisaye'ti pabruvi. (1236)<BR>
9<BR>
Dammi buddhapamukhe tapovanaṃ<BR>
Bhikkhusaṅghavisaye'ti bhindiya'<BR>
Byappathaṃ thiramanāthapiṇḍiko<BR>
Seṭṭhi dhotakarapaṅakkajoka sadā. (1237)<BR>
10<BR>
Jālalakkhaṇavicitrakomaḷa-<BR>
Pāṇipallavatalesu satthuto,<BR>
Dakkhiṇodakamadāsi kañcana-<BR>
Kuṇḍikāya surabhippavāsitaṃ. (1238)<BR>
<BR>
<BR>
[SL Page 432] [\x 432/]     <BR>
11<BR>
Sitamuṇhamanilātapaṃ paṭi-<BR>
Hanti ḍaṃsamakase siriṃsape,<BR>
Svā'numodanamakā jino paṭi-<BR>
Ggayha jetavanamevamādinā. (1239)<BR>
12<BR>
So sudattavisuto samāpayi<BR>
Vatrabhūpamapabhūvibhūsaṇo,<BR>
Seṭṭhi jetavanapūjanāmahaṃ<BR>
Cattakoṭidhanasañcayo sadā. (1240)<BR>
13<BR>
Indirāya suramandiropamā<BR>
Candanāgarusugandhabandhurā,<BR>
Tatra gandhakuṭi bhāti medinī-<BR>
Sundarisirasi sekharo yathā. (1241)<BR>
14<BR>
Tāya gandhakuṭiyā'dhirohiṇī<BR>
Dhammarājacaraṇindirā'dharā,<BR>
Saggamokkhabhavanappavesani-<BR>
Sseṇipaddhatirivā'ti nomati. (1242)<BR>
<BR>
<BR>
<BR>
[SL Page 433] [\x 433/]     <BR>
<BR>
15<BR>
Tabbihāraparito sudhāmaṇi-<BR>
Baddhamāvaraṇacakka māhare,<BR>
Satthu kittisirikhīrasāgaru-<BR>
Tatuṅgavīcivalayassiriṃ sadā. (1243)<BR>
16<BR>
Tabbihārapariveṇamosadhi-<BR>
Tārakādhavalavāḷukākulaṃ,<BR>
Vyākaroti jinakundabandhuno<BR>
Saṅgamena saradambarassiriṃ. (1244)<BR>
17<BR>
Tattharattamaṇiketusaṃhatī-<BR>
Raṃsibhinnatimirambare na kiṃ,<BR>
Kovidehi ravicanda tārakā<BR>
Jotiriṅgananibhā'ti vuccare. (1245)<BR>
<BR>
<BR>
[SL Page 434] [\x 434/]     <BR>
<BR>
18<BR>
Bhāti phullavanarājilakkhiyā<BR>
Rattakambalamivā'hisanthataṃ,<BR>
Caccaraṃ caraṇasampaṭicchane<BR>
Satthuno kusumareṇu nibbharaṃ. (1246)<BR>
19<BR>
Bhiṅgapantimaṇitantusibbitaṃ<BR>
Mandamārutatharussitaṃ tahiṃ,<BR>
Pupphareṇupaṭalabbitāna mā-<BR>
Bhātisatthu'pari vāritātapaṃ. (1247)<BR>
20<BR>
Rājarukkhakaṇikārasākhino<BR>
Phullitā parisamantato tahiṃ,<BR>
Satthu dhammasavaṇena dissare<BR>
Cīvarāni'va nivatthapārutā. (1248)<BR>
<BR>
<BR>
[SL Page 435] [\x 435/]     <BR>
<BR>
21<BR>
Uggatā'likuladhūmakajjalā<BR>
Nibbikāsakalikāsikhāvalī,<BR>
Campakadadumapadīpasākhino<BR>
Ujjalanti satavaṇṭavattikā. (1249)<BR>
22<BR>
Jhāyataṃ kamadhuradhammabhārati-<BR>
Nijjharehi sikharidari tahiṃ,<BR>
Sammavegaparisositā da'pi<BR>
Kiṃ navūpasamayanti sādhavo. (1250)<BR>
23<BR>
Kujitālikulakokilā tahiṃ<BR>
Phullitaggasahakārasākhino,<BR>
Tibbarāgacarite'pi mūlage<BR>
Bhāvanāsu naramāpayanti kiṃ. (1251)<BR>
24<BR>
Lājapañcamakapupphasanthataṃ<BR>
Tantapovanapavesanañjasaṃ,<BR>
Vītarāgacaraṇaṅkasajjitaṃ<BR>
Saggamaggamapahāsate sadā. (1252)<BR>
<BR>
<BR>
[SL Page 436] [\x 436/]     <BR>
<BR>
25<BR>
Nārivāmacaraṇāturā'pi ye<BR>
Saṅgamena vigataṅgaṇaṅginaṃ<BR>
Lomahaṃsajanite'va pītiyā.<BR>
Tatra'sokatarurāji rājate, (1253)<BR>
26<BR>
Kiṃsukādikusumehi bhāsuraṃ<BR>
Taṃ tapovana manālayālayaṃ,<BR>
Tesa muggatapatejasā bhusaṃ<BR>
Aggipajjalitameva dissate. (1254)<BR>
27<BR>
Uddhavaṇṭagaḷitehi phullase-<BR>
Phālikākuḍumalehi sālinī,<BR>
Mālakā rajatavedikā kaviya<BR>
Vidadumehi khavitā virājate. (1255)<BR>
<BR>
<BR>
[SL Page 437] [\x 437/]     <BR>
<BR>
28<BR>
Pīta cuta makaranda bindavo<BR>
Tatra kīrakaravikasārikā,<BR>
Kiṃka haranti madhuraṃ ravantipi<BR>
Mañjubhāṇīmunibhāratissiriṃ. (1256)<BR>
29<BR>
Hemakūṭamakuṭehi nijjhara-<BR>
Bhārabhāsurataṭo'rapīvarā,<BR>
Bhuribhuridharabhubhujā tahiṃ<BR>
Cumbare jinasuta'ṅghipaṅkaje. (1257)<BR>
30<BR>
Cārucañcupuṭatuṅgacucukā<BR>
Cakkavākakucamaṇḍalā tahiṃ,<BR>
Nīlikākacakalāpasālinī<BR>
Nīlanīrajavilolalocanā. (1258)<BR>
<BR>
<BR>
[SL Page 438] [\x 438/]     <BR>
<BR>
31<BR>
Seṇibaddhakalahaṃsamekhalā-<BR>
Dāmabhārataṭapīnasoṇinī,<BR>
Bhiṅgacakkaratanaṅgadāvalī<BR>
Bhaṅgavīcikaṇahārabhāsurā. (1259)<BR>
32 Kaṇṇikāgaḷitakañjakesara-<BR>
Piñjarambuvimalambarā subhā,<BR>
Gandhavāhasukhaphassadā siri-<BR>
Mandirā kumudamandahāsinī. (1260)<BR>
33<BR>
Kesarāliradanā sarojinī-<BR>
Kāminī vikacapaṅkajānanā,<BR>
Vītasabbadarathehi sevitā<BR>
Dibbapokkharaṇiyo najenatikiṃ. (1261)<BR>
<BR>
<BR>
[SL Page 439] [\x 439/]     <BR>
<BR>
34<BR>
Muddikāpabhutivallivellita-<BR>
Jiṇṇacīvarakuṭīhi jhāyataṃ,<BR>
Piñchāsāritasikhaṇḍimaṇḍalā-<BR>
Khaṇḍataṇḍavasumaṇḍitaṃ vanaṃ. (1262)<BR>
35<BR>
Satthu kasāvakasatehi bhāvanā-<BR>
Sattibhinnatimisāti katthaci,<BR>
Dissare niracakāsato tahiṃ<BR>
Gabbharo'darasamosarāni'va. (1263)<BR>
36<BR>
Kālakā dhutapisaṅgavāladhī<BR>
Māḷakesu kalaviṅkasāḷikā,<BR>
Bhattasitthamanubhūya nibbhayā<BR>
Dhammarāvamanukūjare tahiṃ. (1264)<BR>
<BR>
[SL Page 440] [\x 440/]     <BR>
<BR>
37<BR>
Vitamaccubhayabhantalocanaṃ<BR>
Ālavālajalapānadohaḷaṃ,<BR>
Satthu mañjusarapāsaniccalaṃ<BR>
Dissate hariṇamaṇḍalaṃ tahiṃ. (1265)<BR>
38<BR>
Hatthavellitalatāhi vāraṇā<BR>
Vānarāca maṇivijanīhi'va,<BR>
Vijayanti bhavatāpabhīruke<BR>
Rukkhamūlagatajhāyino tahiṃ. (1266)<BR>
39<BR>
Meghavaṇṇavanarājirājinī<BR>
Kandamūlaphalabhojanehi sā,<BR>
Dānapāramirate'va pīṇaye<BR>
Bhikkhūsaṅghasahitaṃ tathāgataṃ. (1267)<BR>
<BR>
<BR>
[SL Page 441] [\x 441/]     <BR>
<BR>
40<BR>
Dhammamaṇḍapavitānamuddhati<BR>
Lambamānamaṇibubbulodare,<BR>
Niccapajjalitavijjurājiyo<BR>
Bhanti nijjitaravindutārakā. (1268)<BR>
41<BR>
Rukkhakoṭarakulāvakodare<BR>
Kujitehi sakuṇehi taṃvanaṃ,<BR>
Jeti saṅkhaghaṇavaṃsavallakī-<BR>
Rāvasārasuraraṅgabhusiriṃ. (1269)<BR>
42<BR>
Indanīlamaṇitoraṇippabhā-<BR>
Bhinditabbatimiropamaṃ tahiṃ,<BR>
Candacaṇḍakaramaṇḍaladvayaṃ<BR>
Vindateva asurindavibbhamaṃ. (1270)<BR>
<BR>
<BR>
[SL Page 442] [\x 442/]     <BR>
<BR>
43<BR>
Khīrasāgarataraṅgapaṇḍarā<BR>
Nekacaṅkamanamālakā tahiṃ,<BR>
Phuṭṭhacārucaraṇindirā bhusaṃ<BR>
Bhanti jhānapasutāna massame. (1271)<BR>
44<BR>
Bhā vanā ya pavanā ni pā vanā de sanā ya rasanā vibhū sanā, se vakā da navakā sasā vakā<BR>
Mā naya ntī kavi kanayaṃ sukhā nayaṃ. (1272)<BR>
(Yamakabandhanaṃ.)<BR>
45<BR>
Kī ca kā tyanilakūja kī cakā<BR>
Vāca kā rivagaṇassa vā cakā,<BR>
Moca kā navaphalassa mocakā<BR>
Meca kā camaṇithambha mecakā. (1273)<BR>
(Yamakabandhanaṃ.)<BR>
<BR>
<BR>
[SL Page 443] [\x 443/]     <BR>
<BR>
46<BR>
Kū jitā'libha jitā'parāka jitā<BR>
Rājitā' laka jitā hi pūjitā,<BR>
Gāravā' kararavāyakeravā<BR>
Keravā kararavā sagāravā. (1274)<BR>
(Yamakabandhanaṃ.)<BR>
47<BR>
Ketakī kusumahantacā takī<BR>
Ambare ṇukaṇikā'vala mbare,<BR>
Va ñcitā utuniyāmaya ñjitā<BR>
Rāmabhu mi paramābhirā mabhū. (1275)<BR>
(Yamakabandhanaṃ.)<BR>
48<BR>
Tā sadā havi sadāna mā sadā<BR>
Yo sadā tiya sadā kama taṃ sadā,<BR>
So tamo daha tamo hi ta ttamo<BR>
Vī tamo muha tamo hī go tamo. (1276)<BR>
(Yamakabandhanaṃ.)<BR>
<BR>
<BR>
[SL Page 444] [\x 444/]     <BR>
<BR>
49<BR>
Sālakā nanavilāsapā latā<BR>
Mālakā valisubhāsamā lakā<BR>
Māḷakā valisubhāsamā lakā<BR>
Sāḷakā nanavilāsapā lakā. (1277)<BR>
(Yamakabandhanaṃ)<BR>
50<BR>
Vāneva jāto vijito vaneva<BR>
Jinova'nejo kavanajānano no,<BR>
Netā vinetā vijanānu vāte<BR>
Vanī janaṃ jetavane vinento. (1278)<BR>
(Caturakkharika citta yamakaṃ.)<BR>
---------<BR>
Iti medhānandābhidhānanayatinā viracite sakalakavijana<BR>
Hadayānandadānanidāne jinavaṃsadīpe santike nidāne<BR>
Jetavana vihārālaṅkāra<BR>
Paridīpo<BR>
Sattarasamo saggo.<BR>
---------<BR>
<BR>
<BR>
[SL Page 445] [\x 445/]     <BR>
<BR>
1<BR>
Bhuvika yassa jinassa tādino<BR>
Vidurānaṃ mukharaṅakgamandire,<BR>
Arahādi guṇāti sundarī)<BR>
Lasate kitti vilāsa sundarī. (1279) 2 Migadāyatapovane isi-<BR>
Patane gotama gotta ketuso,<BR>
Narasārathi vassa mādimaṃ<BR>
Vasi bārāṇasirājadhāniyaṃ. (1280)<BR>
3<BR>
Puna veḷuvane vināyako<BR>
Nagare rājagahe giribbaje,<BR>
Dutiyaṃ tatiyaṃ catutthakaṃ<BR>
Avasi vassamanuddayāparo. (1281)<BR>
<BR>
<BR>
[SL Page 446] [\x 446/]     <BR>
<BR>
4<BR>
Muni pañcamavassa mindirā-<BR>
Layavesāli puraṃ mahāvane,<BR>
Pavihāsi puraṅgapīvaraṃ<BR>
Upanissāya yatheva kesari. (1282)<BR>
5<BR>
Timirāpaharo'sadhīlatā-<BR>
Jalite sītala nijjharākule,<BR>
Munichaṭṭhamanālayo sukhaṃ<BR>
Vasi vassaṃ puthumaṅkulācale. (1283)<BR>
6<BR>
Tidasālayago sudubbudhaṃ<BR>
Abhidhammaṃ kathayaṃ silāsane,<BR>
Sunisajja savītināmayī<BR>
Sugato sattamavassa manvahaṃ. (1284)<BR>
<BR>
<BR>
[SL Page 447] [\x 447/]     <BR>
<BR>
7<BR>
Haricandanagandhapāvana-<BR>
Pavane bhesakalābhidhe vane,<BR>
Sanarāmara lokanāyako<BR>
Munināgo vasi vassamaṭṭhamaṃ. (1285)<BR>
8<BR>
Madhurassarabhāṇi ghosita-<BR>
Visute ghosita seṭṭhikārite,<BR>
Navamaṃ vasi vassamassame<BR>
Varakosambi pure munissaro. (1286)<BR>
9<BR>
Munikesari pārileyyaka-<BR>
Karinājīvitadānato bhato,<BR>
Dasamaṃ vasi pārileyyake<BR>
Vanasaṇḍe tarusaṇḍamaṇḍite. (1287)<BR>
10<BR>
Varadhammasudhārasena sa-<BR>
Jjana mekādasamaṃ samaṃ jino,<BR>
Dvijagāmavare'bhipīṇayaṃ<BR>
Vasi nāḷāvidite nirālayo. (1288)<BR>
<BR>
<BR>
[SL Page 448] [\x 448/]     <BR>
<BR>
11<BR>
Dharaṇīsuragāma māsadā<BR>
Punaverañja maniñjano jino,<BR>
Pucimandadumindamūlago<BR>
Asamo bārasamaṃ samaṃ vasī. (1289)<BR>
12<BR>
Vikacappalacārulocano<BR>
Munirājā vajirācalācalo,<BR>
Sikharākulacāliyācale<BR>
Avasī teḷasamaṃ guṇālayo. (1290)<BR>
13<BR>
Salilāsayasītale mudu-<BR>
Pavane jetavane tapovane,<BR>
Vasi cuddasamaṃ samaṃ mahā-<BR>
Samaṇo assamaṇā'pasādano. (1291)<BR>
<BR>
<BR>
[SL Page 449] [\x 449/]     <BR>
<BR>
14<BR>
Kapilavhayarājadhāniyā<BR>
Avidure nararāhaseyyake,<BR>
Pavihāsi tipañcamaṃ samaṃ<BR>
Muni nigrodhatapovane subhe. (1292)<BR>
15<BR>
Khara mālavakañca rakkhasaṃ<BR>
Damayaṃ bhūdhara pīvarodaraṃ,<BR>
Rucirālavirājadhāniyaṃ<BR>
Viharī soḷasamaṃ samaṃ jino. (1293)<BR>
16<BR>
Puna veḷuvanaṃ tapovanaṃ<BR>
Upanissāya giribbajaṃ puraṃ,<BR>
Dasa sattama vassa māvasī<BR>
Munisīho hatamāravāraṇo. (1294)<BR>
17<BR>
Bhavadukkharujāhi mocayaṃ<BR>
Janataṃ dhammakathā'gadena so,<BR>
Vasi cāliyapabbatālaye<BR>
Jinavejjācariyo dasaṭṭhamaṃ. (1295)<BR>
<BR>
<BR>
[SL Page 450] [\x 450/]     <BR>
<BR>
18<BR>
Tadanantaravassa muggadhi<BR>
Vipule cāliyapakabbate'va so,<BR>
Vasi vīsatimaṃ giribbaje<BR>
Nagare veḷuvane tapovane. (1296)<BR>
19<BR>
Anibaddhavihārato iti<BR>
Viharanto bhagavā tahiṃtahiṃ<BR>
Maṇijotiraso'va kāmado<BR>
Sarade vīsati vītināmayī. (1297)<BR>
20<BR>
Muni jetavane tapovane<BR>
Bhavane cā'pi migāramātuyā,<BR>
Mahite vasi pañcavīsati-<BR>
Mitavassāni tibaddhavāsago. (1298)<BR>
<BR>
<BR>
[SL Page 451] [\x 451/]     <BR>
<BR>
21<BR>
Anibaddhanibaddhavāsato<BR>
Vasato tassa sato tahiṃ tahiṃ,<BR>
Nanu vijjati kiccapañcakaṃ<BR>
Katakiccassa kathananuvāsaraṃ. (1299)<BR>
22<BR>
Aruṇuggamane samuṭṭhito<BR>
Tadupaṭṭhākajanassa'nuggahaṃ,<BR>
Munirānanapādadhovanaṃ<BR>
Pavidhāyā'khilakicca mattano. (1300)<BR>
23<BR>
Sunisajja susajjitā'sane<BR>
Sapadānācaraṇāya yāvatā,<BR>
Samayo samayaññu vindati<BR>
Naciraṃ jhānasukhaṃ rahogato. (1301)<BR>
<BR>
<BR>
[SL Page 452] [\x 452/]     <BR>
<BR>
24<BR>
Paribandhiya tāyabandhanaṃ<BR>
Sunivatthantaravāsako'pari,<BR>
Arahaddhajachāditaṅgimā<BR>
Maṇivaṇṇopalapatta mubbahaṃ. (1302)<BR>
25<BR>
Abhisaṅkhatapuññasattiyā<BR>
Vivaṭadvāravihāragabbhato,<BR>
Girigabbharato'va kesarī<BR>
Bahinikkhamma kadāci ekako, (1303)<BR>
26<BR>
Valayikatatārakāvalī<BR>
Navacandoriva vāridodarā,<BR>
Yatisaṅghapurakkhato tato<BR>
Bahi nikkhamma kadāci so muni. (1304)<BR>
27<BR>
Pakatīgatiyā'pi bhikkhituṃ<BR>
Gatiyā sappaṭihāriyā'yapi,<BR>
Yugamattadaso samācare<BR>
Nigamaggāmapurīsu katthaci. (1305)<BR>
<BR>
[SL Page 453] [\x 453/]     <BR>
<BR>
28<BR>
Carato varapāṭihāriyaṃ<BR>
Samadhiṭṭhāya kadāci bhikkhituṃ,<BR>
Vimalīkurute mahītalaṃ<BR>
Purato mandasugandhamāruto. (1306)<BR>
29<BR>
Purato'pasamenti dhūliyo<BR>
Carato cārutarañjase sire,<BR>
Vilasanti vitāna vibbhamā<BR>
Navameghā phusitāni muñcare. (1307)<BR>
30<BR>
Kusumāni samīraṇā'pare<BR>
Vipinenā'hariyo'kirantipi,<BR>
Nijapādatalaṃ'va bhūtalaṃ<BR>
Samataṃ yāti pathe padappite. (1308)<BR>
<BR>
<BR>
[SL Page 454] [\x 454/]     <BR>
<BR>
31<BR>
Mudukā sukhaphassadā mahī-<BR>
Vanitā tappadasaṅakgame'kadā,<BR>
Kamalānipi cumbare'kadā<BR>
Paṭhaviṃ bhejja tadaṅghīpaṅkaje. (1309)<BR>
32<BR>
Caraṇakkamitā'ravindaja-<BR>
Makarandā'ti sugandhabandhurā,<BR>
Jinagandhagajinda māsiraṃ<BR>
Parivāsenti samokirantipi. (1310)<BR>
33<BR>
Makarandapabandhavibbhamaṃ<BR>
Juti sindhūravicuṇṇabandhurā,<BR>
Abhibhūya supiñjarāyate<BR>
Carato lokamimaṃ carācaraṃ. (1311)<BR>
34<BR>
Kalahaṃsa mayūrasārikā<BR>
Karavīkā'pi sakaṃsakaṃ ravaṃ,<BR>
Dvipadā'pi catuppadā'pare<BR>
Vajato tassa napūjayanti kiṃ. (1312)<BR>
<BR>
<BR>
[SL Page 455] [\x 455/]     <BR>
<BR>
35<BR>
Turiyāni vibhūsaṇāni'pi<BR>
Sayamevā'bhiravanti taṅkhaṇe,<BR>
Tamudikkhiya pāṭihāriyaṃ<BR>
Sugate koka hi nasampasīdati. (1313)<BR>
36<BR>
Vividhabbhutapāṭihāriya-<BR>
Katasaññāya mahājano jino,<BR>
Janayaṃ janatāya'nuddayaṃ<BR>
Idhapiṇḍatthamupāgato iti. (1314)<BR>
37<BR>
Kusumādiyamākulañjalī<BR>
Sadaneha'ntaravithi motare,<BR>
Jinaraṃsi pabandha kambala-<BR>
Satasañchanna vivaṇṇaviggahā. (1315)<BR>
<BR>
<BR>
[SL Page 456] [\x 456/]     <BR>
<BR>
38<BR>
Janatā nakharālidīdhiti-<BR>
Nikarākāsanadīnimujjitā,<BR>
Abhivandati vandanārahaṃ<BR>
Munino pādayugaṃ pamoditā. (1316)<BR>
39<BR>
Dasavisativā mahājano<BR>
Jinapāmokkhayatī satampivā,<BR>
Abhiyācati detha noiti<BR>
Bhagavantaṃ vibhavānurūpato. (1317)<BR>
40<BR>
Adhivāsanamassa jāniya<BR>
Janatā'dāya jinassa hatthato,<BR>
Tamadhiṭṭhitapatta mindirā-<BR>
Sadanaṃ dānagharaṃ pavesaye. (1318)<BR>
<BR>
<BR>
[SL Page 457] [\x 457/]     <BR>
<BR>
41<BR>
Catujātikagandhabhāvite<BR>
Bhuvi paññattavarāsanopari,<BR>
Ahatāhatavatthajātite<BR>
Sunisinnaṃ sugataṃ sasāvakaṃ. (1319)<BR>
42<BR>
Paṭiyattapaṇītabhojana-<BR>
Vikatīhe'va sahatthapaṅkajā,<BR>
Abhitappayate mahājano<BR>
Patimāneti ca cīvarādinā. (1320)<BR>
43<BR>
Saraṇāgamane'pi pañcayu<BR>
Adhisīlesu patiṭṭhahanti ye,<BR>
Catumaggaphalesu katthavi<BR>
Tadabhiññā'nusayāsayādito. (1321)<BR>
44<BR>
Bhagavā katabhattakiccavā<BR>
Anurūpāya kathāya dhammiyā,<BR>
Ravibandhu vineyya bandhunaṃ<BR>
Hadayambhojavanaṃ pabodhaye. (1322)<BR>
<BR>
<BR>
[SL Page 458] [\x 458/]     <BR>
<BR>
45<BR>
Harimerugiri'va jaṅgamo<BR>
Parinaddhindasarāsanāvalī,<BR>
Visate satapuññalakkhaṇo<BR>
Muniru'ṭṭhāya vihāramāsanā. (1323)<BR>
46<BR>
Varamaṇḍalamāḷake tahiṃ<BR>
Muni paññattamahārahāsane,<BR>
Khaṇamāgamayaṃ nisidati<BR>
Yaminaṃ bhojanakiccasādhanaṃ. (1324)<BR>
47<BR>
Maṇivammasuvammitā viya<BR>
Karino pārutapaṃsukūlikā,<BR>
Yatayo yatirājayūthapaṃ<BR>
Parivārenti upecca taṅkhaṇe. (1325)<BR>
<BR>
<BR>
[SL Page 459] [\x 459/]     <BR>
<BR>
48<BR>
Samayaṃ samayaññuno tato<BR>
Tadupaṭṭhākavaro nivedaye,<BR>
Jinagandhagajo suvāsitaṃ<BR>
Visate gandhakuṭiṃ sugandhinā. (1326)<BR>
(Purebhattakiccaṃ)<BR>
49<BR>
Athagandhakuṭīmukhe jino<BR>
Virajo pādarajo nacatthipi,<BR>
Paridhotapadāni nikkhipaṃ<BR>
Maṇisopāṇatale khaṇaṃ ṭhito. (1327)<BR>
50<BR>
Udayo'pi jinassa dullabho<BR>
Khaṇasampattisamiddhi dullabhā,<BR>
Manujesu'papatti dullabhā<BR>
Jinadhammassavaṇampi dullabhaṃ. (1328)<BR>
51<BR>
Samaṇatta mape'ttha dullabhaṃ<BR>
Tividhaṃ sāsana mappamādato,<BR>
Yatayo'vadatā'nusāsati<BR>
Abhisampādayathā'ti bhikkhave. (1329)<BR>
<BR>
<BR>
[SL Page 460] [\x 460/]     <BR>
<BR>
52<BR>
Abhivandiya keci bhikkhavo<BR>
Bhagavantaṃtaka paṭipattipūrakā,<BR>
Atha sampaṭipādanakkamaṃ<BR>
Paṭipucchantivipassanādisu. (1330)<BR>
53<BR>
Padadāti vipassanādisu<BR>
Muni tesaṃ cariyānurūpikaṃ,<BR>
Paṭigaṇhiya satthusāsanaṃ<BR>
Maṇidāmaṃ viya makaṇḍanatthiko. (1331)<BR>
54<BR>
Pavidhāya jinaṃ padakkhiṇaṃ<BR>
Atha te bhattisamapakpitañjalī,<BR>
Pavisanti yatī sakaṃsakaṃ<BR>
Vasatiṃ santanivātavuttino. (1332)<BR>
<BR>
<BR>
[SL Page 461] [\x 461/]     <BR>
<BR>
55<BR>
Vatapabbatapādakandara-<BR>
Pabhūtīsva'ññataraṃka padhānikā,<BR>
Pavisanti surāsuroraga-<BR>
Garuḷānaṃ bhavanesucā'pare. (1333)<BR>
56<BR>
Atha gandhakuṭiṃ yadicchati<BR>
Pavisitvā pavivekakāmavā,<BR>
Muni dakkhiṇapassato sato<BR>
Sayanaṃ kapakpayatī'sakaṃ divā. (1334)<BR>
57<BR>
Vupasantasarirajassamo<BR>
Muniru'ṭṭhāya anekakoṭiyo,<BR>
Anubhūyaka samādhayo khaṇaṃ<BR>
Bhuvanaṃ passati buddhacakkhunā. (1335)<BR>
<BR>
<BR>
[SL Page 462] [\x 462/]     <BR>
<BR>
58<BR>
Samathamhi vipassanāyavā<BR>
Dhuranikkhepakate tathāgate,<BR>
Tahimiddhibalenu'paṭṭhito<BR>
Puna vuṭṭhāpayate dayānidhi. (1336)<BR>
59<BR>
Iti pañcasatampi sāvake<BR>
Atikhippaṃ kabhagavā'nusāsiya,<BR>
Padumāniva te pabodhayaṃ<BR>
Nabhāsā yāti vihāra mattano. (1337)<BR>
60<BR>
Jinasindhavapādavikkamaṃ<BR>
Jinachaddantagajindakuñcanaṃ,<BR>
Jinakesarasīhagajjanaṃ<BR>
Abhipassāma suṇoma no iti. (1338)<BR>
61<BR>
Vihareyya yahiṃ jino tahiṃ<BR>
Aparaṇhe kusumākulañjalī,<BR>
Sunivatthasupārutā bhusaṃ<BR>
Muditā sannipatantikho janā. (1339)<BR>
<BR>
<BR>
[SL Page 463] [\x 463/]     <BR>
<BR>
62<BR>
Atha dassitapāṭihāriyo<BR>
Pavisatvā varadhammamaṇḍapaṃ,<BR>
Suriyova yugandharo'pari<BR>
Sunisajjā'sanamatthake jino. (1340)<BR>
63<BR>
Karavikavirāvahārinā<BR>
Madhuro'dārasarena sotunaṃ,<BR>
Caturā'riyasaccamīraye<BR>
Anupubbāya kathāya nissitaṃ. (1341)<BR>
64<BR>
Paṭigaṇhiya dhammamādarā<BR>
Nijavohāra'nurūpagocaraṃ,<BR>
Abhiyāti padakkhiṇena sā<BR>
Parisātaṃ sirasā'bhivandiya. (1342)<BR>
(Pacchābhattakiccaṃ)<BR>
<BR>
<BR>
[SL Page 464] [\x 464/]     <BR>
66<BR>
Varavāraṇakumbhadāraṇo<BR>
Migarājā,va kudiṭṭhṛbhañjano,<BR>
Atha niṭṭhitadhammagajjano<BR>
Muniru'ṭṭhāyu'pavesanā'sanā. (1343)<BR>
65<BR>
Kamalaṃ'va kalevaraṃ varaṃ<BR>
Vimalaṃ vitarajomalaṃ jino,<BR>
Avasiñcitukāmavā sace<BR>
Pavisitvāna nahānakoṭṭhakaṃ. (1344)<BR>
67<BR>
Tadūpaṭṭhitikena bhikkhunā<BR>
Paṭiyattenudakena viggahe,<BR>
Samitotuparissamo muhuṃ<BR>
Punarāgamma nivatthacīvaro. (1345)<BR>
<BR>
<BR>
[SL Page 465] [\x 465/]     <BR>
<BR>
68<BR>
Sunisajja sina'ssame same<BR>
Pariveṇe ṭhapitāsanopari,<BR>
Anubhoti muhutta mattanā<BR>
Suvimutto'pi vimuttijaṃ sukhaṃ. (1346)<BR>
69<BR>
Tadupaṭṭhitipaccupaṭṭhitā<BR>
Abhinikkhammatatotatoyatī,<BR>
Mahitañjalipupphamañjarī<BR>
Parivārentitilokanāyakaṃ. (1347)<BR>
70<BR>
Paṭipattipapūraṇakkamaṃ<BR>
Paṭipucchanti vipucchanāni'pi,<BR>
Yatayo hi visuṃvisuṃ jinaṃ<BR>
Savaṇaṃ dhammakathāya yācare. (1348)<BR>
71<BR>
Bhagavā karuṇāya codito<BR>
Tadadhippāya mavecca buddhiyā,<BR>
Abhisādhaya matthamuttamaṃ<BR>
Purimaṃ yāmamatikkame iti. (1349)<BR>
(Purimayāmakiccaṃ)<BR>
<BR>
<BR>
[SL Page 466] [\x 466/]     <BR>
<BR>
72<BR>
Bhagavanta manantadassinaṃ<BR>
Sirasā tesugatesu bhikkhusu,<BR>
Abhivandiya jātikhettato<BR>
Labhamānā'vasaraṃ surāsurā. (1350)<BR>
73<BR>
Upagamma tapovanaṅgaṇaṃ<BR>
Kurumānā chavivaṇṇapiñjaraṃ,<BR>
Maṇimoḷimaricisañcaya-<BR>
Paricumbīkaḷitaṃ sirimato. (1351)<BR>
74<BR>
Nakhakesaramaṅgulīdalaṃ<BR>
Caraṇambhojayugaṃka pavandiya,<BR>
Caturakkharikampi pucchare<BR>
Varapañha'ntamaso'hisaṅkhataṃ. (1352)<BR>
<BR>
<BR>
[SL Page 467] [\x 467/]     <BR>
<BR>
75<BR>
Sivado vadataṃanuttaro<BR>
Muni vissajjati tabbipucchanaṃ,<BR>
Atha vitakathaṅkathi tada-<BR>
Bbhanumodanti abhitthavantipi. (1353)<BR>
76<BR>
Nijadhammapadīpatejasā<BR>
Janasammoha tamovidhaṃsano,<BR>
Iti majjhimayāma manvahaṃ<BR>
Katakicco muni vītināmaye. (1354)<BR>
(Majjhimayāmakiccaṃ)<BR>
77<BR>
Abhibhutasarīrajassamo<BR>
Katakiccehi'riyāpathehica,<BR>
Atha caṅkamaṇena pacchime<BR>
Paṭhamaṃ bhāga matikkame muni. (1355)<BR>
<BR>
<BR>
[SL Page 468] [\x 468/]     <BR>
<BR>
78<BR>
Paṭivāta'nuvāta vāyita-<BR>
Guṇagandhehi sugandhitaṅgimā,<BR>
Maṇidīpapabhāsamujjalaṃ<BR>
Sugato gandhakuṭiṃka upāgato. (1356)<BR>
79<BR>
Sayanopari sampasārayaṃ<BR>
Paṭimārūpasarūpaviggahaṃ,<BR>
Sayanaṃ kurute'va kesarī<BR>
Dutiyasmiṃ satisampajaññavā. (1357)<BR>
80<BR>
Asamiddhakilesamiddhavā<BR>
Bhagavā bhaṅgabhavaṅgasattati,<BR>
Sunisajja pabujjhito mahā-<BR>
Karuṇājhāna mupeticā'sane. (1358)<BR>
<BR>
<BR>
[SL Page 469] [\x 469/]     <BR>
<BR>
81<BR>
Purimesu bhavesu pāṇino<BR>
Yadi vijjanti katādhikārino,<BR>
Raviraṃsivikāsanūpaga-<BR>
Padumānī'va pabodhanārahā. (1359)<BR>
82<BR>
Karuṇāya samuṭṭhito tato<BR>
Karuṇāsītalamānaso muni,<BR>
Abhipassati buddhacakkhunā<BR>
Bhuvi te maggaphalopanissaye. (1360)<BR>
83<BR>
Iti pacchimayāma manvahaṃ<BR>
Tatiyaṃ bhāga matikkame jino,<BR>
Purimoditakiccakārino<BR>
Katakiccassa acintiyāguṇā. (1361)<BR>
(Pacchimayāmakiccaṃ)<BR>
<BR>
<BR>
[SL Page 470] [\x 470/]     <BR>
<BR>
84<BR>
Pasidanti rūpappa māṇapi buddhe<BR>
Pasidanti ghosapakpa māṇapi buddhe<BR>
Pasidanti ḷukhappa māṇapi buddhe<BR>
Pasidanti dhammappamāṇapi buddhe (1362)<BR>
---------<BR>
Iti medhānandābhidhānenayatinā viracite sakalakavijana<BR>
Hadayānandadānanidāne jinavaṃsadīpe santike nidāne<BR>
Pañjavidhabuddhakicca paridīpo<BR>
Aṭṭhārasamoka saggo.<BR>
---------<BR>
<BR>
<BR>
[SL Page 471] [\x 471/]     <BR>
<BR>
1<BR>
Niravadhibhuvanālavālagabbhe<BR>
Sucaritamūlavirūḷhakittivallī,<BR>
Navaguṇaniyamotu saṅakgamena<BR>
Bhagavatamāsiyatheva (pupphitaggā). (1363)<BR>
2<BR>
Suvisadamatimā savāsanehi<BR>
Sakala kilesa malehi cārakāyo,<BR>
Itipi bhagavato budhābhigīto<BR>
Bhuvivisuto arahanti kittighoso. (1364)<BR>
<BR>
<BR>
[SL page 472]<BR>
<BR>
3<BR>
Gahita nisita maggañāṇa khaggo<BR>
Varamati duccaritārayo achindi,<BR>
Itipi bhagavato hatārinoyo<BR>
Bhuvivisuto arahanti kittighoso. (1365)<BR>
4<BR>
Tibhavarathasamappitaṃ avijjā-<BR>
Bhavatasiṇāmayanābhika māsavakkhaṃ,<BR>
Vicitupacitakamma sañcāyā'raṃ<BR>
Jaṭitajarāmaraṇerunemi vaṭṭiṃ (1366)<BR>
<BR>
<BR>
[SL Page 473] [\x 473/]     <BR>
<BR>
5<BR>
Avidita pariyanta kālasīmaṃ<BR>
Paribhamitaṃ bhavacakkamatthi tassa,<BR>
Thiraviriyapadehi bodhimaṇḍe<BR>
Suvimalasīlamahītaleṭhito yo. (1367)<BR>
6<BR>
Hanivihani are visuddhasaddhā-<BR>
Karakamalena samādhisāṇapiṭṭhe,<BR>
Sunisita masamaṃ nihanti kamma-<BR>
Kkhayakarañāṇakuṭhārimādadhāno. (1368)<BR>
<BR>
<BR>
[SL Page 474] [\x 474/]     <BR>
<BR>
7<BR>
Hatabhavaratha vibbhamassa magga-<BR>
Rathamabhiruyha sivaṃpuraṃ gatassa,<BR>
Itipi bhagavato hatārakassa<BR>
Bhuvivisuto arahanti kittighoso. (1369)<BR>
8<BR>
Avidita pariyanta dukkha vaṭṭaṃ<BR>
Athabhavacakkaka mituccate avijjā,<BR>
Tahimupahitanābhī mūlakattā<BR>
Bhavatijarāmaraṇaṃ tadantanemi. (1370)<BR>
9<BR>
Ghaṭita tadubhayantarā arāssu<BR>
Dasa abhisaṅkharaṇādisesa dhammā,<BR>
Kasirasamudaye nirodha magge<BR>
Bhavati pajānamajānanaṃ avijjā. (1371)<BR>
<BR>
<BR>
[SL Page 475] [\x 475/]     <BR>
<BR>
10<BR>
Bhavati tividhabhumikā avijjā<BR>
Catuvidha saccasabhāva chādakā'yaṃ,<BR>
Abhivicinana cetanāna maddhā<BR>
Vividhanayena bhavattaye nidānaṃ. (1372)<BR>
11<BR>
Sakasaka paṭisandhicittahetu<BR>
Dvaya mabhisaṅkhata kammameva kāme,<BR>
Cita kusala marūpa rūpa gāmiṃ<BR>
Tadubhayabhupaṭisandhihetu hoti. (1373)<BR>
12<BR>
Kusalamakusalaṃ tidhā vibhattaṃ<BR>
Purimabhavenicitaṃ yathānurūpaṃ,<BR>
Nabhavati paṭisandhitoparaṃ kiṃ<BR>
Tibhava pavatti vipāka citta hetu. (1374)<BR>
<BR>
<BR>
[SL Page 476] [\x 476/]     <BR>
<BR>
13<BR>
Samudayamaya kāmarūpapākā<BR>
Sati paṭisandhi pavattiyaṃ bhavantī,<BR>
Saka saka bhavanāma rūpahetu<BR>
Vividha nidānavasena cānurūpaṃ, (1375)<BR>
14<BR>
Tathariva caturo arūpapākā<BR>
Sakasakabhumikanāmapaccayāva,<BR>
Samupacita manaṃ asaññasatte<BR>
Nabhavatikiṃka bhuvi rūpamattahetu. (1376)<BR>
<BR>
<BR>
[SL Page 477] [\x 477/]     <BR>
<BR>
15<BR>
Tadubhaya mavipāka cittatopi<BR>
Pabhavati tīsubhavesu cā'nu rūpaṃ,<BR>
Sugati dugatiyaṃ padaṃhi kāme<BR>
Bhavati saḷāyatanassa nāma rūpaṃ. (1377)<BR>
16<BR>
Bhavati padaka masaññi vajjarūpa-<BR>
Bhuvi tividhāyatanassa nāma rūpaṃ,<BR>
Havati samudayo bhave arūpe<BR>
Sukhuma manāyatanassa nāma mattaṃ. (1378)<BR>
17<BR>
Iti tividhabhave bhavanti taṃ taṃ-<BR>
Bhava pabhavāyatanāti phassahetu,<BR>
Tathariva kamato bhavānu rūpaṃ<BR>
Tividhabhavesu chaphassavedanejā. (1379)<BR>
<BR>
<BR>
[SL Page 478] [\x 478/]     <BR>
<BR>
18<BR>
Vividha bhavagatiṭṭhitīsu taṃ taṃ<BR>
Chaṭita jaṭā gahaṇassa hetu hoti,<BR>
Punarubhaya bhavassa daḷhagāho,<BR>
Bhavati bhavotibhavamhi hetujātyā. (1380)<BR>
19<BR>
Tividha bhavu'papattijātiresā<BR>
Bhavati jarāmaraṇādi dukkha hetu,<BR>
Sakalakasirupaddavā'savānaṃ<BR>
Samudayahetutatosiyā avijjā. (1381)<BR>
20<BR>
Thiragahaṇavasena yohi koci<BR>
Sucarita duccaritaṃcareyya tassa,<BR>
Sugati dugati gāmi kammamettha<BR>
Kathayati kammabhavo'ti kammavādī. (1382)<BR>
<BR>
<BR>
[SL Page 479] [\x 479/]     <BR>
<BR>
21<BR>
Vicitupacita kammasattijātā<BR>
Vadatupapatti bhavo'ti pañcakhandhā,<BR>
Tadabhijanana māhajāti tesaṃ<BR>
Cuticavanaṃ paripākatājarā'ti. (1383)<BR>
22<BR>
Pahavaphalapabandhato ṭhītānaṃ<BR>
Sarasagabhīrapaṭicca sambhavānaṃ,<BR>
Kayirati visadāya yāya dhamma--<BR>
 hitimatināmadhiyā pariggahaṃsā. (1384)<BR>
23<BR>
Idhapana caturosiyuṃsamāsā<BR>
Purimabhavo'daya moha kammameko,<BR>
Bhavatihanabhavacittanāma rūpā--<BR>
Yatana cha phassa cha vedanāti ceko. (1385)<BR>
<BR>
<BR>
[SL Page 480] [\x 480/]     <BR>
<BR>
24<BR>
Api bhavati bhavo nikanti gāho<BR>
Janana jarāmaraṇaṃ anāgate'ko,<BR>
Pabhava phalavasena sambhavānaṃ<BR>
Iti catu saṅkhipanaṃ siyātiyaddhaṃ. (1386)<BR>
25<BR>
Idha yathariva'tītahetupañca<BR>
Abhiratigāhabhavehi kammamohā,<BR>
Tathariva saha mohakammunāpi<BR>
Abhiratigāhabhavā idāni hetū. (1387)<BR>
26<BR>
Nabhavati phalapañcakaṃ kimeta-<BR>
Rahipaṭisandhika manādipañca dhammā,<BR>
Bhavati phakhalamanāgate tatheva<BR>
Janana jarāmaraṇādi pañca dhammā. (1388)<BR>
<BR>
<BR>
[SL Page 481] [\x 481/]     <BR>
<BR>
27<BR>
Bhavati bhavupapattiya'ntare'ko<BR>
Abhirati vedayitāna mantare'ko,<BR>
Tathariva citacetanāmanānaṃ<BR>
Iti bhavacakkatisandhayo bhavanti. (1389)<BR>
28<BR>
Suvisadamativīsatā' katāraṃ<BR>
Sa'tiparivaṭṭa tisandhikaṃ tiyaddhaṃ,<BR>
Tadavagamiyatāya dhātu dhamma-<BR>
 ṭhitimatiyā catusaṅakgahaṃ dvimūlaṃ. (1390)<BR>
29<BR>
Hanivibhani jagattaye bhavanta-<BR>
Bhavaratha cakkasamappitākhilāre,<BR>
Itipi bhagavato budhāhigīto<BR>
Bhuvi visuto arahanti kittighoso. (1391)<BR>
<BR>
<BR>
[SL Page 482] [\x 482/]     <BR>
<BR>
30<BR>
Bhagavati udite mahānubhāvo<BR>
Tamahimaheyya bhusaṃ sadevaloko,<BR>
Tadahimahi kadāvi neru matta-<BR>
Maṇiratanāvaliyā sahampatīpi. (1392)<BR>
31<BR>
Pacurasuranarā balānurūpaṃ<BR>
Yamabhimahiṃsu anātha piṇḍikopi,<BR>
Gahapati tamupāsikāvisākhā<BR>
Saparisa kosalabimbisārabhūpā. (1393)<BR>
32<BR>
Bhagavati parinibbute asoka--<BR>
Vahayadharaṇīpati dīpacakkavatti,<BR>
Dasabalamasamaṃ pariccajitvā<BR>
Abhimahi channavutippamāṇakoṭī. (1394)<BR>
<BR>
<BR>
[SL Page 483] [\x 483/]     <BR>
<BR>
33<BR>
Agaṇita vibhavaṃ paricca chitvā<BR>
Iharatanāvali cetiyaṃ vidhāya,<BR>
Suranarasaraṇassa dhātudehaṃ<BR>
Narapatimānayi duṭṭhagāminī'pi. (1395)<BR>
34<BR>
Dasabalamabhipūjayiṃsu pūjā-<BR>
Vidhibahumānana bhājanaṃ tadaññe,<BR>
Itijana mahanīya cīvarādī-<BR>
Catuvidhapaccaya pūjanāka visesaṃ. (1396)<BR>
35<BR>
Guṇajaladhi yadagga dakkhiṇeyyo<BR>
Arahati cāhuṇa pāhuṇā rahassa,<BR>
Itipi bhagavato kavippa sattho<BR>
Bhuvi visuto arahanti kittighoso. (1397)<BR>
<BR>
<BR>
[SL Page 484] [\x 484/]     <BR>
<BR>
36<BR>
Idhaparamanipacca kāra giddhā<BR>
Samaṇaka bhusurakā vibhāvimānī,<BR>
Rahasi akusalaṃ silokakāmā<BR>
Na kimasilokabhayena sañcinanti. (1398)<BR>
37<BR>
Nacakarahaci kiñcideva pāpaṃ<BR>
Kayirati resarahopipāpabhīrū,<BR>
Itipi bhagavato rahāpagassa<BR>
Bhuvivisuto arahanti kittighoso. (1399'<BR>
38<BR>
Anupasamita rāgadosa mohā<BR>
Thiramanabhāvita kāyacitta paññā,<BR>
Ariyapaṭipadāya ye vipannā<BR>
Anariya dhammacarā narādhamāte. (1400)<BR>
<BR>
<BR>
[SL Page 485] [\x 485/]     <BR>
<BR>
39<BR>
Sugahita sugatārahaddhajantā<BR>
Jinamanubandhiya santikeka varāpi,<BR>
Itipi bhagavato bhavanti dure<BR>
Bhuvivisuto arahanti kittighoso (1401)<BR>
40<BR>
Tathariva suvidura bhāvamāpa<BR>
Munirapitehinihīna puggalehi,<BR>
Itipi bhagavato satampa sattho<BR>
Bhuvivisuto arahanti kittighoso.Ka (1402)<BR>
41<BR>
Vihata sakalasaṃkilesa dhammā<BR>
Satata subhāvita kāya cittapaññā,<BR>
Ariyapaṭipadaṃ papūrakārī<BR>
Anariyadhammapathārakāka sudhīrā. (1403)<BR>
<BR>
<BR>
[SL Page 486] [\x 486/]     <BR>
<BR>
42<BR>
Satadasasata yojanehi dūre<BR>
Yadiviharanti jinassa ārakāte,<BR>
Itipi bhagavato na tāva dūre<BR>
Bhuvi visuto arahanti kittighoso. (1404)<BR>
43<BR>
Tathariva avidūra bhāvamāpa<BR>
Munirapi sappurisāna mīdisānaṃ,<BR>
Itipi bhagavato bhavantagassa <BR>
Bhuvivisuto arahanti kittighoso. (1405)<BR>
<BR>
<BR>
[SL Page 487] [\x 487/]     <BR>
<BR>
44<BR>
Budha jana rahitabba pāpadhammā<BR>
Pavūramanatthakarāka rahāvadanti,<BR>
Itipi bhagavato rahā na yassa<BR>
Bhuvivisuto arahanti kitti ghoso. (1406)<BR>
45<BR>
Garahiya rahitabbatā'riyehi<BR>
Paramaputhujjana puggalehi yasmā,<BR>
Itipi bhagavato naca'tthi'massa<BR>
Bhuvivisuto arahanti kittighoso. (1407)<BR>
46<BR>
Apica bhagavatā natekadāci<BR>
Vigarahiyā rahitabbakā bhavanti,<BR>
Itipi bhagavato rahānayassa<BR>
Bhuvivisuto arahanti kittighoso. (1408)<BR>
<BR>
<BR>
[SL Page 488] [\x 488/]     <BR>
<BR>
47<BR>
Gamana miharahoti vuccate taṃ<BR>
Tibhavaparibbhamaṇaṃ raho na yassa,<BR>
Itipi bhagavato gatassa pāraṃ<BR>
Bhuvi visuto arahanti kittighoso. (1409)<BR>
48<BR>
Niratisaya'dhisīlacittapañño<BR>
Parama vimutti vimutti ñāṇalābhī,<BR>
Asandisa guṇa bhājanoka anejo<BR>
Asamasamo asamo anuttaro'ti. (1410)<BR>
<BR>
<BR>
[SL Page 489] [\x 489/]     <BR>
<BR>
49<BR>
Kusalabala samiddharūpavāti<BR>
Vividhaguṇehi siyā pasaṃ siyo yo,<BR>
Itipi bhagavato pasaṃsiyassa<BR>
Bhuvivisuto arahanti kittighoso. (1411)<BR>
50<BR>
Iminā imināpi kāraṇena<BR>
Bhagavā gotama gotta ketu bhūto,<BR>
Arahaṃ arahanti kittirāvo<BR>
Dakatelaṃvatatāna sattaloke. (1412)<BR>
---------<BR>
Iti medhānandābhidhānenayatinā viracite sakalakavijana<BR>
Hadayānandadānanidāne jinavaṃsadīpe santike nidāne<BR>
Bhagavato arahantināmapaññattiyāabhidheya<BR>
Paridīpo<BR>
Ekūnavīsatimoka saggo.<BR>
---------<BR>
<BR>
<BR>
[SL Page 490] [\x 490/]     <BR>
<BR>
1<BR>
Sammā sāmaṃ sabbadhammāna maddhā<BR>
Buddhattā paññānubhāvena tassa,<BR>
Sammā sambuddhoti abbhuggatāya<BR>
Āsikityā(sālinī) loka dhātu. (1413)<BR>
2<BR>
Yo cā bhiññeyye pariññeyya dhamme<BR>
Bhāvetabbe sacchikātabba dhamme,<BR>
Sammāsāmaṃ bujjhi tasmāsa buddho<BR>
Sammā sambuddhoti vikhyāsi loke. (1414)<BR>
3<BR>
Tatrā'bhiññeyyā catussacca meva<BR>
Dukkhaṃ saccaṃ kho pariññeyya dhammā,<BR>
Bhāvetabbā magga saccaṃ nirodha-<BR>
Saccaṃ tacchaṃ sacchikā tabba dhammā. (1415)<BR>
<BR>
<BR>
[SL Page 491] [\x 491/]     <BR>
<BR>
4<BR>
Taṇhāpakkhe sambhavaṃ dhamma jātaṃ<BR>
Maggānaṃvajjhaṃka pahātabba dhammā,<BR>
Saddhiṃ jātyādīhi dukekhahi pañcu-<BR>
Pādānakkhaṇdhā siyā dukkha saccaṃ. (1416)<BR>
5<BR>
Yāyaṃ taṇhā kāma taṇhādibhedā<BR>
Dukkhānaṃ sāhetu saccaṃ dvitiyaṃ,<BR>
Bandhānaṃ yatrāpya'bhāvo nirodha-<BR>
Saccaṃ yañcā gamma taṇhāya cāgo. (1417)<BR>
<BR>
<BR>
[SL Page 492] [\x 492/]     <BR>
<BR>
6<BR>
Sammādiṭṭhādyaṭṭhamaggaṅga dhammā<BR>
Nibbānaṃ sampāpakā magga saccaṃ,<BR>
Tesaṃ dhammānampi sambujjhinattā<BR>
Sammā sambuddhoti vikhyāsi loke. (1418)<BR>
7<BR>
Cakkheva'daṃ dukkhaṃ taduppāda hetu<BR>
Taṇhā nesānaṃ abhāvo nirodho,<BR>
Maggo bodhūpāya paññāti tassa<BR>
Evaṃ paccekaṃ padaṃ coddharitvā. (1419)<BR>
8<BR>
Āropetvā sacca dhammesu sacca-<BR>
Sandhātā yo saccadassī sa buddho,<BR>
Sammā sāmaṃ tikkhapaññāya bujjhi<BR>
Sammā sambuddhoti vikhyāsi loke. (1420)<BR>
<BR>
<BR>
[SL Page 493] [\x 493/]     <BR>
9<BR>
Channaṃ dvārānañca chārammaṇānaṃ,<BR>
Channaṃ cittānañca chabbeda nānaṃ,<BR>
Channaṃ saññānaṃ cha sañcetanānaṃ<BR>
Channaṃ phassā naṃ vitakkādi kānaṃ. (1421)<BR>
10<BR>
Evaṃ channaṃ rūpa taṇhādikānaṃ<BR>
Taṇhākāyānaṃ samāropaṇena,<BR>
Sammā sāmaṃ bujjhi saccesu tasmā<BR>
Sammā sambuddhoti vikhyāsi loke. (1422)<BR>
11<BR>
Pañcannaṃ khandhāna maṭṭhārasannaṃ<BR>
Dhātūnaṃ cakkhādinaṃ bārasannaṃ,<BR>
Sammā sāmaṃ bujjhitattā sayambhu<BR>
Sammā sambuddhoti vikhyāsi loke. (1423)<BR>
<BR>
<BR>
[SL Page 494] [\x 494/]     <BR>
<BR>
12<BR>
Rūpajjhānānaṃ catunnaṃ arūpa-<BR>
Jjhānānañcānussatīnaṃ dasannaṃ,<BR>
Khatti sākāra'ppamaññāsubhānaṃ<BR>
Kammaṭṭhānānaṃ navannaṃ bhavānaṃ. (1424)<BR>
13<BR>
Buddhattā saṃsāra cakke avijjā-<BR>
Dyaṅgānaṃ saccesucāropaṇena,<BR>
Sammāsāmaṃ esa nissaṅga ñāṇe<BR>
Sammā sambuddho vikhyāsi loke. (1425)<BR>
14<BR>
Paccuppannānāgatātīta dhamme<BR>
Nibbānaṃ nissesa paṇṇatti dhamme,<BR>
Sāmaṃ abbhaññāsya'naññopa deso<BR>
Sammā sambuddhoti vikhyāsi loke. (1426)<BR>
<BR>
<BR>
[SL page 495]<BR>
<BR>
15<BR>
Sabbaṃñeyyaṃ tassa ñāṇanti kaṃhi<BR>
Ñāṇampevaṃ ñeyya dhammantikaṃhi,<BR>
Ñeyyantaṭṭhānomañāṇassalābhā<BR>
Sammāsambuddhoti vikhyāsi loke. (1427)<BR>
16<BR>
Klesānaṃ yāvāsanāsatatītāya<BR>
Saddhiṃyoka sammohaniddāya sammā,<BR>
Sāmaṃbuddho magga ñāṇena tasmā<BR>
Sammā sambuddhoti vikhyāsi loke. (1428)<BR>
<BR>
<BR>
[SL Page 496] [\x 496/]     <BR>
<BR>
17<BR>
Sattādhīso pāramīcoditatto<BR>
Pallaṅkenāsajjayo bodhimule,<BR>
Ambhojaṃka bhānuppahāka saṅgamena<BR>
Sobhaggappattaṃ pabuddhaṃ'va sāmaṃ. (1429)<BR>
18<BR>
Sāmaṃ sammā'nañña sādhāraṇagga-<BR>
Maggobhāsenappabuddho samāno,<BR>
Sampatto sabbaññutāñāṇa sobhaṃ<BR>
Sammā sambuddhoti vikhyāsi tasmā. (1430)<BR>
19<BR>
Evaṃ sabbesaṃ dhammānaṃ<BR>
Sammā sāmaṃ buddhattā so,<BR>
Sammā sambuddho buddhoti<BR>
Saddo loke abbhuggañji. (1431)<BR>
---------<BR>
Iti medhānandābhidhānenayatinā viracite sakalakavijana<BR>
Hadayānandadānanidāne jinavaṃsadīpe santikeka nidāne<BR>
Bhagavato kasammāsambuddhoti nāmapaññattiyā<BR>
Abhidheya paridīpo<BR>
Vīsatimo saggo.<BR>
---------<BR>
<BR>
<BR>
<BR>
[SL Page 497] [\x 497/]     <BR>
<BR>
Taṃ khopana bhavantaṃ<BR>
Gotamaṃ evaṃ kalyāṇe kittisaddo abbhuggato<BR>
Itipi so bhagavā vijjācaraṇa sampannoti.<BR>
<BR>
1<BR>
Sampannavijjācaraṇe avijjā-<BR>
Ghaṇandhakāraṃ bhiduro pavīro,<BR>
Rarāja vijjācaraṇubbhavāya<BR>
Uḷārakittissiriyā kathaṃ taṃ. (1432)<BR>
2<BR>
Asaṅkhakappepi nivutthakhandhe<BR>
Peyyālapāḷiṃ viya ñāṇagatyā,<BR>
Kaṇṭhiravassu'ppatanaṃ yatheva<BR>
Saṅkippa khipakpaṃ visayāvalambaṃ.<BR>
 (1433)<BR>
<BR>
<BR>
[SL Page 498] [\x 498/]     <BR>
<BR>
3<BR>
Saro'tisūro sarabhaṅgaka satthu-<BR>
Khitto saravyamhi virajjhate kiṃ<BR>
Evaṃ atitesu bhavantaresu<BR>
Asajjamānaṃ avirajjhamānaṃ. (1434)<BR>
4<BR>
Yathicchitaṭṭhāna matitakhandha-<BR>
Saṅkhāta māhacca pavattamānaṃ,<BR>
Pubbenivāsānugataṃ hi ñāṇaṃ<BR>
Anaññasādhāraṇamāsi yassa. (1435)<BR>
5<BR>
Pahīṇa'vijjānusayo jino so<BR>
Vijjāyu'peto paṭhamāya tāya,<BR>
Iccassa daṇḍāhatakaṃsapāti-<BR>
Saddova sampatthari kittisaddo. (1436)<BR>
<BR>
<BR>
[SL Page 499] [\x 499/]     <BR>
<BR>
6<BR>
Hanīnappaṇītādi pabheda vatte<BR>
Uppajjamāne ca nirujjhamāne,<BR>
Satte yathākammu'page gatīsu<BR>
Pasādacakkhā'visaye ca rūpe. (1437)<BR>
7<BR>
Anañña sādhāraṇa dibbacakkhu-<BR>
Saṅkhātañāṇena pahassarena,<BR>
Dibbena cā'loka pariggahena<BR>
Yenā'hijānāti jino anejo. (1438)<BR>
8 Cutupapātabbisayāya satthā<BR>
Vijjāyu'peto dutiyāya tāya,<BR>
Iccassa sampatthari hema ghaṇṭā-<BR>
 aṅkāraghosoriva kittighoso. (1439)<BR>
9<BR>
Dukkhañca dukkhappabhavo nirodho<BR>
Maggo ca dukkhassa nirodhako'ti,<BR>
Cattāri saccāni yathāsabhāvaṃ<BR>
Pavedi ñāṇena sayambhu yena. (1440)<BR>
<BR>
<BR>
[SL Page 500] [\x 500/]     <BR>
<BR>
10<BR>
Yecā'savā āsavasambhavo yo<BR>
Tesaṃ khayo yavā'savanāsupāyo,<BR>
Taṃ sabbamaññāsi sayambhu ñāṇa-<BR>
Balena yenā'sava vippamutto. (1441)<BR>
11<BR>
Khīṇa'ti jātī vusita'nti seṭṭha-<BR>
Cariyaṃ kataṃ'tī karaṇiya maddhā,<BR>
Nacā'parantye'va manantañāṇo<BR>
Ñāṇena'bhiññāya vihāsi yena. (1442)<BR>
<BR>
<BR>
[SL Page 501] [\x 501/]     <BR>
<BR>
12<BR>
Sayambhu sabbāsava saṅkhayāya<BR>
Vijjāyupeto tatiyāya tāya,<BR>
Iccassa vipphāragahīrateri-<BR>
Rāvo'va sampatthari kittirāvo. (1443)<BR>
13<BR>
Vijjāhiheṭṭhā gaditāhi tīhi<BR>
Samaṅakgi bhutassa tathāgatassa,<BR>
Tadubbhavaṃ kitti sarīra bimbaṃ<BR>
Sataṃmanodappaṇagaṃ vibhāti. (1444)<BR>
14<BR>
Cātummahābhūtikarūpiko yaṃ<BR>
Mātāpitunnaṃ karajamhi jāto,<BR>
Yo bhattakummāsahatopi kāyo<BR>
Aniccaviddhaṃsanabheda dhammo. (1445)<BR>
15<BR>
Parittakāmāvacaramhi bhuto-<BR>
Pādāya bhedamhi tadattabhāve,<BR>
Yaṃ nissitaṃ vedayitatta saññā-<BR>
Saṅkhāra viññāṇa pabhedanāmaṃ. (1446)<BR>
<BR>
<BR>
[SL Page 502] [\x 502/]     <BR>
<BR>
16<BR>
Yo vippasanno maṇivaṃsa vaṇṇo<BR>
Tatrāvutaṃ suttamivakkhimā taṃ,<BR>
Ñāṇakkhinārūpa mavekkhi yena<BR>
Sacakkhumā tatrasitañca nāmaṃ. (1447)<BR>
17<BR>
Sītādinā ruppaṇalakkhaṇanti<BR>
Rūpañca nāmaṃ natilakkhaṇanti,<BR>
Taduttariṃ vedakakārako vā<BR>
Attāttabhāvī paramatthato na. (1448)<BR>
18<BR>
Aññoññasambandhavasena yantī<BR>
Nāpaṅgulandhā puthageva yanti,<BR>
Tathā'ññamañño'panidhāya nāma-<BR>
Rūpāni vattanti'ha novisunti. (1449)<BR>
<BR>
<BR>
[SL Page 503] [\x 503/]     <BR>
<BR>
19<BR>
Vavatthayantassi'ti nāmarūpaṃ<BR>
Nissattanijjivasabhāva massa,<BR>
Yā diṭṭhi duddiṭṭhivisodhanena<BR>
Samuṭṭhitā diṭṭhi visuddhisaṅkhā. (1450)<BR>
20<BR>
Avijju'pādānanikantikamma-<BR>
Hetubbhavaṃ rūpamarūpamādo,<BR>
Pakavattiyaṃ hetucatūhi rūpaṃ<BR>
Vatthādihetuppabhava'nti nāmaṃ. (1451)<BR>
21<BR>
Sabbattha sabbesu sadā samo na<BR>
Nā'hetukaṃ tena naniccahetu,<BR>
Evaṃ taduppādaka paccayānaṃ<BR>
Pariggahaṃ yāya dhiyā akāsi. (1452)<BR>
<BR>
[SL Page 504] [\x 504/]     <BR>
<BR>
22<BR>
Ahaṃnukho'siṃ nanukho ahosiṃ<BR>
Iccā'dya'tītādipabheda bhutā,<BR>
Kaṅkhā'ssa kaṅkhātaraṇabbisuddhi-<BR>
Saṅkhātapaññāya vigañchi yāya. (1453)<BR>
23<BR>
Khandhā atītādi pabhedavanto<BR>
Parikkhayaṭṭhena anicca dhammā,<BR>
Bhayāvahaṭṭhena dukhā anattā<BR>
Asārakaṭṭheni'ti sammasanto. (1454)<BR>
24<BR>
Tāḷisadhā lakkhaṇapāṭavatthaṃ<BR>
Khandhāna mesaṃ navadhā'tha nātho,<BR>
Tikkhindriyo so)bhaya sattakānaṃ<BR>
Vasena sammadditanāmarūpo. (1455)<BR>
<BR>
<BR>
[SL Page 505] [\x 505/]     <BR>
<BR>
25<BR>
Paññāsadhā bandhudayabbayānaṃ<BR>
Pariggahaṃ yāyadhiyā akāsi,<BR>
Yadā'ssa tāruññavipassanāya<BR>
Upakkilesā dasa pātubhūtā. (1456)<BR>
26<BR>
Ñāṇakkhiṇā yena tilakkhaṇaṃ so<BR>
Addakkhi dhammesu tadā'pi tesu,<BR>
Jahāsu'pakelasapaduṭṭhamaggaṃ<BR>
Vipassanā sodhitamaggagāmi. (1457)<BR>
<BR>
<BR>
[SL Page 506] [\x 506/]     <BR>
<BR>
27<BR>
Vavatthapetvāna pathāpathe'vaṃ<BR>
Vipassanāvīthi manokkamitvā,<BR>
Yā magga'maggikkha visuddhi nāma<BR>
Samubbhavā tīraṇatikkha buddhi. (1458)<BR>
28<BR>
Anantaraṃ tīraṇa%ṇapāraṃ<BR>
Patto pariññāya parikkhayāya,<BR>
Nipphattiyā yo navañāṇupetaṃ<BR>
Visuddhi mākaṅkhi visuddhikāmo.<BR>
29<BR>
Pabandhato ce'riyato ghanena<BR>
Channesu dhammesva'nupaṭṭhahanne,<BR>
Tilakkhaṇe yenu'dayabbayena<BR>
Punāpi so sammasi nāmarūpaṃ.<BR>
<BR>
<BR>
[SL Page 507] [\x 507/]     <BR>
<BR>
30<BR>
Uppādabhaṅgaṭṭhitito yadā'ssa<BR>
Vivaṭṭayitvāna vipassato yaṃ,<BR>
Saṅkhārabhaṅge'va pavatta maṭṭha-<BR>
Vidhānisaṃsaṃbhavi bhaṅgañāṇaṃ. (1461)<BR>
31<BR>
Vipassato bhaṅgamahiṇhamassa<BR>
Hutvā bhayaṃ vāḷamigādayo'va,<BR>
Upaṭṭhitā'tītabhavādibheda-<BR>
Bhavattayaṃ yaṃ bhayañāṇamāsi. (1462)<BR>
32<BR>
Atha'ssa khandhāyatanādhi dhammā<BR>
Ukkhittakhaggā madhakādayo'va,<BR>
Upaddavādīnavato vibhutā<BR>
Patvā yadādīnavañāṇa māsuṃ. (1463)<BR>
<BR>
<BR>
[SL Page 508] [\x 508/]     <BR>
<BR>
33<BR>
Suvaṇṇahaṃsādi'va pañjaresu<BR>
Bhavesu diṭṭhādinavesu tīsu,<BR>
Nibbinditatto bhuvanekanetto<BR>
Yaṃ nibbidāñāṇa malattha tibbaṃ. (1464)<BR>
34<BR>
Pāsādito pāsagate'va sattā<BR>
Vimuttikāmassa bhavehi tīhi,<BR>
Nissesasaṅkhāra vimokkha kāmaṃ<BR>
Babhuva yaṃ muñcitukāma ñāṇaṃ. (1465)<BR>
35<BR>
Aniccadukkhā'subhato ca khandhe<BR>
Anattato bhāvayato abhiṇhaṃ,<BR>
Tassā'si saṅkhāravimokkhūpāya-<BR>
Sampādakaṃ yaṃ paṭisaṅkhañāṇaṃ. (1466)<BR>
<BR>
<BR>
[SL Page 509] [\x 509/]     <BR>
<BR>
36<BR>
Attena vā attaniyena suñño<BR>
Dvidhātya'yaṃ saṅkhata dhammapuñjo,<BR>
Evaṃ catuddhā bahudhā chadhā'pi<BR>
Vipassato buddhimato abhiṇhaṃ. (1467)<BR>
37<BR>
Yā kho sikhāppattavipassanākhyā<BR>
Vuṭṭhānagāmīnica sānulomā,<BR>
Sāmuddakākīriva kūpayaṭṭhiṃ<BR>
Tilakkhaṇalambanikā babhūva. (1468)<BR>
38<BR>
Nahārudaddūlla mivaggipattaṃ<BR>
Saṅkhāradhammaṃ paṭiliyamānaṃ,<BR>
Vissaṭṭhadāraṃ'va upekkhakassa<BR>
Saṅkhārupekkhā'si mahesinoyā. (1469)<BR>
<BR>
<BR>
[SL Page 510] [\x 510/]     <BR>
<BR>
39<BR>
Āgrotrabhuñāṇa masesakhandhe<BR>
Tilakkhaṇa'ropaṇa ninnapoṇaṃ,<BR>
Vipassanāñāṇa manekabhedaṃ<BR>
Yade'ttha saṅkhepanayena vuttaṃ. (1470)<BR>
40<BR>
Vijjāya so māraji tāya tāya<BR>
Vipassanāñāṇagatāyu'peto,<BR>
Iccassa saṃvaḍḍhita kittivalli<BR>
Lokālavālamhi vikāsa māpa. (1471)<BR>
41<BR>
Muñjā isikaṃ asikosiyā'siṃ<BR>
Yathā karaṇḍā phaṇi muddhareyya,<BR>
Sabbaṅga paccaṅakgika mindriyaggaṃ.<BR>
Manomayaṃ rūpimito sarīrā. (1472)<BR>
<BR>
<BR>
[SL Page 511] [\x 511/]     <BR>
<BR>
42<BR>
Aññaṃ sarīraṃ abhinimmiṇitvā<BR>
Mahiddhimā iddhimatānu rūpaṃ,<BR>
Cetovasipakpattavasippadhāno<BR>
Yvākāsi veneyyajanānamatthaṃ. (1473)<BR>
43<BR>
Mahiddhiko tāyamanomayiddhi-<BR>
Saṅkhāta vijjāya samanvito so,<BR>
Iccassa abbhuggatakittirāvo<BR>
Nissesalokaṃ badhirīkarittha. (1474)<BR>
44<BR>
Ekopihutvā bahudhāca hoti<BR>
Yo hotice'ko bahudhāpi hutvā,<BR>
Kare tirobhāva mathāvibhāvaṃ<BR>
Mahiddhiko iddhimataṃ cariṭṭho. (1475)<BR>
<BR>
<BR>
[SL Page 512] [\x 512/]     <BR>
<BR>
45<BR>
Yathā nirālambanabhotalamhi<BR>
Yo iddhimā viṇṇavasi vasindo,<BR>
Vaje tiropabbata gehabhitti-<BR>
Pākāra macchidda masajjamāno. (1476)<BR>
46<BR>
Karoti ummujjanimujjaniddhiṃ<BR>
Yo vāripiṭṭheriva bhumipiṭṭhe,<BR>
Abhejjamāno salile salīlaṃ<BR>
Padappito yāti yathā pathavyā. (1477)<BR>
47<BR>
Pakkhī'va yo saṅkamate nabhamhi<BR>
Pallaṅka mābhujja mahānubhāvaṃ,<BR>
Mahiddhimantaṃ ravicandabimbaṃ<BR>
Sapāṇiphuṭṭho parimajjate yo. (1478)<BR>
<BR>
<BR>
[SL Page 513] [\x 513/]     <BR>
<BR>
48<BR>
Ābrahmalokāpi kalebarena<BR>
Vasaṃ pavatteti mahiddhimā yo,<BR>
Suvaṇṇakāroviya yaṃyadeva<BR>
Icchānurupābharaṇabbisesaṃ. (1479)<BR>
49<BR>
Yathicchitaṃ paccanubhoti jātu<BR>
Nānāvidhaṃ iddhividhaṃ jino yo,<BR>
So tāya vijjāya pi saṅgato'ti<BR>
Abbhuggato tassa yasopabandho. (1480)<BR>
50<BR>
Sotappasādabbisayaṃ yatheva<BR>
Addhānamaggaṃ paṭipannaposo,<BR>
Visuṃvisuṃ kāhaḷasaṅkhabheri-<BR>
Vīṇādisaddaṃ vividhaṃ suṇeyya. (1481)<BR>
51<BR>
Dūrantike mānusake ca dibbe<BR>
Ubhopisadde sukhume uḷāre,<BR>
Visuddhanimmānusaketa yena<BR>
So dibbasotena suṇāti nātho. (1482)<BR>
<BR>
<BR>
[SL Page 514] [\x 514/]     <BR>
<BR>
52<BR>
Samaṅgibhūtoti sadibbasota-<BR>
Saṅkhātavijjāya jitāri tāya,<BR>
Abbhuggato tassa kavībhigīta-<BR>
Silokasaddo'va silokasaddo. (1483)<BR>
53<BR>
Sarāgacittampi virāgacittaṃ<BR>
Sadosacittampi adosacittaṃ,<BR>
Samohacittampi vimoha cittaṃ<BR>
Saṅkhittavikkhittagatampi cittaṃ. (1484)<BR>
<BR>
<BR>
[SL Page 515] [\x 515/]     <BR>
<BR>
54<BR>
Mahaggatampī amahaggatampī<BR>
Sauttaraṃ citta manuttarampi,<BR>
Samāhitampī asamāhitampi<BR>
Vimuttacuttampya'vimuttacittaṃ. (1485)<BR>
55<BR>
Sakaṃ mukhaṅkaṃviya dappaṇamhi<BR>
Acchodake maṇḍanajātiko yo,<BR>
Paricca ceto parapuggalānaṃ<BR>
Yenā'bhijanāti vimuttaceto. (1486)<BR>
56<BR>
So tāya cetopariyābhidhāna-<BR>
Vijjāyu'peto,ti dayānidhāno,<BR>
Tilokagabbhe'ka vitānasobhā<BR>
Tatāna tassu'bbhavasetakitti. (1487)<BR>
<BR>
<BR>
[SL Page 516] [\x 516/]     <BR>
<BR>
57<BR>
Vijjāttayena'ṭṭhavidhāhi'māhi-<BR>
Vijjāhu'peta'ssa tathāgatassa,<BR>
Veneyyakundākaracandikābhaṃ<BR>
Vibhāti yāvajja yasosarīraṃ. (1488)<BR>
58<BR>
Sumaṇḍito saṃvutapātimokkha-<BR>
Saṅkhātasīlābharaṇena yena,<BR>
Irīyate yo karuṇa nidhāno<BR>
Tapodhano sīlavataṃ padhāno (1483)<BR>
59<BR>
Veḷupakpadānadivasena cāṭu-<BR>
Kammyena duteyyapahenakena,<BR>
So pāribhaṭyenapi muggasūpya-<BR>
Samena saccālikabhāsaṇena. (1490)<BR>
<BR>
<BR>
[SL Page 517] [\x 517/]     <BR>
<BR>
60<BR>
Agocaraṭṭhāna mupāsanena<BR>
Vikopaye kimpana pātimokkhaṃ,<BR>
Hitvā anācāramagocaraṃ taṃ<BR>
Care sadācārasugocaraṃ so. (1491)<BR>
61<BR>
Anuppamāṇesupi sabbadassi<BR>
Sāvajjadhammesu bhayānupassi,<BR>
Laddhaggamaggapaphalasiddhasīla-<BR>
Sikkhāya sikkhāgaru sikkhate so. (1492)<BR>
<BR>
<BR>
[SL Page 518] [\x 518/]     <BR>
<BR>
62<BR>
Khemaṃ disaṃ sañcaratī'ti pāti-<BR>
Mokkhādhisikkhācaraṇena tena,<BR>
Abbhuggato taccaraṇanu bandho<BR>
Ādiccabandhussa yasopabandho. (1493)<BR>
63<BR>
Kantampirūpāyatanādi chakkaṃ<BR>
Cakkhādinā so visayīkaritvā,<BR>
Nimitta'nubyañjanagāhi nātho<BR>
Nahoti yeni'ndriyasaṃvarena. (1494)<BR>
64<BR>
Cakkhādichadvāra masaṃvaritvā<BR>
Rāgādidhammā viharanta menaṃ,<BR>
Atvāssa veyyuṃ satisaṃvarena<BR>
Tassaṃvaratthaṃ paṭipajji yena. (1495)<BR>
<BR>
<BR>
[SL Page 519] [\x 519/]     <BR>
<BR>
65<BR>
Khemaṃdisaṃ so caraṇena tena<BR>
Jitindriyo indriyasaṃvarena,<BR>
Abbhuggato saṃcaratīti tassa<BR>
Tilokanāthassa siloka saddo. (1496)<BR>
66<BR>
Ye lābhasakkārasilokakāmā<BR>
Pāpicchake'cchāpakatāsamānā,<BR>
Kevi'dhaloke catupaccayānaṃ<BR>
Paṭikkhipitvā paṭisevanena. (1497)<BR>
67<BR>
Sāmantajappāya catubbidhassa<BR>
Iriyāpathassā'ṭhapanādināca,<BR>
Kuhāyanenā'lapanādināca<BR>
Saccaṃ hiyā'nuppiya bhāsanena. (1498)<BR>
<BR>
<BR>
[SL Page 520] [\x 520/]     <BR>
<BR>
68<BR>
Attā'vacaṭṭhānu'paropaṇena<BR>
Muggassa sūpyenava pāribhaṭyā,<BR>
Nemitta kattādivasena micchā-<BR>
Jīvena dujjīvika mācarantī. (1499)<BR>
69<BR>
Yatheva te no bhagavā kadāci<BR>
Kohaññavutyā'lapanādināca,<BR>
Nemitta nippesikatāya kiñci<BR>
Lāhena lābhaṃka nijigiṃsa nena. (1500)<BR>
70<BR>
Nimittasatthā'dipakāsanena<BR>
Ājīvasīlaṃ avikopayitvā,<BR>
Namaṇḍanatthaṃ na vibhusaṇatthaṃ<BR>
Davāya vā neva madāya neva. (1501)<BR>
<BR>
<BR>
[SL Page 521] [\x 521/]     <BR>
<BR>
71<BR>
Anuppabandhaṭṭhitiyā imassa<BR>
Kāyassa cā'bādha nisedhanatthaṃ,<BR>
Pavattiyā paggahanāya seṭṭha-<BR>
Cariyassa porāṇa khudāpanetuṃ. (1502)<BR>
72<BR>
Nūppādanatthañca navaṃ jighacchaṃ<BR>
Yātrāya kāyassa'navajjatāya,<BR>
Sukhaṃ vihārāya ca bhojanamhi<BR>
Mattaññuko bhuñjati piṇḍapātaṃ. (1503)<BR>
<BR>
<BR>
[SL Page 522] [\x 522/]     <BR>
<BR>
73<BR>
Tilokanātho caraṇena tena<BR>
Mattaññubhāvena hi bhojanamhi,<BR>
Khemaṃ disaṃ sañcaratīti loke<BR>
Abbhuggato tassa siloka saddo. (1504)<BR>
74<BR>
Divā nisajjāya ca caṅka mena<BR>
Tathā rajanyā'varaṇīya dhammā,<BR>
Suddhantaro dvīhi'riyāpathehi<BR>
Sapacchimevā paṭhamamhi yāme. (1505)<BR>
75<BR>
Vuṭṭhānasañño satisampajañño<BR>
Sa'majjhimasmiṃ muni dakkhiṇena,<BR>
Passena kappeti ca sīha seyyaṃ<BR>
Pāde padaṃ thokaka matibbidhāya. (1506)<BR>
<BR>
<BR>
[SL Page 523] [\x 523/]     <BR>
<BR>
76<BR>
Aṅgīraso jāgariyānuyoga-<BR>
Dhammena sammācaraṇena tena,<BR>
Khemaṃdisaṃ sañcaratīti tassa<BR>
Abbhuggato abbhutakitti ghoso. (1507)<BR>
77<BR>
Sambodhiyā saddahanā samiddha-<BR>
Visuddhasaddhācaraṇena tena,<BR>
Khemaṃdisaṃ sañcaratīti tassa<BR>
Abbhuggato abbhutakitti ghoso. (1508)<BR>
78<BR>
Guthaṃyathā pāpa jigucchanena<BR>
Ariyena lajjācaraṇena tena,<BR>
Khemaṃdisaṃ sañcaratīti loke<BR>
Abbhuggato tassasilokasaddo. (1509)<BR>
<BR>
<BR>
[SL Page 524] [\x 524/]     <BR>
79<BR>
Pāpāsamuttāsanalakkhaṇena<BR>
Ottappasaṅkhācaraṇena tena,<BR>
Khemaṃ disaṃ sañcaratīti loke<BR>
Abbhuggato tassa siloka saddo. (1510)<BR>
80<BR>
Anañña sādhāraṇa bāhu sacca-<BR>
Dhammena dhīmā'caraṇena tena,<BR>
Khemaṃdisaṃ sañcaratīti tassa<BR>
Samubbhavo'dāta yasosadhīso. (1511)<BR>
81<BR>
Thāmena daḷhena parakkamena<BR>
Viriyena vīro caraṇena tena,<BR>
Khemaṃdisaṃ sañcaratīti tassa<BR>
Samubbhavo' dāta yasosadhī so. (1512)<BR>
<BR>
<BR>
[SL Page 525] [\x 525/]     <BR>
<BR>
82<BR>
Cirakriyānussaraṇe'tisūra-<BR>
Tarāya satyā'caraṇena satthā,<BR>
Khemaṃdisaṃ sañcaratīti tassa<BR>
Yasopabandho visaribabhuva. (1513)<BR>
83<BR>
Anaññasāmaññagabhīrañāṇo<BR>
Ariyena paññācaraṇena tena,<BR>
Khemaṃdisaṃ sañcaratīti tassa<BR>
Yasopabandho visarībabhuva. (1514)<BR>
84<BR>
Yo diṭṭha dhammamhi sukhāvahassa<BR>
Vinissaṭassā'caraṇehi yassa,<BR>
Catukkajhānassa nikāmalābhī<BR>
Akicchalābhī bhagavā'si buddho. (1515)<BR>
85<BR>
Nikāmalābhehi catūhi rūpa-<BR>
Jjhānehi nātho caraṇehi tehi,<BR>
Khemaṃdisaṃ sañcaratīti loke<BR>
Abbhuggato tassa yaso pabandho. (1516)<BR>
<BR>
<BR>
[SL Page 526] [\x 526/]     <BR>
<BR>
86<BR>
Tīha'ṭṭhahi vijjāhi<BR>
Tipañcacaraṇehi'mehi sampantassa,<BR>
Vijjācaraṇa visuddhaṃ<BR>
Yasosarīraṃ virājate yāvajja (1517)<BR>
---------<BR>
Iti medhānandābhidhānenayatinā viracite sakalakavijana<BR>
Hadayānandadānanidāne jinavaṃsadīpe santike nidāne<BR>
Bhagavato vijjācaraṇa sampannoti<BR>
Nāmapaññattiyāabhidheya<BR>
Paridīpo<BR>
Ekavīsatimo saggo.<BR>
---------<BR>
<BR>
<BR>
[SL Page 527] [\x 527/]     <BR>
<BR>
Taṃkhopana bhavantaṃ gotamaṃ evaṃ kalyāṇo kittisaddo<BR>
Abbhuggato itipi so bhagavā sugatoti.<BR>
<BR>
Sobhanagamanattā sugatoti.<BR>
<BR>
1<BR>
Gamana māhu gatanti susobhanaṃ<BR>
Ariyamaggagatena sivaṃdisaṃ,<BR>
(Dutavilambita)tā'pagato gato<BR>
Itipi so sugato sugato siyā. (1518)<BR>
2<BR>
Gamana mācariyā ya manuttara-<BR>
Vibhavadaṃ pavadanti'ha sobhanaṃ,<BR>
Tadariyena gatena gato yato<BR>
Itipi so sugato sugato siyā. (1519)<BR>
3<BR>
Muni timaṇḍalachādanatapparo<BR>
Suparimaṇḍala mantaravāsakaṃ,<BR>
Kanakakattariyā sunivāsaye<BR>
Navadalaṃ kamalaṃ'va vikantayaṃ. (1520)<BR>
<BR>
<BR>
[SL Page 528] [\x 528/]     <BR>
<BR>
4<BR>
Kanakadāmavarena parikkhipaṃ<BR>
Paduma hattha mivo'pari bandhati,<BR>
Samuni thāvaravijjulatāsiri-<BR>
Musitacārikalebarabandhanaṃ. (1521)<BR>
5<BR>
Sirighaṇo ghanakañcanacetiye<BR>
Ratanakambalavattha mivā'hataṃ,<BR>
Taruṇabhānupabhāruṇacīvaraṃ<BR>
Sirisarīravare paṭisevati. (1522)<BR>
6<BR>
Samuni jālavinaddhamanohara-<BR>
Karatalehi sunīlamaṇippabhaṃ,<BR>
Upalapatta malaṅkurute yathā<BR>
Bhamaramamburuhehi sarovaro. (1523)<BR>
<BR>
<BR>
<BR>
[SL Page 529] [\x 529/]     <BR>
<BR>
7<BR>
Vajati sobhana mindasarāsana-<BR>
Jaṭitajaṅgamameruriva'ñjase,<BR>
Samaṇamaṇḍanamaṇḍitaviggaho<BR>
Itipi so sugato sugato siyā. (1524)<BR>
8<BR>
Suragajo'riva nandanakānanā<BR>
Maṇiguhāya harī'va yugandharā,<BR>
Navaravinduri'vā'maravāpito<BR>
Samadahaṃsavaro'va'hinikkhamaṃ. (1525)<BR>
9<BR>
Vanaguhāditapovanato subhaṃ<BR>
Vajati nikkhamiyā'samarūpimā,<BR>
Nirupamassiriyā bhusa mullasaṃ<BR>
Itipi so sugato sugato siyā. (1526)<BR>
<BR>
<BR>
[SL Page 530] [\x 530/]     <BR>
<BR>
10<BR>
Visaravipphuritā'mitaraṃsinā<BR>
Suparisekasuvaṇṇaraseni'va,<BR>
Vajati piñjarito vasudhambaraṃ<BR>
Itipi so sugato sugato siyā. (1527)<BR>
11<BR>
Karivaro'va karīhi purakkhato<BR>
Sakalapāpamalā'pagato sayaṃ,<BR>
Vajati vitamalehi nisevito<BR>
Itipi so sugato sugato siyā. (1528)<BR>
12<BR>
Asamabuddhavilāsalavena yo<BR>
Abhibhavaṃ sanarāmaravibbhamaṃ,<BR>
Paṭipathaṃ paṭipajjati sobhanaṃ<BR>
Itipi so sugato sugato siyā. (1529)<BR>
<BR>
<BR>
[SL Page 531] [\x 531/]     <BR>
<BR>
13<BR>
Purimapacchimadakkhiṇavāmato<BR>
Pabhavadehapabhāhi pahāsayaṃ,<BR>
Ratana'sītimitaṃ vajate bhuvi<BR>
Itipi so sugato sugato siyā. (1530)<BR>
14<BR>
Nigamagāmapurisu ca cārikaṃ<BR>
Carati yo karuṇāparicāriko,<BR>
Amitasattamanoratha māvahaṃ<BR>
Itipi so sugato sugato siyā. (1531)<BR>
15<BR>
Kumudapaṅkaja campakamālati-<BR>
Kusumavuṭṭhisuphassitaviggaho,<BR>
Vajati cārutaraṃ jalitiddhimā<BR>
Itipi so sugato sugato siyā. (1532)<BR>
<BR>
<BR>
[SL Page 532] [\x 532/]     <BR>
<BR>
16<BR>
Tagarakuṅkumalohita candana-<BR>
Surabhicuṇṇavikiṇṇamahāpathe,<BR>
Vajati gandhagajo viya sobhanaṃ<BR>
Itipi so sugato sugato siyā. (1533)<BR>
17<BR>
Turiyarāva satānugatatthuti-<BR>
Padasatehi abhitthutasagguṇo,<BR>
Vajati haṃsavilāsitagāmiyo<BR>
Itipi so sugato sugato siyā. (1534)<BR>
18<BR>
Suranarādivilocanabhājana-<BR>
Pivitarūpavilāsasudhāraso,<BR>
Vajati sīhavijambhitavikkamo<BR>
Itipi so sugato sugato siyā. (1535)<BR>
<BR>
<BR>
[SL Page 533] [\x 533/]     <BR>
<BR>
19<BR>
Caraṇatāmarasassiribhārataṃ<BR>
Anadhivāsini'vā'vanikāminī,<BR>
Vajati tamhi pavedhati kampati<BR>
Itipi so sugato sugato siyā. (1536)<BR>
20<BR>
Sukhumakunthakipakilalikamakkhikā-<BR>
Makasakīṭapaṭaṅakga manuddayo,<BR>
Vajati yo aviheṭhaya mañjase<BR>
Itipi so sugato sugato siyā. (1537)<BR>
21<BR>
 hapitacakkavaraṅkitadakkhiṇa-<BR>
Caraṇa paṅkaja piñjaritañjaso,<BR>
Vajati yo paṭhamaṃ yadi nikkhipaṃ<BR>
Itipi so sugato sugato siyā. (1538)<BR>
<BR>
<BR>
[SL Page 534] [\x 534/]     <BR>
<BR>
22<BR>
Anupalitta malehi samaṃ phusaṃ<BR>
Kamalakomalapādatalehi yo,<BR>
Vajati dhūtamalaṃ vasudhātalaṃ<BR>
Itipi so sugato sugato siyā. (1539)<BR>
23<BR>
Bhavati bheritalaṃ'va pakasārita-<BR>
Caraṇatāmarasehi suduggamaṃ,<BR>
Avanatunnataṭhāna mapāvanī<BR>
Itipi so sugato sugato siyā. (1540)<BR>
24<BR>
Paṭhavitu'bbhavapaṅkajamuddhani<BR>
 hapitakomalapādatalambujo,<BR>
Vajati reṇupisaṅgasubhaṅgimā<BR>
Itipi so sugato sugato siyā. (1541)<BR>
<BR>
<BR>
[SL Page 535] [\x 535/]     <BR>
<BR>
25<BR>
Vajati antamaso'palasakkharā<BR>
Sakalikākaṭhelā'pi sakaṇṭakā,<BR>
Apavajanti pathā dipaduttame<BR>
Itipi so sugato sugato siyā. (1542)<BR>
26<BR>
Nijapadaṃ atidura manuddharaṃ<BR>
Atisamīpa manikkhipa mañjase,<BR>
Vajati gopphakajānu maghaṭṭayaṃ<BR>
Itipi so sugato sugato siyā. (1543)<BR>
<BR>
<BR>
[SL Page 536] [\x 536/]     <BR>
<BR>
27<BR>
Atilahuṃ sanikaṃ samitindriyo<BR>
Na carate carate jutiyu'jjalaṃ.<BR>
Bhuvi same visame asamo samaṃ<BR>
Itipi so sugato sugato siyā. (1544)<BR>
28<BR>
Anavalokiya uddhamadhodisaṃ<BR>
Anudisañca catuddisa mañjase,<BR>
Vajati yo yugamatta mapekkhako<BR>
Itipi so sugato sugato siyā. (1545)<BR>
29<BR>
Timadabandhurasindhurakesarī-<BR>
Gativilāsaviḍambanavikkamo,<BR>
Vajati pādatalaṅka madassayaṃ<BR>
Itipi so sugato sugato siyā. (1546)<BR>
<BR>
<BR>
[SL Page 537] [\x 537/]     <BR>
<BR>
30<BR>
Nirupamajjutiyā purisāsabho<BR>
Vasabharājaparājitavikkamo,<BR>
Vajati sañjanayaṃ janasammadaṃ<BR>
Itipi so sugato sugato siyā. (1547)<BR>
31<BR>
Suriyaraṃsi sameti pavāyati<BR>
Kusumagandhasugandhasamīraṇe,<BR>
Vajati tabbimalañjasamajjhago<BR>
Itipi so sugato sugato siyā. (1548)<BR>
32<BR>
Jaladharā purato jalabindavo<BR>
Naramarū kusumāti kirantipi,<BR>
Tadupasattarajamhi pathe vaje<BR>
Itipi so sugato sugato siyā. (1549)<BR>
<BR>
<BR>
[SL Page 538] [\x 538/]     <BR>
<BR>
33<BR>
Ruciracāmarachattadharāmarā-<BR>
Suranarehi'pi gacchati sakkato,<BR>
Garukato mahito patimānito<BR>
Itipi so sugato sugato siyā. (1550)<BR>
34<BR>
Yadi migindagajindaturaṅgama-<BR>
Migavihaṅgamanādasupūjito,<BR>
Vajati pupphavitānadharo sire<BR>
Itipi so sugato sugato siyā. (1551)<BR>
35<BR>
Nayanatoraṇacārutara'ñjase<BR>
Parilasanti gate jinakuñjare,<BR>
Sakasakā'bharaṇāni'pi pāṇinaṃ<BR>
Itipi so sugato sugato siyā. (1552)<BR>
<BR>
<BR>
[SL Page 539] [\x 539/]     <BR>
<BR>
36<BR>
Bhavati acchariyabbhutamaṅgala-<BR>
Chaṇamahussavakeḷinirantaraṃ,<BR>
Tibhuvanaṃ sugate sugate pathe<BR>
Itipi so sugato sugato siyā. (1553)<BR>
37<BR>
Siva masaṅkhatadhātu manuttaraṃ<BR>
Paramasundaraṭhāna manāsavaṃ,<BR>
Vigatajātijarāmaraṇaṃ gato<BR>
Itipi so sugato sugato siyā. (1554)<BR>
38<BR>
Murajadundubhichidda mivo'pari<BR>
Nabhasi yāvabhavagga masaṃvuṭaṃ,<BR>
Vivaṭa kameti yadubbhavapaṅkaja-<BR>
Pamitiyā jinasaṅkha mapādise. (1555)<BR>
<BR>
<BR>
[SL Page 540] [\x 540/]     <BR>
<BR>
39<BR>
Yadapi maṇḍanabhumi subodhiyā<BR>
Acalaṭhāna manaññavalañjiyaṃ,<BR>
Lalitapiñjakalāpanibho yahiṃ<BR>
Vijayabodhi idāni'pi rājate. (1556)<BR>
40<BR>
Paṭhama mubbhava mantapabhaṅguraṃ<BR>
Vasumatīyuvatihadayopamaṃ,<BR>
Tada'pi kasundaraṭhāna mupāgato<BR>
Itipi so sugato sugato siyā. (1557)<BR>
41<BR>
Yadapi bodhipadanti pavuccati<BR>
Ariyañāṇamihagga manuttaraṃ,<BR>
Yada'pi ñāṇa manāvaraṇaṃ tathā<BR>
Nikhilañeyyapathā'nativattanaṃ. (1558)<BR>
<BR>
<BR>
[SL Page 541] [\x 541/]     <BR>
<BR>
42<BR>
Purimajātisu pūritapārami-<BR>
Balavapaccayasantiparāyaṇo,<BR>
Tada'pi sundaraṭhāna mupāgato<BR>
Itipi so sugato sugato siyā. (1559)<BR>
43<BR>
Ariyamaggacatukkapahīṇakaṃ<BR>
Napunare'ti kilesagataṃ sataṃ,<BR>
Apunarāgamanaṃ sugato yato<BR>
Itipi so sugato sugato siyā. (1560)<BR>
<BR>
<BR>
[SL Page 542] [\x 542/]     <BR>
<BR>
44<BR>
Sumati suṭhugato paṇidhānato<BR>
Ppabhuti yāva jayāsanupāsanaṃ,<BR>
Tidasapāramiyo paripūrayaṃ<BR>
Itipi so sugato sugato siyā. (1561)<BR>
45<BR>
Tadubhayantabhavābhavadiṭṭhiyo<BR>
Anupagamma gato hitamāvahaṃ,<BR>
Paṭipadāya hi suṭṭhutarāya yo<BR>
Itipi so sugato sugato siyā. (1562)<BR>
46<BR>
Rucirabhāratibhattutibhocatu-<BR>
Parisamajjhagato viyakesari,<BR>
Gadati vītabhayo giramāsabhiṃ<BR>
Itipi so sugato sugato siyā. (1563)<BR>
<BR>
<BR>
[SL Page 543] [\x 543/]     <BR>
47<BR>
Surabhinā mukhatāmarase vacī-<BR>
Sucaritappabhavena subhāsitaṃ,<BR>
Gadati dhammasabhaṃ parivāsayaṃ<BR>
Itipi so sugato sugato siyā. (1564)<BR>
48<BR>
Ratikaraṃ karavīkavirāvato<BR>
Paṭutaraṃ sutaraṃ sarasaṃ giraṃ,<BR>
Gadati sotarasaṃ parisattare<BR>
Itipi so sugato sugato siyā. (1565)<BR>
49<BR>
Gadati sabbavacīduritehi yo<BR>
Pavirato abhisandhiya bhindiya,<BR>
Avitathena tathañca kathaṅkathā<BR>
Itipi so sugato sugato siyā. (1566)<BR>
<BR>
<BR>
[SL Page 544] [\x 544/]     <BR>
<BR>
50<BR>
Thirakathaṃ nakadāvi visaṃvado<BR>
Gadati paccayikaṃ acalācalaṃ,<BR>
Parisago catusaccadaso sadā<BR>
Itipi so sugato sugato siyā. (1567)<BR>
51<BR>
Sahitabhinnajanesudayāparo<BR>
Anupadāniyameva'bhisandhiyaṃ,<BR>
Gadatiyovacanaṃpaṭigaṇhiyaṃ<BR>
Itipi so sugato sugato siyā. (1568)<BR>
52<BR>
Piyakaraṃ sukumārataraṃ giraṃ<BR>
Sutisukhaṃ sugamaṃ hadayaṅgamaṃ,<BR>
Gadati nela manelagalaṃ yato<BR>
Itipi so sugato sugato siyā. (1569)<BR>
<BR>
<BR>
[SL Page 545] [\x 545/]     <BR>
<BR>
53<BR>
Vihitavāṇivilāsinisaṅgamo<BR>
Sumati sāmayikaṃ samayaṃ vidū,<BR>
Gadati bhuta pavatti manaññathā<BR>
Itipi so sugato sugato siyā. (1570)<BR>
54<BR>
Gadati ñeyyapadatthavido sadā<BR>
Janahitattha manatthapanūdanaṃ,<BR>
Gadita matthagataṃ ubhayatthadaṃ<BR>
Itipi so sugato sugato siyā. (1571)<BR>
<BR>
<BR>
[SL Page 546] [\x 546/]     <BR>
<BR>
55<BR>
Sakalasaṅkhatadhammavimuttiyā<BR>
Gadati damma masaṅkhadhātuyā,<BR>
Ariyamaggaphalehi'pi nissitaṃ<BR>
Itipi so sugato sugato siyā. (1572)<BR>
56<BR>
Vinayavādi vineyyajane yato<BR>
Vinayanattha manattanayatvitaṃ,<BR>
Vinayanissitakaṃ gadate kathaṃ<BR>
Itipi so sugato sugato siyā. (1573)<BR>
57<BR>
Hadayakosanidhānavatiṃ sadā<BR>
Sadupamaṃ pariyantavatiṃ kathaṃ,<BR>
Gadati mañjugado vadanaṃ varo<BR>
Itipi so sugato sugato siyā. (1574)<BR>
<BR>
<BR>
[SL Page 547] [\x 547/]     <BR>
<BR>
58<BR>
Muni rasaṅkuvitānanapaṅkajo<BR>
Purimameva giraṃ parisantare,<BR>
Gadati aṭṭhavidhaṅgikaka māsabhiṃ<BR>
Itipi so sugato sugato siyā. (1575)<BR>
59<BR>
Avitathaṃ vitathampi niratthaka-<BR>
Mapi kathaṃ suṇataṃ piya mappiyaṃ,<BR>
Nahivadanti kadāci tathāgatā<BR>
Itipi so sugato sugato siyā. (1576)<BR>
<BR>
<BR>
[SL Page 548] [\x 548/]     <BR>
<BR>
60<BR>
Avitthaṃ suṇataṃ pakiya mappiyaṃ<BR>
Abhivadantī sadatthasitaṃ kathaṃ,<BR>
Ya'dahivoharaṇe samayaññuno<BR>
Itipi so sugato sugato siyā. (1577)<BR>
61<BR>
Tāya tāya'bhisāvayaṃ janataṃ sakāya niruttiyā<BR>
Ehisāgatavādi gotamagottaketu tathāgato,<BR>
Mūlamāgadhibhāsayā gadate sabhaṃ kaparitosayaṃ<BR>
Tena so bhuvanattaye sugato siyāti suvissuto. (1578)<BR>
<BR>
<BR>
[SL Page 549] [\x 549/]     <BR>
<BR>
62<BR>
Lokaṃ lokappabhavaṃ<BR>
Lokanirodhañca lokamokkhūpāyaṃ,<BR>
Catubhī abhisamayehi<BR>
Nātho sammā gato tato so sugato. (1579)<BR>
---------<BR>
Iti medhānandābhidhānena yatināna viracite sakalakavijana<BR>
Hadayānandadānanidāne jinavaṃsadīpe santikeka nidāne<BR>
Bhagavato sutagoti paññattiyā<BR>
Abhidheya paridīpo.<BR>
Bāvīsatimo saggo.<BR>
---------<BR>
<BR>
<BR>
[SL Page 550] [\x 550/]     <BR>
<BR>
Taṃkhopana bhavantaṃ gotamaṃ evaṃ kalyāṇo<BR>
Kittisaddo abbhuggato.<BR>
Itipiso bhagavā lokavidūti.<BR>
<BR>
1<BR>
Tassa sa (dodhaka) lakkhaṇacāru-<BR>
Cakkavara'ṅkitapādatalassa,<BR>
Lokavidū'tipi yāva bhavaggā<BR>
Ekasilokaravo udapādi. (1580)<BR>
2<BR>
Lakkhaṇamūlanirodhanirodho-<BR>
Pāyavasena paki lokakamasesaṃ,<BR>
Yo paṭivijjhi tilokahito kagho<BR>
Lokavidūti pavuccati tasmā. (1581)<BR>
3<BR>
Lokamidheva kalebaramatte<BR>
Lokanidānanirodhamavedi,<BR>
Lokanirodhakaraṃka paṭipattiṃ<BR>
Lokavidūti pavuccati tasmā. (1582)<BR>
<BR>
<BR>
[SL Page 551] [\x 551/]     <BR>
<BR>
4<BR>
Lokamahambudhipāragu satta-<BR>
Saṅkhatabhājanalokapabhedaṃ,<BR>
So bhagavā'navasesamavedi<BR>
Lokavidūti pavuccati tasmā. (1583)<BR>
5<BR>
So hi bhavābhavadaṭṭhisabhāva-<BR>
Ñāṇanulomikakhantipabhedaṃ,<BR>
Āsayadhamma mabujjhi pajānaṃ<BR>
Lokavidūti pavuccati tasmā. (1584)<BR>
<BR>
<BR>
[SL Page 552] [\x 552/]     <BR>
<BR>
6<BR>
Pātubhavaṃ sati kāraṇalābhe<BR>
Sattavidhānusayampi janānaṃ,<BR>
So paṭivijjhi vicaṭṭitaloko<BR>
Lokavidūti pavuccati tasmā. (1585)<BR>
7<BR>
Rajjanadussanamuyhanasaddhā-<BR>
Buddhivitakkavimissavasena,<BR>
So caritaṃ paṭivijjhi pajānaṃ<BR>
Lokavidūti pavuccati tasmā, (1586)<BR>
8<BR>
Hīnapaṇīta'dhimuttivasena<BR>
Dubbidhameva'dhimutti mavedi,<BR>
Lokaniruttivido janatāya<BR>
Lokavidūti pavuccati tasmā. (1587)<BR>
<BR>
<BR>
[SL Page 553] [\x 553/]     <BR>
<BR>
9<BR>
Apparajakkha manussadapāpaṃ<BR>
Ussadapāpa muḷārarajakkhaṃ,<BR>
Dubbidhalokamabujjhi yatoso<BR>
Lokavidūti pavuccati tasmā. (1588)<BR>
10<BR>
Indriyapubbaparopariyatti-<BR>
Ñāṇapabho tikhiṇindriyalokaṃ,<BR>
So paṭivijjhika mudindriyalokaṃ<BR>
Lokavidūti pavuccati tasmā. (1589)<BR>
11<BR>
Vaṭṭavivaṭṭapatiṭṭha masādhu-<BR>
Sādhusabhāvagataṃ bhagavā so,<BR>
Dvāktike'taraloka mavedi<BR>
Lokavidūti pavuccati tasmā. (1590)<BR>
<BR>
<BR>
[SL Page 554] [\x 554/]     <BR>
<BR>
12<BR>
Sādhupasatthasadattaniyāmaṃ<BR>
Ñāpayituṃ sukarāsukarampi,<BR>
Sattanikāyamavedi yato so<BR>
Lokavidūti pavuccati tasmā. (1591)<BR>
13<BR>
Kammakilesavipākavibandha-<BR>
Muttyavimuttigate paṭivijjhi,<BR>
Bhabbajaneya mabhabbajane so<BR>
Lokavidūti pavuccati tasmā. (1592)<BR>
14<BR>
Nipphalatāya navuttamananta-<BR>
Sattapamāṇa manāvaraṇena,<BR>
Ñāṇabalena sayaṃ viditaṃhi<BR>
Lokavidūti pavuccati tasmā. (1593)<BR>
<BR>
<BR>
[SL Page 555] [\x 555/]     <BR>
<BR>
15<BR>
Vuttanayeni'ha so muni satta-<BR>
Lokamanekavidhaṃ paṭivijjhi<BR>
Sattanikāyasarojavane'ṇo<BR>
Lokavidūti pavuccati tasmā. (1594)<BR>
16<BR>
Paccayasaṇṭhitikaṃ paṭivijjhi<BR>
Saṅkhatalokamasaṅkhatadassi,<BR>
Ekavidhampyavaropitaloko<BR>
Lokavidūti pavuccati tasmā. (1595)<BR>
17<BR>
Ruppaṇalakkhaṇato'khilarūpaṃ<BR>
Nāmasalakkhaṇato catunāmaṃ,<BR>
Dubbidhaloka mavedi munindo<BR>
Lokavidūti pavuccati tasmā. (1596)<BR>
<BR>
<BR>
[SL Page 556] [\x 556/]     <BR>
<BR>
18<BR>
Lokahito sukhadukkhamupekkhā-<BR>
Vedayitattikato suvibhattaṃ,<BR>
So bhagavā kapaṭivijjhi tilokaṃ<BR>
Lokavidūti pavuccati tasmā. (1597)<BR>
19<BR>
Pañcavidhaṃka muni bandhavasenā-<BR>
Hāravasena catubbidhalokaṃ,<BR>
Lokapadīpanibho paṭivijjhi<BR>
Lokavidūti pavuccati tasmā. (1598)<BR>
20<BR>
Advayavādi saḷāyatanākhya-<BR>
Chabbidhalokamavedi jino so,<BR>
Sattavidhampi manaṭṭhitilokaṃ<BR>
Lokavidūti pavuccati tasmā. (1599)<BR>
<BR>
<BR>
[SL Page 557] [\x 557/]     <BR>
<BR>
21<BR>
Lābhapabhutika maṭṭhavidhampi<BR>
Lokasabhāvamavedi yato so,<BR>
Sakyamunī navasantanivāse<BR>
Lokavidūti pavuccati tasmā. (1600)<BR>
22<BR>
So dasabārasadhā'yatanānaṃ<BR>
Bhedavasena tilokapadīpo,<BR>
Lokamavedi tilakkhaṇavedī<BR>
Lokavidūti pavuccati tasmā. (1601)<BR>
23<BR>
Dhātuvasena yato suvibhattaṃ<BR>
Loka matha'ṭṭhadasapparimāṇaṃ,<BR>
Saṅkhatalokabhido paṭivijjhi<BR>
Lokavidūti pavuccati tasmā. (1602)<BR>
<BR>
<BR>
[SL Page 558] [\x 558/]     <BR>
24<BR>
So maṇikañcanarūpiyamuttā-<BR>
Saṅkhapavālasilākaṭhalādiṃ,<BR>
Lokamavedi atindriyabaddhaṃ<BR>
Lokavidūti pavuccati tasmā. (1603)<BR>
25<BR>
Rukkhalatāphalapallavapatta-<BR>
Pupphapakarāgapabhedavasena,<BR>
So sukhumantaralokamavedi<BR>
Lokavidūti pavuccati tasmā. (1604)<BR>
26<BR>
Yattakamevu'tujaṭṭhakalāpa-<BR>
Rapagataṃ ihabhājanaloke,<BR>
Vijjati tampaṭivijjhi asesaṃ<BR>
Lokavidūti pavuccati tasmā. (1605)<BR>
<BR>
<BR>
[SL Page 559] [\x 559/]     <BR>
<BR>
27<BR>
So bhagavā himavatta pamāṇaṃ<BR>
Aṭṭhamahānirayādi pamāṇaṃ,<BR>
Nāgasupaṇṇavimāna pamāṇaṃ<BR>
Brahmasurāsuraloka pamāṇaṃ. (1606)<BR>
28<BR>
Paṃsujalānilabhumi pamāṇaṃ<BR>
Dīpasavantisamudda pamāṇaṃ,<BR>
Merumahidharakūṭa pamāṇaṃ<BR>
Kappatarūravicanda pamāṇaṃ. (1607)<BR>
29<BR>
Paccayasaṅkhatadhammasamuhaṃ<BR>
Bhājanalokagataṃ sakalampi,<BR>
Uddhamadhotiriyaṃpaṭivijjhi<BR>
Lokavidūti pavuccatitasmā. (1608)<BR>
<BR>
<BR>
[SL Page 560] [\x 560/]     <BR>
<BR>
30<BR>
Lokālokakaro tilokatilakoso sattalokaṃ imaṃ<BR>
Bujjhitthā'nusayāsayādividhinā saṅkhāralokaṃ tathā,<BR>
Āhārādipamāṇatādividhinā okāsalokaṃ yato<BR>
Tasmā lokavidūti vuccati jino saṅkhāraloka'ntago. (1609)<BR>
---------<BR>
Itimedhānandābhidhānena yatinā viracite sakalakavijana<BR>
Hadayānandadānanidāne jinavaṃsadīpe santikenidāne<BR>
Bhagavatolokavidūti nāmapaññattiyā<BR>
Abhidheyaparidīpo<BR>
Tevīsatimosaggo<BR>
---------<BR>
<BR>
<BR>
[SL Page 561] [\x 561/]     <BR>
Taṃkhopana bhavantaṃ gotamaṃ evaṃ kalyāṇo kittisaddo<BR>
Abbhuggato itipi so bhagavā anuttaro<BR>
Purisadammasārathīti<BR>
<BR>
1<BR>
Abhāvato paramatarassa kassaci<BR>
Janassa sagguṇavisarehi attanā,<BR>
Samāsanibbacananayena so muni<BR>
Anuttaro sasi (rucirā)'nanambujo. (1610)<BR>
2<BR>
Tathāhi so narahari sīlasampadā-<BR>
Guṇeni'maṃ abhibhavate sadevakaṃ,<BR>
Samādhinā varamatiyā vimuttiyā<BR>
Vimuttidassanaguṇasampadāyapi. (1611)<BR>
3<BR>
Yato navijjati adhisīlasampadā-<BR>
Samādhidhipabhutiguṇehi tassamo,<BR>
Kutonu vijjati'ha taduttarītaro<BR>
Siyā tatopya'ya masamo mahāmuti. (1612)<BR>
<BR>
<BR>
<BR>
[SL Page 562] [\x 562/]     <BR>
<BR>
4<BR>
Nirūpamo asamamunīhi somuni<BR>
Yato samo asamasamo siyā tato,<BR>
Tathāgatassi'ha dutiyassa kassaci<BR>
Abhāvato adutiyako tathāgato. (1613)<BR>
5<BR>
Yato navijjati paṭimāpi tassamā<BR>
Samo tadā'samatanusampadāyapi,<BR>
Sahāyako nahi paṭividdhabodhiyā<BR>
Tato yamappaṭima'sahāyako muni. (1614)<BR>
6<BR>
Kalebarenapi abhirūpahārinā<BR>
Guṇehi tappaṭisamapuggalo nahi,<BR>
Nacatthi pāvacanavibhāgakapakpane<BR>
Sayaṃ vinā bhuvi paṭibhāgapuggalo. (1616)<BR>
<BR>
<BR>
[SL Page 563] [\x 563/]     <BR>
<BR>
7<BR>
Anaññagocaravarabodhisiddhiyā<BR>
Sa'haṃ sayambhuti paṭipuggalonahi,<BR>
Paṭiññamappayitu malaṃ sayaṃ vinā,<BR>
Anuttaro'tipi naradammasārathi. (1616)<BR>
8<BR>
Sudantapuggaladamitabbapuggale<BR>
Dameti sārayati adantapuggale,<BR>
Yato jino vinayanupāyakovido<BR>
Anuttaro'tipi naradammasārathi. (1617)<BR>
<BR>
[SL Page 564] [\x 564/]     <BR>
<BR>
9<BR>
Yathā haye mudukaguṇekhana sārathi<BR>
Tathāgato sugatikathāya dhammiyā,<BR>
Dameti sārayati tathā tathāgate<BR>
Anuttaro'tipi naradammasārathi. (1618)<BR>
10<BR>
Yathā haye pharusaguṇena sārathi<BR>
Apāyatajjanavidhinā tathāgato,<BR>
Dameti sārayati tathā tathāgate<BR>
Anuttaro'tipi naradammasārathi. (1619)<BR>
11<BR>
Adammiye mudupharusena sārathi<BR>
Yathā'bhimārayati tathā tathāgato,<BR>
Jahātya'novadiya nacānusāsiya<BR>
Anuttaro'tipi naradammasārathi. (1620)<BR>
<BR>
<BR>
[SL Page 595] [\x 595/]     <BR>
<BR>
12<BR>
Karī'bhidhāvati damakena sārito<BR>
Puratthimādisu disameva kevalaṃ,<BR>
Anuttarena hi naradammasārathi-<BR>
Jinena sāritapurisānatādisā. (1621)<BR>
13<BR>
Nisajja katthaci sayanāsanamhi te<BR>
Disāsu aṭṭhasu atisaṅakgacārino,<BR>
Vidhāvare turitamanuttaraṃ disaṃ<BR>
Anuttaro'tipi naradammasārathi. (1622)<BR>
14<BR>
Patiṭṭhite muni'radhisīlasikkhayā<BR>
Vasī'nusāsiya adhicittasikkhayā,<BR>
Yathārahaṃ damayati bhabbapuggale<BR>
Anuttaro'tipi naradammasārathi. (1623)<BR>
<BR>
<BR>
[SL Page 566] [\x 566/]     <BR>
<BR>
15<BR>
Samāhite muni radhicittasikkhayā<BR>
Vipassanāya'pi samaṇe'nusāsiya,<BR>
Yathārahaṃ damayati bodhanārahe<BR>
Anuttaro'tipi naradammasārathi. (1624)<BR>
16<BR>
Tathuparūpari paṭivedhapattiyā<BR>
Yathākkamaṃ anariyasekkhapuggale,<BR>
Dameti so vinayati lokanāyako<BR>
Anuttaro'tipi naradammasārathi (1625)<BR>
<BR>
<BR>
[SL Page 567] [\x 567/]     <BR>
<BR>
17<BR>
Vineyyabandhavamanakundacandimā<BR>
Vinesi kosalamagadhādhipādayo,<BR>
Anekakhattiyapurise vināyako<BR>
Anuttaro'tipi naradammasārathi. (1626)<BR>
18<BR>
Kudiṭṭhikuñjarahari kūṭadantabhu<BR>
Surādibhūsurapurise vibhāvino<BR>
Jināsabho vinayi yato'nusāsiya<BR>
Anuttaro'tipi naradammasārathi. (1627)<BR>
19<BR>
Upālināmikapamukhe durāsade<BR>
Vināyako gahapatipaṇḍite puthu<BR>
Vinesi so upanayanakkhame yato<BR>
Anuttaro'tipi naradammasārathi. (1628)<BR>
<BR>
<BR>
[SL Page 568] [\x 568/]     <BR>
<BR>
20<BR>
Asaccadiṭṭhikamapi saccakavhayaṃ<BR>
Anaññavenayikanigaṇṭhanāyakaṃ<BR>
Vinesi tappabhutidigambare jino<BR>
Anuttaro'tipi naradammasārathi. (1629)<BR>
21<BR>
Jināsabho sabhiyasubhaddasaññino<BR>
Tappassino timisabhido sadhammiyā<BR>
Kathāyi'tobahi samaṇepi sikkhayi<BR>
Anuttaro'tipi naradammasārathi. (1630)<BR>
22<BR>
Damesi somuni uruvelakassapa-<BR>
Gayādikassapajaṭilādike yato,<BR>
Jaṭādhare vijaṭitajālinījaṭo<BR>
Anuttaro'tipi naradammasārathi. (1631)<BR>
<BR>
<BR>
[SL Page 569] [\x 569/]     <BR>
<BR>
23<BR>
Pahāṇasaṃvaravinayuttaro muni<BR>
Anekakhattiyasamaṇepi sāsane,<BR>
Vinesi sārathiriva uttaruttariṃ<BR>
Anuttaro'tipi naradammasārathi. (1632)<BR>
24<BR>
Manussasoṇitapisitāsanehi so<BR>
Vinesi pīvarajaṭharaṃ nisācaraṃ,<BR>
Sughoramānavaka manekarakkhase<BR>
Anuttaro'tipi naradammasārathi, (1633)<BR>
25<BR>
Vināyako suvinayi rāhunāmikaṃ<BR>
Mahattabhāvika masurādhipaṃ yato,<BR>
Surādhipappabhutisure tathā'sure<BR>
Anuttaro'tipi naradammasārathi. (1634)<BR>
<BR>
<BR>
[SL Page 570] [\x 570/]     <BR>
<BR>
26<BR>
Pajāpatiṃ nikhilapajānukampako<BR>
Bakābhidhānikampi tucchaladdhikaṃ,<BR>
Vinesi so naditaranīrajāsane<BR>
Anuttaro'tipi naradammasārathi. (1635)<BR>
27<BR>
Kasaṅkusehi'pi avineyyake yato<BR>
Tiracchajātikapurise narāsabho,<BR>
Vinesi so tisaraṇasilasaṃvare<BR>
Anuttaro'tipi naradammasārathi. (1636)<BR>
28<BR>
Kapolasecanamadakaṇṇacāmaraṃ<BR>
Hutāsanāsanirivabhiṃsanaṃ yato,<BR>
Damesi māraji dhanapālakuñjaraṃ<BR>
Anuttaro'tipi naradammasārathi. (1637)<BR>
<BR>
<BR>
[SL Page 571] [\x 571/]     <BR>
<BR>
29<BR>
Vinesi somuni himavantavāsinaṃ<BR>
Patāpapajjala mapalālabhoginaṃ,<BR>
Kharaṃ bhayaṅakkara maravālabhoginaṃ<BR>
Anuttaro'tipi naradammasārathi. (1638)<BR>
30<BR>
Nando'panandu'ragapatiṃ mahodara-<BR>
Cūlodaroragapamukhe ca nibbise,<BR>
Dhumassikhā'nalasikhabhogīno akā<BR>
Tenā'pyanuttaranaradammasārathi. (1639)<BR>
31<BR>
Damanupāyakovido hi bodhaneyyabandhave<BR>
Ariyamaggavīthibhāsuraṃ varaṃ sivamapakuraṃ,<BR>
Paṭipadārathena sārayi yatheva sārathi<BR>
Purisadammasārathiti vuccate anuttaro. (1650)<BR>
---------<BR>
Itimedhānandābhidhānena yatinā varacite sakalakavijana<BR>
Hadayānanda dānanidāne jinavaṃsadīpe santikenidāne<BR>
Bhagavato anuttaro purisadammasārathīti nāma<BR>
Paññattiyā abhidheya paridīpo<BR>
Catubbīsatimosaggo.<BR>
---------<BR>
<BR>
<BR>
[SL Page 573] [\x 573/]     <BR>
<BR>
Taṃkhopana bhavantaṃ gotamaṃ evaṃ kalyāṇekitti<BR>
Saddo abbhuggato itipi sobhagavā<BR>
Satthā devamanussānaṃti.<BR>
---------<BR>
1<BR>
Kantāraṃ kharatakkaraṃ nirudakaṃ kattāramotārimaṃ<BR>
Kantāraṃ migarājakuñjaramahā (saddulavikkīḷitaṃ),<BR>
Kantāraṃ avatārabhurijanataṃ yo satthavāho sudhi<BR>
Tāretvā nayate dayāparavaso khemantabhumiṃ yathā. (1641)<BR>
2<BR>
Iccevaṃkaruṇānidhānahadayo saṃsāradukkhāture<BR>
Satte jātijarāvikāramaraṇassokādikantārato,<BR>
Tāretvā dasasaṃkilesagahanā pāpesi khemaṃpuraṃ<BR>
Tasmā satthupasatthakittivisaro satthā'ti sampattharī. (1642)<BR>
<BR>
<BR>
[SL Page 574] [\x 574/]     <BR>
<BR>
3<BR>
Atthā'natthavicāraṇā'ticaturo lokuttaratthena'pi<BR>
Yasmā sāsati lokiyena ubhayena'tthenalokaṃ imaṃ,<BR>
Sabrahmaṃ sanarāmaraṃ sasamaṇaṃ sabrāhmaṇaṃ yohi so<BR>
Satthā'tveva pasatthakittinikaro satthāramabbhuggato. (1643)<BR>
4<BR>
Bhītiṃ jātijarārujādikasiraṃ nissāya jātaṃhi yo<BR>
Satthā satthadharorivā'rivisaraṃ nikkhittasattho sadā,<BR>
Sattānaṃ tasasate vihiṃsati dhiyā siddhatthasāro tato<BR>
So satthā'ti yasosarīrasurabhī lokattayaṃ vyāpayī. (1644)<BR>
5<BR>
Lokatthābhirato anatthavirato jātyādikantārato<BR>
Uttāretica satthavāhasadiso yo atthadhammenavā,<BR>
Satte sāsati hiṃsatī'ti janatāsantānajātaṃ bhayaṃ<BR>
Vuttā'nvatthavasena sohibhagavā satthāti vaṇṇīyate. (1645)<BR>
<BR>
<BR>
[SL Page 575] [\x 575/]     <BR>
<BR>
Taṃkhopanabhavantaṃ gotamaṃ evaṃkalyāṇe kittisaddo<BR>
Abbhuggato itipiso bhagavā buddhoti.<BR>
---------<BR>
6<BR>
Yo saṅkhāravikāralakkhaṇaparosaṅkhārapaññattisu<BR>
Ñeyyatthesva'nanussutesu purimaṃ cattāri saccāni'pi,<BR>
Bujjhitvā'cariyopadesarahito tattheva sabbaññutaṃ<BR>
Patto ñāṇabalesu pāpuṇi vasībhāvaṃ sayamabhuka sayaṃ. (1646)<BR>
<BR>
<BR>
[SL Page 576] [\x 576/]     <BR>
<BR>
7<BR>
Bodhetā'ti pajāya nibbacanato saccāni so bujjhitā<BR>
Saccānīti'pi saccavādi bhagavāka nissesañeyyassapi,<BR>
Matyā bujjhanasattiyā mahatiyā yasmā samaṅakgī tato<BR>
Buddho nāmasiyāti kittivisaro tambuddhamabbhuggato. (1647)<BR>
8<BR>
Yesaṃja bodhanavasattiyā sumatiyā cā'naññaneyyo sayaṃ<BR>
Buddhattā ca yathāvikāsapadumaṃ so bujjhanaṭṭhenapi,<BR>
Nānābuddhaguṇassa vissavanato buddhoti suddhodanī<BR>
Abbhuggañchi tibuddhakhettabhavane taṃkittigītassaro. (1648)<BR>
<BR>
<BR>
[SL Page 577] [\x 577/]     <BR>
<BR>
9<BR>
Rāgassādhigataggamaggamatiyā dosassa mohassapi<BR>
Chinnattā ca samulaghātamakhilakelasārivaggassapi,<BR>
So khīṇāsavatāya copadhipariccāgena buddhotyayaṃ<BR>
Uccāriyati cārikittiracanā viññūhi yāvajjapi. (1649)<BR>
10<BR>
Dhammassāmi yathā pabuddhapuriso okkantaniddakkhayā<BR>
Nājjho'tiṇṇakilesamiddhavidhamā bodhāpito kenaci,<BR>
Buddhambhojatibhānano hī bhagavā sāmaṃ pabuddho yato<BR>
Buddhonāmasiyāti tabbhavayasoghoso vibhusāyate. (1650)<BR>
11<BR>
Gatyatthāvagamatthadhātusamatāsabbhāvato vā gato<BR>
Yenekāyanamaggamuggamatimā eko, hīsambujjhīso,<BR>
Sambodhiṃ jayabodhimūlamupago sattuttaro'nuttaraṃ<BR>
Buddhotī'dha jagattaye nijayaso yāvajja vijjumbhate. (1651)<BR>
<BR>
<BR>
[SL Page 578] [\x 578/]     <BR>
<BR>
12<BR>
Khīṇattā paramāya maggamatiyā dubbuddhiyā buddhiyā<BR>
Laddhattāpi kaanuttaruttaraguṇālaṅakkārasāmaggiyā,<BR>
So sambodhiparāyaṇo sirighaṇo buddhoti suddhodanī<BR>
Lokambhodhimalaṅkari nijayasokallolamālāhi'maṃ. (1652)<BR>
13<BR>
Sambuddho'ti'mināpadena munino saccāvabodhāvahaṃ<BR>
Ñāṇaṃ tappaṭivedhañāṇa managhaṃ nā'ññehisādhāraṇaṃ,<BR>
Buddho'tī'dha padena satthu karuṇāpubbaṅakgamaṃ desanā-<BR>
Ñāṇaṃ ñeyyapadatthabodhanakaraṃ ñāṇañca dassiyate. (1653)<BR>
<BR>
<BR>
[SL Page 579] [\x 579/]     <BR>
<BR>
14<BR>
Taṃ sabbaññutañāṇathomanavasā sammādisambuddhi'ti-<BR>
Saddassā'riyamaggakittanavasā buddhotisaddassaca,<BR>
Yogo'pe'tthakato'tya'bhāsi vibudho so dhamma pālābhidho<BR>
Buddhānussativaṇṇanāvivaraṇe viññātasatthāgamo. (1654)<BR>
---------<BR>
Itimedhānandābhidhānena yatinā viracite sakalakavijana<BR>
Hadayānandadānanidāne jinavaṃsadīpe santikenidāne<BR>
Satthādevamanussānaṃ buddhoti nāmapaññattīnaṃ<BR>
Abhidheya paridīpo<BR>
Pañcavīsatimo saggo.<BR>
---------<BR>
<BR>
[SL Page 580] [\x 580/]     <BR>
<BR>
Taṃkhopana bhavantaṃ gotamaṃ evaṃ kalyāṇe kittisaddo<BR>
Abbhuggato itipi sobhagavā bhagavāti.<BR>
---------<BR>
1<BR>
Kavibhāratipaddhatichandasi ta-<BR>
Gguṇathomana (toṭaka) vutya'bhavi,<BR>
Bhagavā'ti vibhattapadatthavatī<BR>
Madhurā suṇataṃ surataṃ madhurā. (1655)<BR>
2<BR>
Adhisīlasamādhimatippabhuti-<BR>
Guṇarāsivisiṭṭhatarassa tato,<BR>
Bhagavā'ti sadevamanussapajā-<BR>
Pavarassa sagāravanāma'midaṃ. (1656)<BR>
3<BR>
Bhagavāvacanena pavuccati yo<BR>
Saniruttinayo vacanatthavaro,<BR>
Sa'hi gāravaseṭṭhavisiṭṭhataro<BR>
Bhagavāti nimittakanāmamidaṃ. (1657)<BR>
<BR>
<BR>
[SL Page 581] [\x 581/]     <BR>
<BR>
4<BR>
Paripācitasañcitapāramitā-<BR>
Mitabhāgya manuttariyu'ttariyaṃ,<BR>
Yadi vijjati'massa anaññasamaṃ<BR>
Bhagavā'ti pavuccati so bhagavā. (1658)<BR>
5<BR>
Yadi mārabalaṃ pabalaṃ sakalaṃ<BR>
Kadalī dviradoriva tālavanaṃ,<BR>
Asanī'va kilesamabhañji tato<BR>
Bhagavā'ti pavuccati so bhagavā. (1659)<BR>
6<BR>
Yadi bhaggamakā'khilalobhamapā-<BR>
Khiladosamapā'khilamohamapi,<BR>
Viparītamanokaṇañca tato<BR>
Bhagavā'ti pavuccati so bhagavā. (1660)<BR>
<BR>
<BR>
[SL Page 582] [\x 582/]     <BR>
<BR>
7<BR>
Yadi kodhu'panāha musuyanama-<BR>
Cchariyaṃ ahirikkanirottapanaṃ,<BR>
Api makkhapalāsa mabhañji bhavā-<BR>
Bhavadiṭṭhi manajjava'maddavataṃ. (1661)<BR>
8<BR>
Kharaphārusatā karaṇuttariyaṃ<BR>
Yadi māna'bhimāna'pamādamadaṃ,<BR>
Saṭhaphārusatā karaṇuttariyaṃ<BR>
Saṭhamāyamabhañji'ti mohajaṭaṃ<BR>
Bhagavā'ti pavuccati so bhagavā. (1662)<BR>
<BR>
<BR>
[SL Page 583] [\x 583/]     <BR>
<BR>
9<BR>
Tividhā'kusalaṃ tividhabbisamaṃ<BR>
Tivitakkatimūlatisaññamapi,<BR>
Timalaṃ tipapañca mabhañji tato<BR>
Bhagavā'ti pavuccati so bhagavā. (1663)<BR>
<BR>
<BR>
[SL Page 584] [\x 584/]     <BR>
<BR>
10<BR>
Caturogha catubbidhayoga catu-<BR>
Bbidhagantha catubbidhagāha mapi,<BR>
Caturāsavadhamma mabhañjitato<BR>
Bhagavā'ti pavuccati so bhagavā. (1664)<BR>
11<BR>
Vinibaddha manokhīla nīvaraṇā-<BR>
Nya'bhīnandanamaccariyāni tato,<BR>
Yadi pañcavidhāni'pi bhaggamakā<BR>
Bhagavā'ti pavuccati so bhagavā. (1665)<BR>
<BR>
<BR>
[SL Page 585] [\x 585/]     <BR>
<BR>
12<BR>
Chavivādapadāni'pi sattavidhā-<BR>
Nusayehi kusitakavatthu'mato,<BR>
Ya mabhañji'tarāti'pi aṭṭhavidhaṃ<BR>
Bhagavā'ti pavuccati so bhagavā. (1666)<BR>
<BR>
<BR>
[SL Page 586] [\x 586/]     <BR>
<BR>
13<BR>
Navadhā'layamula mabhañji tathā<BR>
Dasadhā'kusalaṃ dasakammapathaṃ,<BR>
Sakalāni kudiṭṭhigatāni tato<BR>
Bhagavā'ti pavuccati so bhagavā. (1667)<BR>
<BR>
<BR>
[SL Page 587] [\x 587/]     <BR>
<BR>
14<BR>
Pariḷāhadaraṃ vividha'ddhasataṃ<BR>
Bhavakanettivicāra mahañji tato,<BR>
Satamattasahassakilesagataṃ<BR>
Bhagavā'ti pavuccati so bhagavā. (1668)<BR>
15<BR>
Aṇimā laghimā mahimā vasitā-<BR>
Pabhuti'ssariya'ṭṭhabhagehi yato,<BR>
Subhagehi samaṅakgībbhūva tato<BR>
Bhagavā'ti pavuccati so bhagavā. (1669)<BR>
16<BR>
Aṇuno nanuno' nanunokaraṇaṃ<BR>
Karaṇaṃ lahuno'lahuno aṇimā,<BR>
Laghimā mahimā mahimākaraṇaṃ<BR>
Karaṇaṃ vasitā vasitāya tahiṃ. (1670)<BR>
<BR>
<BR>
[SL Page 588] [\x 588/]     <BR>
<BR>
17<BR>
Saya micchitaṭhāna mupāgamanaṃ<BR>
Lahu vicchitakāriyasādhanatā,<BR>
Abhipatti pakamya masesavasī-<BR>
Karaṇe'sikatā paramissaratā. (1671)<BR>
18<BR>
Nabhasā padasā gamanādivasā<BR>
Vajato pariniṭṭhitakāriyatā,<BR>
Nijakāma'vasāyikatātiyahiṃ-<BR>
Paramissariyākhyabhagā'ṭṭhavidhā. (1672)<BR>
19<BR>
Catumagga catupphalasantipadā-<BR>
Riyadhammasamuhabhagehi yuto,<BR>
Vinalīkatapāpamalehi tato<BR>
Bhagavā'ti pavuccati so bhagavā. (1673)<BR>
<BR>
<BR>
[SL Page 589] [\x 589/]     <BR>
<BR>
20<BR>
Caraṇadiguṇa'tisayādhigatā-<BR>
Samakittisarīrabhageta yuto,<BR>
Bhuvanattayavipphuritena tato<BR>
Bhagavā,ti pavuccati so bhagavā. (1674)<BR>
21<BR>
Janalocananīharaṇāya nirū-<BR>
Pama rūpasarīragatāya tato,<BR>
Nikhilāvayavassiriyā sabito<BR>
Bhagavā'ti pavuccati so bhagavā. (1675)<BR>
22<BR>
Abhipatthita micchita mattahitaṃ<BR>
Parasattahitampi samijjhati yaṃ,<BR>
Iti tādisakāmabhagena yuto<BR>
Bhagavā'ti pavuccati so bhagavā. (1676)<BR>
<BR>
<BR>
[SL Page 590] [\x 590/]     <BR>
<BR>
23<BR>
Yadanuttariyena ca pāramitā-<BR>
Viriyena payattabhagena yuto,<BR>
Garubhāvapadappabhavena tato<BR>
Bhagavā'ti pavuccati so bhagavā.<BR>
24<BR>
Paramissariyāyamadhammayaso-<BR>
Sirikāmapayattabhāgā chayime,<BR>
Yadi yassa jinassa bhavanti tato<BR>
Bhagavā'ti pavuccati so bhagavā. (1678)<BR>
25<BR>
Subhagena anaññasamena nirū-<BR>
Pamarūpavilāsabhagena yuto,<BR>
Satapuññasamujjalitena tato<BR>
Bhagavāti pavuccati so bhagavā. (1679)<BR>
<BR>
<BR>
[SL Page 591] [\x 591/]     <BR>
<BR>
26<BR>
Nijadhamsasarīravibhūti yathā<BR>
Nijarūpasariravibhūti tathā,<BR>
Iha vuccati bhaggasubhāgyamiti<BR>
Api tehi samaṅgi jino bhagavā. (1680)<BR>
27<BR>
Kusalādipadehi vibhattamakā'-<BR>
Yatanādivasena ca bandhavasā,<BR>
Vata dhammasamuhasabhāva mato<BR>
Bhagavā'ti pavuccati so bhagavā. (1681)<BR>
28<BR>
Catudhā catudhā catudhā catudhā<BR>
Catusaccadaso'riyasaccampi,<BR>
Vibhajī vibhajī vibhajī vibhajī<BR>
Bhagavā'ti pavuccati so bhagavā.<BR>
(1682)<BR>
(Yamakabandhanaṃ)<BR>
<BR>
<BR>
[SL Page 592] [\x 592/]     <BR>
<BR>
29<BR>
Yadi dibbavihāra masevi bhaji<BR>
Surajeṭṭhavihāra manaññasamaṃ,<BR>
Ariyañcavihāra manaññasamaṃ,<BR>
Ariyañca vihāra masevi tato<BR>
Bhagavā'ti pavuccati so bhagavā. (1683)<BR>
<BR>
<BR>
[SL Page 593] [\x 593/]     <BR>
<BR>
30<BR>
Yadi kāyavivekasukhaṃ abhajī<BR>
Bhaji cittavivekasamādhisukhaṃ,<BR>
Upadhīhi vivekaka masevi tato<BR>
Bhagavā'ti pavuccati so bhagavā. (1684)<BR>
31<BR>
Bhaji vaṭṭagatañca vivaṭṭagataṃ<BR>
Saya muttarimānusadhamma mapi,<BR>
Tividhañahi vimokkha masevi tato<BR>
Bhagavā'ti pavuccati so bhagavā. (1685)<BR>
<BR>
<BR>
[SL Page 594] [\x 594/]     <BR>
<BR>
32<BR>
Punarāgamanāvaraṇena bhave<BR>
Bhavanettisamañña midaṃ gamanaṃ,<BR>
Yadi vantamakā'riyamaggamukho<BR>
Bhagavā'ti pavuccati so bhagavā. (1686)<BR>
33<BR>
Bhagavā'ti visiṭṭha'bhidhānamimaṃ<BR>
Na'ca mātupituppabhutihi kataṃ,<BR>
Sahabodhipadādhigamena gatā<BR>
Tathasammuti tassajinassa'bhavi. (1687)<BR>
---------<BR>
Athamahāniddesāgatanayo vuccate.<BR>
---------<BR>
34<BR>
Lokuttarāya matiyā<BR>
Rāgaṃ bhaggaṃ akāsi dosaṃ mohaṃ,<BR>
Yasmā kaṇṭakamānaṃ<BR>
Kilesamāraṃ tatopi buddho bagavā. (1688)<BR>
<BR>
<BR>
[SL Page 595] [\x 595/]     <BR>
<BR>
35<BR>
Yasmā vibhajjavādi<BR>
Bhaji vibhaji pavibhajī sadhammakkhandhaṃ,<BR>
Lokuttarañca katavā<BR>
Bhavānamattaṃ tatopi buddho bhagavā. (1689)<BR>
36<BR>
Yasmā bhāvitakāyo<BR>
Bhāvitasilo sadā subhāvitacitto,<BR>
Bhāvitapañño sabbhi<BR>
Subhāvanīyo tatopi buddho bhagavā. (1690)<BR>
37<BR>
Bhagavā kavanapatthāni<BR>
Paṭisallānabbihārasāruppāni,<BR>
Janavātāpagatāni<BR>
Vanāni senāsanāni yo pantāni. (1691)<BR>
<BR>
<BR>
[SL Page 596] [\x 596/]     <BR>
<BR>
38<BR>
Bhudharakandaraleṇaṃ<BR>
Guruhamūlaṃ pakalāla mabbhokāsaṃ,<BR>
Sivathikaṃ bhaji yasmā<BR>
Tiṇasatthāraṃ tatopi buddho bhagavā. (1692)<BR>
39<BR>
Catubbidhānaṃ saddhā-<BR>
Deyyānaṃ cīvarādisambhārānaṃ,<BR>
Subharo yasmā bhāgī<BR>
Paramappiccho tatopi buddho bhagavā. (1693)<BR>
40<BR>
Attharasassa subhāgī<BR>
Dhammarasassa ca yato vimuttirasassa,<BR>
Adhisīlassa'dhicitta-<BR>
Ssa'dhipaññāyaca tatopi buddho bhagavā. (1694)<BR>
41<BR>
Rūpārūpāvacara-<BR>
Jjhānāna catunna mapakpamaññānampi,<BR>
Viddhaṃsitīvaraṇo<BR>
Yasmā bhāgī tatopi buddho bhagavā. (1695)<BR>
<BR>
[SL Page 597] [\x 597/]     <BR>
<BR>
42<BR>
Aṭṭhannañcaṭṭhannaṃ<BR>
Vimokkhadhammāna mābhibhāyatanānaṃ,<BR>
Anupubbavihārānaṃ bhāginavannaṃ tatopi buddho bhagavā. (1696)<BR>
43<BR>
Dasakasiṇasamāpatti<BR>
Dasasaññābhāvanāna mapi bhāgīvā,<BR>
Asubhasamāpatyā'nā-<BR>
Pānassatiyā tatopi buddho bhagavā. (1697)<BR>
<BR>
<BR>
[SL Page 598] [\x 598/]     <BR>
<BR>
44<BR>
Sammappadhāna pabhuti-<BR>
Satipaṭṭhāni'ddhipādadhammānampi,<BR>
Catudhā suvibhattānaṃ<BR>
Bhāgī yasmā tatopi buddho bhagavā. (1698)<BR>
45<BR>
Pañcannampi balānaṃ<BR>
Yasmā pañcanna mindriyānaṃ bhāgī,<BR>
Tasmā dasabaladhārī<BR>
Jitindriso yo tatopi buddho bhagavā. (1699)<BR>
46<BR>
Yasmā bojjhaṅgānaṃ<BR>
Ariyassa'ṭṭhaṅgikassa maggassāpi,<BR>
Tathāgatabalānaṃ yo<BR>
Bhāgi dasannaṃ tatopi buddho bhagavā. (1700)<BR>
47<BR>
Catuvesārajjānaṃ<BR>
Yadi catupaṭisambhidāna maddhabhāgī,<BR>
Chabuddhadhammānampi<BR>
Chaḷabhiññānaṃ tatopibuddhobhagavā. (1701)<BR>
<BR>
<BR>
<BR>
[SL Page 599] [\x 599/]     <BR>
<BR>
48<BR>
Bhagavā'tye'taṃ nāmaṃ<BR>
Nakataṃ mātāpitūhi bhātubhaginīhi,<BR>
Sakamittāmaccehi<BR>
Na ñātisālohitehivā paññattaṃ. (1702)<BR>
49<BR>
Samaṇehi bhusurehi<BR>
Na devatāhi ca nana yena kenaci racitaṃ,<BR>
Uṭṭhaṭakibbisamūle<BR>
Subodhimūle subuddhasambodhīnaṃ. (1703)<BR>
50<BR>
Paṭilābhahetu tesaṃ<BR>
Bhagavantānaṃ anāvaraṇañāṇassa,<BR>
Pavimokkhantikametaṃ<BR>
Yadidaṃ bhagavāti sacchikāpaññatti. (1704)<BR>
---------<BR>
Athaṭīkāgatanayovuccate.<BR>
---------<BR>
<BR>
<BR>
[SL Page 600] [\x 600/]     <BR>
<BR>
51<BR>
Niratisayāsīlādi-<BR>
Sagguṇabhāgā anaññasāmaññā ye<BR>
Yassu'palabbhanti tato<BR>
Bhagavā'tya'bhidhīyate sabuddho bhagavā. (1705)<BR>
52<BR>
Tathāhi sīlaṃ samādhi<BR>
Paññā vimutti vimuttidassanañāṇaṃ,<BR>
Hiri ottappaṃ saddhaṃ<BR>
Viriyaṃ sati sampajañña mete dhammā. (1706)<BR>
53<BR>
Sīlavisuddhi ca diṭṭhi-<BR>
Visuddhi kusalāni tīṇi tammūlāni,<BR>
Tayo vitakkā sammā<BR>
Tisso dhātvānavajjasaññā tisso. (1707)<BR>
<BR>
<BR>
[SL Page 601] [\x 601/]     <BR>
<BR>
54<BR>
Catusatipaṭṭhāni'ddhi-<BR>
Ppādā sammappadhānadhammā caturo,<BR>
Paṭisambhidā catasso<BR>
Caturo maggā phalānikho cattāri. (1708)<BR>
55<BR>
Cattāro,riyavaṃsā<BR>
Yoniparicchedakāni catuñāṇāni,<BR>
Catuvesārajjāni<BR>
Padhāniyaṅgāni pañca parimāṇāni. (1709)<BR>
56<BR>
Pañcaṅgiko'pi sammā<BR>
Samādhi pañcindriyāni pañcabalāni,<BR>
Nissāraṇīyadhātu<BR>
Pañcavimuttiparipācaniyā dhammā. (1710)<BR>
<BR>
<BR>
[SL Page 602] [\x 602/]     <BR>
<BR>
57<BR>
Pañca vimuttāyatana-<BR>
Ñāṇāni chagāravā chabahulavihārā,<BR>
Chā'nussatiṭhānāni<BR>
Nissāraṇiyā chadhātu chalabhiññāyo. (1711)<BR>
<BR>
<BR>
[SL Page 603] [\x 603/]     <BR>
<BR>
58<BR>
Chabbidha'nuttariyāni<BR>
Jabbidhanibbedhabhāgiyā saññāyo,<BR>
Chaasādhāraṇañānā-<BR>
Nya'riyadhanānya'parihāniyā dhammā. (1712)<BR>
59<BR>
Sappurisāriyadhammā<BR>
Bojjhaṅgā satta sattasaññā satta,<BR>
Khīṇāsavabalakathanā<BR>
Sattavivadhā dakkhiṇarahānañca kathā. (1713)<BR>
<BR>
<BR>
[SL Page 604] [\x 604/]     <BR>
<BR>
60<BR>
Aṭṭhannaṃ paññānaṃ<BR>
Paṭilābha nidānadesanā sammattā.<BR>
Lokasabhāva'ccagamā<BR>
Aṭṭha'kkhaṇadesanā ca aṭṭhavimokkhā. (1714)<BR>
61<BR>
Vatthunyā'ramhāni<BR>
Mahāpurisatakkanā'bhibhāyatanutti,<BR>
Aṭṭhavidhā navu'pāyā<BR>
Manasikaraṇamūlakā padhānyaṅgāni. (1715)<BR>
<BR>
<BR>
[SL Page 605] [\x 605/]     <BR>
<BR>
62<BR>
Nava sattāvāsakathā<BR>
Āghātapaṭivinayā ca nava nānattā,<BR>
Navā'nupubbavihārā<BR>
Navasaññā dasavidhā kusalakammapathā. (1716)<BR>
63<BR>
Dasa kasiṇāyatanāni<BR>
Dasa sammattāni nāthakaraṇadhammā,<BR>
Balāni cā'riyavāsā<BR>
Mettāye'kādasānisaṃsā dhammā. (1717)<BR>
<BR>
<BR>
[SL Page 606] [\x 606/]     <BR>
<BR>
64<BR>
Bārasadhammā cakkā-<BR>
Kārā terasadhutaṅgadhammā ce'pi,<BR>
Cuddasamattā buddhi<BR>
Pañcadasavimuttipācanīyā dhammā. (1718)<BR>
65<BR>
Ānāpānassatiyo<BR>
Soḷasa soḷasavidhā' parantapatīyā,<BR>
Aṭṭharasa buddhaguṇā<BR>
Ekūṇavīsati paccavekkhaṇabuddhi. (1719)<BR>
66<BR>
Catucattāḷisavidhā<BR>
Paññāvatthū'dayabbayeñāṇāni,<BR>
Paññāsa kusaladhammā<BR>
Sattādhikasattatippabhāvatthūni. (1720)<BR>
<BR>
<BR>
[SL Page 607] [\x 607/]     <BR>
<BR>
67<BR>
Catuvīsati koṭilakkha-<BR>
Ppamita samāpattiyañcaravajirañāṇaṃ,<BR>
Samantapaṭṭhānapacca-<BR>
Vekkhaṇañāṇāni desanāñāṇāti. (1721)<BR>
68<BR>
Sattāna manattānaṃ<BR>
Vibhagañāṇānicā'sayānusayānaṃ,<BR>
Vuttavibhāgā santī<BR>
Guṇabhāgā bhagavato tato bhagavā so. (1722)<BR>
69<BR>
Manussattabhāvādike aṭṭhadhamme<BR>
Samodhānayitvā'hisambodhiyā ye,<BR>
Samiddhā'dhikārehi sattuttamehi<BR>
Mahābodhisattehi sampādanīyā. (1723)<BR>
<BR>
<BR>
[SL Page 608] [\x 608/]     <BR>
<BR>
70<BR>
Adhiṭṭhānadhammādayo pañcu'ḷāra-<BR>
Pariccāgadhammā catussaṅgahā ca,<BR>
Cariyattayaṃ pāramīdhammarāsi<BR>
Bhavattyā'bhisambodhisambhārabhūtā. (1724)<BR>
71<BR>
Pabhutyā'bhinīhārato yāvabodhi<BR>
Asaṅkheyyakappāni cattāri'massa,<BR>
Salakkhāni te bodhisambhāradhammā<BR>
Bhavā vuddhipakkhe bhatā sambhatā'ti. (1725)<BR>
72<BR>
Bhajīyanti yā puññavantehi loke<BR>
Payogaṃ samāgamma sampattiyo tā,<BR>
Bhagānāma vaṭṭabbivaṭṭānugā'ti<BR>
Pavuccanti tesaṃ ubhinnaṃ bhagānaṃ. (1726)<BR>
<BR>
<BR>
[SL Page 609] [\x 609/]     <BR>
<BR>
73<BR>
Pure bodhito bodhisatto samāno<BR>
Bhusaṃ bodhisambhāradhamme vinanto,<BR>
Patiṭṭhāsi yasmiṃ bhage te vanīti<BR>
Manussesu devesu ukkaṃsabhute. (1727)<BR>
74<BR>
Tathā'naññasāmaññasāhiññajhāna-<BR>
Ssamāpattibhedaggamaggapphalādī,<BR>
Bhage bodhimūle vivaṭṭānuge'pi<BR>
Sayaṃ buddhabhuto samāno vanī'ti. (1728)<BR>
75<BR>
Catubbisa ye koṭilakkhappamāṇa-<BR>
Samāpattibhāgā kamahābhāgadheyyo,<BR>
Paresaṃ nahitāya:ttano diṭṭhadhamma-<BR>
Sukhatthāya te niccakappaṃ vanīti. (1729)<BR>
<BR>
<BR>
[SL Page 610] [\x 610/]     <BR>
<BR>
76<BR>
Abhiññeyyadhammesu ye bhāvitabba-<BR>
Pahātabbabhāgā pariññeyyabhāgā,<BR>
Siyuṃ sacchikātabbabhāgā vanī'ti<BR>
Jino bhāvanāgocarāsevano te. (1730)<BR>
77<BR>
Asādhāraṇe sesasādhāraṇa ye<BR>
Ime dhammabhāgā'dhisīlādibhedā,<BR>
Phalaṃ yāvatā bodhaneyyesu satthā<BR>
Vanī patthayī suppatiṭṭhānukhoti. (1731)<BR>
<BR>
<BR>
[SL Page 611] [\x 611/]     <BR>
<BR>
78<BR>
Aveccappasantā imassa'tthi deva-<BR>
Manussā bahū bhattiyuttā tathāhi,<BR>
Asādhāraṇā'nopamānattañāṇa-<BR>
Ppabhāvādito sabbasattuttamo so. (1732)<BR>
79<BR>
Anatthāpahārādipubbaṅgamāya<BR>
Hitatthā'bhinipphādane tapparāya,<BR>
Payogābhisampattiyā bodhaneyya-<BR>
Pajāyo'pakārāvahāyā'mitāya. (1733)<BR>
80<BR>
Viyāmappabhā ketumālākulāya<BR>
Bhusaṃ lakkhaṇā'sityanubyañjanehi,<BR>
Vicittāya rūpindirāmandirāya<BR>
Samiddhattabhāvā'bhisampattiyāpi. (1734)<BR>
<BR>
<BR>
[SL Page 612] [\x 612/]     <BR>
<BR>
81<BR>
Yathābhuccasīlādidhammubbhavena<BR>
Uḷārena lokattayabyāpināpi,<BR>
Samannāgatattā kavisuddhena kitti-<BR>
Ssarīrena khīrodadhīpaṇḍarena. (1735)<BR>
<BR>
82<BR>
 hitattā visiṭṭhāsu ukkaṃsakoṭiṃ<BR>
Paviṭṭhāsu santuṭṭhitā'ppicchatāsu,<BR>
Catunnaṃ visārajjadhammāna maddhā<BR>
Dasannaṃ balānañca sabbhāvatopi. (1736)<BR>
83<BR>
Samantāpasādāvahattā'pirūpa-<BR>
Ppamāṇadike jīvaloke surānaṃ,<BR>
Narāna'ñjalīvandanāmānapūjā-<BR>
Vidhānārahattāpi sambhattiṭhānaṃ. (1737)<BR>
84<BR>
Aveccappasādenu'petā'nusiṭṭhi-<BR>
Paṭiggāhakā yejanā kenacāpi,<BR>
Manussena devena vā brahmunā vā<BR>
Asaṃhāriyā bhatti tesaṃ kadāci. (1738)<BR>
<BR>
<BR>
[SL Page 613] [\x 613/]     <BR>
<BR>
85<BR>
Pariccajja te sāvakā jivitampi<BR>
Jinaṃ dhammapūjāya pūjenti daḷhaṃ.<BR>
Tathāhi'ssa paññattasikkhāpadāni<BR>
Navītikkamante samuddo'va velaṃ. (1739)<BR>
86<BR>
Pavuccanti bhāgāti dhammassabhāva-<BR>
Vibhāgā hi te khandhadhātvādinā'pi,<BR>
Atītādirūpādibhedehi tepi<BR>
Anekappabhedā vibhattā bhavantī. (1740)<BR>
<BR>
<BR>
[SL Page 614] [\x 614/]     <BR>
<BR>
87<BR>
Papañcattayaṃ sabbasaṃyojanāni<BR>
Jino ganthayogā'savo'gho'padhīca,<BR>
Samucchijja maggena nibbānadhātvā-<BR>
Mataṃ so pibanto vamī te ca bhāge. (1741)<BR>
88<BR>
Chacakkhādivatthuni jā'rammaṇāni<BR>
Chacittāni chabbedanā phassachakkaṃ,<BR>
Chasaññā chataṇhā chasañcetanā cha-<BR>
Bbitakke vicāre cha bhāge vamīti. (1742)<BR>
89<BR>
Yamā'nanda cattañca vantaṃ vimuttaṃ<BR>
Pahīṇaṃ vinissaṭṭha maṅgīrasassa,<BR>
Na taṃ jātu paccessatītyā'bha satthā<BR>
Yathāvuttabhāge vamītvevameva. (1743)<BR>
<BR>
<BR>
[SL Page 615] [\x 615/]     <BR>
<BR>
90<BR>
Jino kaṇhasukkeca vajjānavajje<BR>
Nihīnappaṇite adhamme ca dhamme,<BR>
Asādhāraṇena' ggamaggā'nanena<BR>
Apaccāgamaṃ pāpayī uggirīti. (1744)<BR>
91<BR>
Paresañca saṃsāranirākaramhā<BR>
Samullumpanatthāya kullūpamaṃ so,<BR>
Yathājjhāsayaṃ desayitvāna dhammaṃ<BR>
Pamāpesi tehā'pi bhāge'ti sabbe. (1745)<BR>
92<BR>
Pure pūrayaṃ pāramīdhammajātaṃ<BR>
Mahābodhisatto samāno bhagābyaṃ,<BR>
Siriṃ issarattaṃ yasohatthasāraṃ<BR>
Vamī chaḍḍhanīyaṃ yathākheḷapiṇḍaṃ. (1746)<BR>
<BR>
<BR>
[SL Page 616] [\x 616/]     <BR>
<BR>
93<BR>
Tathāhi'ssa laddhaṃ pure somanassa-<BR>
Vhayo temiyo'yogharo hatthipālo,<BR>
Kumārosamāno'bhinikkhamma gehā<BR>
Siriṃ devarajjassiriṃ uggiri so, (1747)<BR>
94<BR>
Anekāsu jātīsu sampannabhogo<BR>
Bhāge laddhabhoge'vamevu'ggiritvā,<BR>
Sakaṃ hatthagaṃ pacchime attabhāve<BR>
Anomassiriṃ cakkavattissirimpi. (1748)<BR>
95<BR>
Catuddīpikaṃ devarajjā'dhipacca-<BR>
Samānādhipaccaṃ yathābhucca muccaṃ,<BR>
Yasañcā'pi tatnissayaṃ pañcakāme<BR>
Alaggo tiṇaggāya'pā maññamāno. (1749)<BR>
<BR>
[SL Page 617] [\x 617/]     <BR>
<BR>
96<BR>
Pahāyā' bhigantvābhisambodhirajje<BR>
Patiṭṭhāya saddhammarājā babhuva,<BR>
Asāre tusāre'va saṃsārasāre<BR>
Suvuttappakāre bhage so vamīti. (1750)<BR>
97<BR>
Pavattanti nakkhattarūpehi bhehi<BR>
Samaṃ cakkavāḷāvakāsesu yātā,<BR>
Tikuṭaddi kuṭaddi canda'kka neru-<BR>
Vimānādisobhā bhagā nāma honti. (1751)<BR>
98<BR>
Jino tassamaṅgī janokāsaloke<BR>
Have chandarāgappahāṇena yena,<BR>
Mahābodhimaṇḍe nisinnosamāno<BR>
Vibhūtāvibhūte bhāge te vamīti. (1752)<BR>
<BR>
<BR>
[SL Page 618] [\x 618/]     <BR>
<BR>
99<BR>
Sobhāgavā'ti bhatavā'ti bhagevanī'ti<BR>
Bhāgevanī'ti abhipatthayi bhattavā'ti,<BR>
Bhāgevamī'ti tibhavesu bhagevamī'ti<BR>
Anvatthato hi bhagavā bhagavā samañño. (1753)<BR>
100<BR>
Icceva'massa arahādiguṇappabandha-<BR>
Pubbācalu'bbhavayasovisarosadhīso,<BR>
Pajjañca sajjanamanokumudāni've'daṃ<BR>
Cittāni bodhayati kiṃ purisādhamānaṃ. (1754)<BR>
---------<BR>
Itimedhānandābhidhānena yatinā viracite sakalakavijana<BR>
Hadayānanda dānanidāne jinavaṃsadīpe santikenidāne<BR>
Bhagavā'tināmapaññattiyā abhidheyaparidīpo<BR>
Chabbīsatimo saggo.<BR>
---------<BR>
<BR>
<BR>
[SL Page 620] [\x 620/]     <BR>
<BR>
1<BR>
Ettha'ttahisampattiparahitapaṭipattito<BR>
Nissīmāpi dvidhā buddhaguṇā saṅgahitā kathaṃ. (1755)<BR>
2<BR>
Tāsva'ttahitasampattisaddhammacakkavattino.<BR>
Pahāṇasampadāñāṇasampadābhedato dvidhā. (1756)<BR>
3<BR>
Rūpakāyā'nubhāvāsuṃ tatthe'va'ntogadhā dvidhā,<BR>
Paratthapaṭipattī'pi payogāsayabhedato. (1757)<BR>
4<BR>
Payogo lābhasakkārasilokanirapekkhino,<BR>
Dukkhū'pasamaṇatthāya nīyyāniko'padesanā. (1758)<BR>
5<BR>
Āsayo devadattādipaccāmittajanesupi,<BR>
Hitajjhāsayatā niccaṃ mettākantāya bhattuno. (1759)<BR>
<BR>
<BR>
[SL Page 621] [\x 621/]     <BR>
<BR>
6<BR>
Indriyā'paripakkānaṃbodhaneyyāna manvahaṃ,<BR>
Paññindriyādisampākasamayā'vagamādito. (1760)<BR>
7<BR>
Deyyadhammapaṭiggāhappabhutīhā' nukampiya,<BR>
Parahitapaṭipatyā'si paresaṃ hitasādhanaṃ. (1761)<BR>
8<BR>
Tesaṃ guṇaviseyānaṃ vibhāvanavasenapi,<BR>
Pāḷiyaṃ arahantyādipadānaṃ gahaṇaṃ kathaṃ. (1762)<BR>
9<BR>
Tatthā'rahanti iminā padena paridīpitā,<BR>
Pahāṇasampadānāma attano hitasampadā, (1763)<BR>
10<BR>
Padehi sammāsambuddho lokavidūti attano,<BR>
Ñāṇasampattisaṅkhātā nahitasampatti dīpitā. (1764)<BR>
11<BR>
Vijjācaraṇasampanno'ti'minā dassitā'ttano,<BR>
Vijjācaraṇapbhuti sabbā'pi hitasampadā. (1765)<BR>
<BR>
<BR>
[SL Page 622] [\x 622/]     <BR>
<BR>
12<BR>
Sugato'ti'minā vuttā paṭṭhāyapaṇidhānato,<BR>
Attanohitasampatti paratthapaṭipattica. (1766)<BR>
13<BR>
Satthā devamanussānaṃ purisadammasārathī,<BR>
Paratthapaṭipatye'va padañcayehi dīpitā. (1767)<BR>
14<BR>
Padañcayena buddhoti bhagavāti vibhāvitā,<BR>
Yāva'ttahitasampatti parahitapaṭipatti ca. (1768)<BR>
15<BR>
Tidhā buddhaguṇā hetuphakhalasatto'pakārato,<BR>
Saṅkhittā arahaṃ sammāsambuddho'ti padehica. (1769)<BR>
16<BR>
Vijjācaraṇasampanno lokavidū'ti'mehi ca,<BR>
Catūhi phakhalasampattisaṅkhātā kittitā guṇā. (1770)<BR>
<BR>
<BR>
[SL Page 623] [\x 623/]     <BR>
<BR>
17<BR>
Purisadammasārathi satthā dvīhipadehi tu,<BR>
Sattopakārasampattivasena gaditā guṇā. (1771)<BR>
18<BR>
Phalasamapattisattopakārasamapattibhedato,<BR>
Ubho buddhaguṇā buddho'ti'minā paridīpitā. (1772)<BR>
19<BR>
Sugato bhagavā dvīhi padehā'diccabandhuno,<BR>
Vibhāvitā hetu phalasatto'pakārasampadā. (1773)<BR>
20<BR>
Thīrasārataro'dāruttuṅga sagguṇamerunā,<BR>
Girirājā'pi nīcattaṃ jagāma jinarājino. (1774)<BR>
21<BR>
Tassā'nupubbagambhīrasampuṇṇaguṇasāgare,<BR>
Sāgaro'yaṃ paricchinno bindumattaṃ'va khāyati. (1775)<BR>
22<BR>
Thāvarā'calapatthiṇṇapatiṭṭhāguṇabhumiyā,<BR>
Nopeti paṃsupaṭhavī kalabhāgampi satthuno. (1776)<BR>
<BR>
<BR>
[SL Page 624] [\x 624/]     <BR>
<BR>
23<BR>
Cakkavāḷasahassāni sambādhikaḷitāni'va,<BR>
Guṇalesānubhāvena dissanteravibandhuno. (1777)<BR>
24<BR>
Anantāpariyantena guṇākāyena satthuno,<BR>
Ākāso'mananto'pi antabhuto'va gamyate. (1778) 25 Evaṃ buddhaguṇānantāpariyantā<BR>
acintiyā,<BR>
Avāciyā'nopameyyā ahoacchariyabbhutā. (1779)<BR>
---------<BR>
Itimedhānandābhidhānena yatinā viracite sakalakavijana<BR>
Hadayānandadānanidāne jinavaṃsadīpe santikenidāte<BR>
Navannamarahādiguṇānaṃ saṅkhepanayaparidīpo<BR>
<BR>
Sattavīsatimosaggo.<BR>
---------<BR>
<BR>
<BR>
[SL Page 625] [\x 625/]     <BR>
<BR>
1<BR>
Dhutanijjharacāmarānilena<BR>
Sisire kūṭabhujehi gijjhakūṭe,<BR>
Haribhudharahāridehadhāri<BR>
Viharanto karuṇākaro kadāci. (1780)<BR>
2<BR>
Vasamāna masesabhikkhusaṅghaṃ<BR>
Iha rājaggahanāmarājadhānyā,<BR>
Varamaṇḍalamāla mānayassu<BR>
Munirānandayanindamiccavoca. (1781)<BR>
3<BR>
Yati sampati sannipātayitvā<BR>
Yatisaṅghaṃ yatirājamabruvī so,<BR>
Rucirañjalipūjitaṅghikañjo<BR>
Samayaṃ maññatha yassadāni bhante. (1782)<BR>
<BR>
<BR>
[SL Page 626] [\x 626/]     <BR>
<BR>
4<BR>
Athakho sugato tato'higantvā<BR>
Navasañjhāghanaraṃsivippakiṇṇo,<BR>
Varamaṇḍalamāḷa motarittha<BR>
Ravi mandāramivodayā'calamhā. (1783)<BR>
5<BR>
Tahi māsanamatthake nisinno<BR>
Migarājāriva kañcanācalagge,<BR>
Parisāsu visārado abhāsi<BR>
Munirājā'parihāniyeca dhamme. (1784)<BR>
6<BR>
Abhinkhamiya'mbalaṭṭhikāyaṃ<BR>
Viharanto bhagavā tato puramhā,<BR>
Navapallavamaṇḍitambasākhī<BR>
Riva'nubyañjanacārurūpakāso. (1785)<BR>
<BR>
<BR>
[SL Page 627] [\x 627/]     <BR>
<BR>
7<BR>
Itisīlapabhāvito samādhi<BR>
Saphalo cittapabhāvitā ca paññā,<BR>
Saphalā'ti pavattadhammacakko<BR>
Atha nālandamupāgamī sasaṅgho. (1786)<BR>
8<BR>
Tahi mambavane yathābhirantaṃ<BR>
Viharantaṃ tamupecca theranāgo,<BR>
Makahītañjalimañjarika sirena<BR>
Caraṇacanda mavandi sāriputto. (1787)<BR>
9<BR>
Sunisajja asajjamānañāṇaṃ<BR>
Bhagavantaṃ pacuraṃ abhitthavanto,<BR>
Nadi sihanibho abhītavācaṃ<BR>
Bhagavā ca'bbhanumodi bhāsitaṃ taṃ. (1788)<BR>
10<BR>
Kathayaṃ adhisīlacattapaññā-<BR>
Paṭisaññuttakathaṃ tahiṃ vasitvā,<BR>
Yatisaṅghapurakkhato tato so<BR>
Agamā pāṭaligāmamuggadhīmā. (1789)<BR>
<BR>
<BR>
[SL Page 628] [\x 628/]     <BR>
11<BR>
Muni pāṭaligāmupāsakānaṃ<BR>
Anukampāya sumāpite nivāse,<BR>
Nivasaṃ savaṇañjalīhi peyyaṃ<BR>
Vadhuraṃ dhammasudhārasaṃ adāsi. (1790)<BR>
12<BR>
Acirāpagatesu'pāsakesu<BR>
Bhagavā pāṭaligāmikesu tesu,<BR>
Janasuññaniketanaṃ anañño<BR>
Pavisitvāna akāsi sīhaseyyaṃ. (1791)<BR>
13<BR>
Magadhādhipatissa bhupatissa<BR>
Nagaraṃ tatra sunidhavassakārā,<BR>
Sacivā tidasehi mantayitvā<BR>
Viya tasmiṃsamaye sumāpayanti. (1792)<BR>
<BR>
<BR>
[SL Page 629] [\x 629/]     <BR>
<BR>
14<BR>
Abhipassiya dibbacakkhunā taṃ<BR>
Bhagavā'nanda mavoca hessate'daṃ,<BR>
Ariyā'yatanaṃ vaṇippatho'ti<BR>
Nagaraṃ pāṭaliputtanāma maggaṃ. (1793)<BR>
15<BR>
Mithubhedavasena aggitovā<BR>
Dakato pāṭaliputtasaññino kho,<BR>
Nagarassa kadāci antarāyā<BR>
Muni vedehamuniṃ tayo'tya'voca. (1794)<BR>
16<BR>
Tadahe'vupasaṅkamiṃsu yena<BR>
Bhagavā tena sunīdhavassakārā,<BR>
Jinapādakirīṭaphuṭṭhasīsā<BR>
Abhisitte'va khaṇaṃ lasiṃsu' ho te. (1795)<BR>
17<BR>
Thirasāraguṇena dhammarañño<BR>
Dhanudaṇḍeva ṭhitā nataṅakgayaṭṭhi,<BR>
Tadubho savivā nimantayiṃsu<BR>
Sugataṃ ajjatanāya bhojanena. (1796)<BR>
<BR>
<BR>
[SL Page 630] [\x 630/]     <BR>
<BR>
18<BR>
Adhivāsana massa te vidatvā<BR>
Paṭiyattehi paṇītabhojanehi,<BR>
Bhagavanta matappayuṃ sasaṅgaṃ<BR>
Kamalāvāsanivāsagaṃ sahatthā. (1797)<BR>
19<BR>
Bhagavā'tha sunīdhavassakāre<BR>
Paribhutto apanītapattapāṇī,<BR>
Anumodi nipīya dhammapānaṃ<BR>
Pacuraṃ pītiphuṭantarā'bhavuṃ te. (1798)<BR>
20<BR>
Anuyantajanehi dhammarañño<BR>
Vajato bhikkhupūrakkhatassa tamhā,<BR>
Puthuloratalena yaṃ visālaṃ<BR>
Nagaradvāra manantaribabhuva. (1799)<BR>
<BR>
<BR>
[SL Page 631] [\x 631/]     <BR>
21<BR>
Iti gotamabuddhapādaphuṭṭhaṃ<BR>
Tadidaṃ dvāra mahosī gotamākhyaṃ,<BR>
Tahi motari yattha kākakapeyyā<BR>
Muni gaṅgākhyasavanti tuṅgavīci. (1800)<BR>
22<BR>
Bahaḷā'nilabhaṅgavīcimālā-<BR>
Lulitāyā'ti gabhīraninnagāya,<BR>
Ya manaṅgapabhaṅguro tarittha<BR>
Tayidaṃ gotamatitthanāma māsi. (1801)<BR>
23<BR>
Sugato paratīrago'ghatiṇṇo<BR>
Janataṃ passiya sāvakehi saddhiṃ,<BR>
Taraṇattha mulumpakullanāvā<BR>
Pariyesanta mudānagātha māha. (1802)<BR>
<BR>
<BR>
<BR>
[SL Page 632] [\x 632/]     <BR>
<BR>
24<BR>
Narasārathi yena bhumikantā-<BR>
Makuṭākārakuṭīhi nāvakāso,<BR>
Upasaṅkami tena koṭigāmo<BR>
Uditambhoru hu'pāhanappitaṅghī. (1803)<BR>
25<BR>
Ahamasmi pabuddhasaccadhammo<BR>
Punaruppatti nacatthi me'ti vatvā.<BR>
Tahi movadi vāsago tisikkhā-<BR>
Paṭisaṃyuttakathāya bhikkhusaṅghaṃ. (1804)<BR>
26<BR>
Muni nātikanāmagāmayāto<BR>
Kathitānandayatindapuṭṭhapañho,<BR>
Paridīpayi dhammadappaṇākhyaṃ<BR>
Pariyāyaṃ gatipaccavekkhaṇāya. (1805)<BR>
<BR>
<BR>
[SL Page 633] [\x 633/]     <BR>
<BR>
27<BR>
Arahādiguṇakaroka mahesi<BR>
Viharaṃ tatrapi giñjakānivāse,<BR>
Piṭakattayasaṅgahaṃ vasinaṃ<BR>
Adhisīlādikathaṃ kathesi bhīyyo. (1806)<BR>
28<BR>
Sugato pagato sabhikkhusaṅgho<BR>
Atha vesālipuriṃ purīnamaggaṃ,<BR>
Tahi mambavane vasaṃ vasinaṃ<BR>
Satipaññāparamaṃ abhāsi dhammaṃ. (1807)<BR>
29<BR>
Jinagandhagajo mama'mbapāli-<BR>
Gaṇikā ambavane'ni'dāni sutvā,<BR>
Abhiruyha payāsi bhaddayānaṃ<BR>
Kucabhārātisamiddhabhattibhārā. (1808)<BR>
30<BR>
Gaṇikā'tha katañjalinisinnā<BR>
Ghanapīnatthanabhārarumbhīteva,<BR>
Karavikavirāvamañjughoso<BR>
Madhuraṃ dhamma mabhāsi tāya satthā. (1809)<BR>
<BR>
<BR>
[SL Page 634] [\x 634/]     <BR>
<BR>
31<BR>
Katabhattanimantanā pasādaṃ<BR>
Rasanādāmasarehi vāharanti,<BR>
Pavidhāya padakkhiṇaṃ munindaṃ<BR>
Agamā haṃsavadhuva mandiraṃ sā. (1810)<BR>
32<BR>
Ahatāhatanīlapītaratta-<BR>
Sitamañjiṭṭhavirāgasāṭakehi,<BR>
Sunivatthasupārutā'bhirūḷhā<BR>
Suraputtāriva bhaddabhaddayānaṃ. (1811)<BR>
33<BR>
Atha licchavirājarājaputtā<BR>
Upasaṅkamma paṇamma dhammarañño,<BR>
Nakharaṃsipabandhasindhutīre<BR>
Samayuṃ maggaparissamaṃ nisinnā. (1812)<BR>
<BR>
[SL Page 635] [\x 635/]     <BR>
<BR>
34<BR>
Vilasiṃsu kiriṭabhiṅgamālā-<BR>
Viraḷā licchavikañjakosarāsi,<BR>
Ravibandhavadhammabhākarena<BR>
Phuṭitā'dhaṭṭhitasilagandhasāli. (1813)<BR>
35<BR>
Saphalīkatadullabhantabhāvā<BR>
Viphalībhutanimantānā janā te,<BR>
Virajaṅghirajopisaṅgamoḷī<BR>
Pura mārūḷharathā tato payāsuṃ. (1814)<BR>
36<BR>
Janalocanatoraṇākarāḷaṃ<BR>
Avatiṇṇo vimalañjasaṃ sasaṅgho,<BR>
Gaṇikāya gharaṃ mahesi pāto<BR>
Caraṇakkantathalambujo jagāma. (1815)<BR>
<BR>
<BR>
[SL Page 636] [\x 636/]     <BR>
<BR>
37<BR>
Katabhojanasaṅgabhāvasāne<BR>
Gaṇikā pañjalikā nisajja dhammaṃ,<BR>
Sunisamma sasāvakassa'dāsi<BR>
Sugatassa'mbavanaṃ samiddhasaddhā. (1816)<BR>
38<BR>
Muni rambavanaṃ paṭiggahetvā<BR>
Viharitvātahimeta deva dhammaṃ,<BR>
Kathayaṃ adhisīlacittapaññā-<BR>
Paramaṃ beḷuvagāmakaṃ jagāma. (1817)<BR>
39<BR>
Ahamettha vasāmi bhikkhave'ko<BR>
Samaṇhe'ttasahāyakehi tumhe,<BR>
Upagacchatha vassa massamesu<BR>
Muni vesālisamanatatotya'bhāsi. (1818)<BR>
<BR>
<BR>
[SL Page 637] [\x 637/]     <BR>
<BR>
40<BR>
Jitamārabalasasa beḷuvasmiṃ<BR>
Atha vassupagatassa ghorarogo,<BR>
Udapādi ca māraṇantikā'suṃ<BR>
Kaṭukā kāyikavedanā'tibāḷhā. (1819)<BR>
41<BR>
Adhivāsanakhantipārago so<BR>
Sukhadukkhesu tulāsamo tadāni,<BR>
Bhagavā avihaññamānarūpo<BR>
Adhivāsesi sato ca sampajāno. (1820)<BR>
42<BR>
Anapekkhiya tāva bhikkhusaṅghaṃ<BR>
Idhu'paṭṭhākanivedanaṃ akatvā,<BR>
Analanti mamā'nupādisesa-<BR>
Parinibbānapadaṃ sace labheyyaṃ. (1821)<BR>
<BR>
<BR>
[SL Page 638] [\x 638/]     <BR>
<BR>
43<BR>
Viriyena paṭippaṇāmayitvā<BR>
Balavā'bādha malabbhayāpanīyaṃ,<BR>
Paṭisaṅkharaṇārahaṃ visesaṃ<BR>
Samadhiṭṭhāya sajīvitindriyassa. (1822)<BR>
44<BR>
Bhagavā'tha samādhi mappayitvā<BR>
Paṭipassambhiya dukkhavedanaṃ so,<BR>
Pavihāsi mahāvipassanāya<BR>
Nahi vikkhamhita vedanā punāsuṃ. (1823)<BR>
45<BR>
Ravibandhu vihārato'higantvā<BR>
Bahichāyāeraṇaṅgaṇappadese,<BR>
Sunisajji susajajitā sanamhi<BR>
Pariyuṭṭhāya lahuṃ gilānabhāvā. (1824)<BR>
46<BR>
Jitajātijarārujo nisīdi<BR>
Yahimānandatapodhano' pagamma,<BR>
Tahi mañjaliko mayā sudiṭṭhaṃ<BR>
Khamanīyaṃ tava sāta miccavoca. (1825)<BR>
<BR>
[SL Page 639] [\x 639/]     <BR>
<BR>
47<BR>
Tava bāḷhagilānatāya bhante<BR>
Mama patthaṅghano viya'ttabhāvo,<BR>
Sakalāpi disā'nupaṭṭhahanti<BR>
Napi dhammā paṭibhanti manti vatvā. (1826)<BR>
48<BR>
Apicā'si mame'sa sāvakānaṃ<BR>
Hadayassā'salavo nakiñcivatvā,<BR>
Bhagavā napanā'nupādisesa-<BR>
Parinibbāna padaṃ bhaje'ti bhante. (1827)<BR>
49<BR>
Yamanantarabāhiraṃ karitvā<BR>
Nanu cā'nandapakāsito hi dhammo,<BR>
Gurumuṭṭhi tathāgatesu natthi<BR>
Vada kiṃ patthayate mame'sa saṅgho. (1828)<BR>
<BR>
<BR>
[SL Page 640] [\x 640/]     <BR>
<BR>
50<BR>
Adhunā'ha masīti vassikosmi<BR>
Parijiṇṇosmi tathāgatassa kāyo,<BR>
Sakaṭaṃviya jajjaraṃ jarāya<BR>
Bhiduro vattati vekhamissakena. (1829)<BR>
51<BR>
Sanimittakavedanānirodhā<BR>
Upasampajja vimuttijaṃ samādhiṃ,<BR>
Vihareyya yadā tadāttabhāvo<BR>
Vayadhammopi atīvaphāsuhoti. (1830)<BR>
52<BR>
Adhunāga miva'ttadhammadīpā<BR>
Bhavathā'naññaparāyaṇāttha tumhe,<BR>
Bhagavāvadi te'va sattamā'ti<BR>
Samaṇā bhāvitakāya cittapaññā. (1831)<BR>
<BR>
<BR>
[SL Page 641] [\x 641/]     <BR>
<BR>
53<BR>
Punarāgami tattha vutthavasso<BR>
Bhagavā jetavanaṃ mahāvihāraṃ,<BR>
Upagamma tadāni dhammasenā-<BR>
Pati satthāra mavandi sāriputto. (1832)<BR>
54<BR>
Vividhiddhivikubbaṇaṃ vidhāya<BR>
Yatināgo muninā katāvakāso,<BR>
Tava pacchimadassananti vatvā<BR>
Nivuto pañcasatehi satthukappo. (1833)<BR>
55<BR>
Abhinamma padakkhiṇaṃ karitvā<BR>
Bhagavantaṃ samupecca mātugehaṃ,<BR>
Janito'varake nipajjaka mañce<BR>
Parinibbāyi tadā'si bhūmicālo. (1834)<BR>
<BR>
<BR>
[SL Page 642] [\x 642/]     <BR>
<BR>
56<BR>
Atha kolitanāmatheranāgo<BR>
Parinibbāyi tathā katāvakāso,<BR>
Puna dhātusarīra mappayitvā<BR>
Munikārāpayi cetiyāni tesaṃ. (1835)<BR>
57<BR>
Janalocanapīyamānarūpo<BR>
Muni vesālipuraṃ kamena patvā,<BR>
Sunivatthasupāruto kulesu<BR>
Cari piṇḍāya karī'va sericārī. (1836)<BR>
58<BR>
Bhagavā paribhuttapātarāso<BR>
Bhavatā'nandadivāvihārakāmo,<BR>
Atha gaṇha nisīdananti vatvā<BR>
Gami cāpālasamaññacetiyaṃhi. (1837)<BR>
<BR>
<BR>
[SL Page 643] [\x 643/]     <BR>
<BR>
59<BR>
Athakho bhagavā nisidi yena<BR>
Tadupaṭṭhākavaro'pagamma tena,<BR>
Katapañjaliko nisidi vatvā<BR>
Ramaṇīyaṃti udenacetiyampi. (1838)<BR>
60<BR>
Sugatassa panī'ddhipādadhammā<BR>
Caturo bhikkhu subhāvitā suciṇṇā,<BR>
Bahulīkaḷitā'ti cāha bhīyyo<BR>
Muni tiṭṭheyya sace khameyya kappaṃ. (1839)<BR>
61<BR>
Karuṇāparibhāvitāsayena<BR>
Jitamārena tivāra mattamevaṃ,<BR>
Ujukaṃ muninā karīyamāne<BR>
Vipulobhāsanimittajappanamhi. (1840)<BR>
62<BR>
Pariyuṭṭhitamānaso riva'ñño<BR>
Kharamārena pamuṭṭhamānaso so,<BR>
Na ca taṃ paṭivijjhi neva yāci<BR>
Bhagavā tiṭṭhatu yāvatā'yukappaṃ. (1841)<BR>
<BR>
<BR>
[SL Page 644] [\x 644/]     <BR>
<BR>
63<BR>
Vaja kaṅkhasi yassadānikālaṃ<BR>
Pahitā'nandatapodhano'tivatvā,<BR>
Vasavattivasikato muhuttaṃ<BR>
Avidūramhi nisīdi rukkhamūle. (1842)<BR>
64<BR>
Upagañchiya bodhaneyya bandhu<BR>
Bhagavā yena pamatta bandhu tena,<BR>
Bhujagoriva bhuttanaṅgalena<BR>
Abhimānena anonataṅgayaṭṭhi. (1843)<BR>
65<BR>
Ajapālasamaññino kadāci<BR>
Uruvelāya vaṭaddumassa mūle,<BR>
Katakicca? Tayā katā paṭiññā<BR>
Likhitā vattati cittapotthake me. (1844)<BR>
<BR>
<BR>
[SL Page 645] [\x 645/]     <BR>
<BR>
66<BR>
Samaṇā tava sāsanā'va tiṇṇā<BR>
Adhunā dhammadharā'nudhammacārī,<BR>
Paṭipattiratā bahussutā ca<BR>
Suviyattā suvisāradā vinītā. (1845)<BR>
67<BR>
Paṭisiddhaparappavādivādā<BR>
Sahadhammena sapāṭihāriyaṃ te,<BR>
Kathayanti kathāpayanti dhammaṃ<BR>
Parinibbātu tato bhavantya voca, (1846)<BR>
68<BR>
Pariniṭṭhitasabbabuddhakicco<BR>
Munirevaṃ samudirite tivāraṃ,<BR>
Analanti nirālayo bhavesu<BR>
Tadū'(pacchandasikaṃ) nisedhanāya. (1847)<BR>
<BR>
<BR>
[SL Page 646] [\x 646/]     <BR>
<BR>
69<BR>
Appossukko samāno viharatu kalimā ho timāsaccayena<BR>
Saccālokappakāso durita tamahido pañcatāḷisavassaṃ.<BR>
Sammā khīṇassineho tibhuvanabhavane dhammarājappadīpo<BR>
Nibbāyissatya'bhāsi tadahani vijahañcā'yu saṅkhāravegaṃ (1848)<BR>
70<BR>
Cāpāle cetiye'vaṃ vijahati satiyā sampajaññenavāyu-<BR>
Saṅkāre bhūmicālo bhavi paṭupaṭahārāva gambhiraghoso,<BR>
Gajchiṃsu vijjurājibhujasatapahaṭā sukkhajimūtabheri<BR>
Loko sokandhakāre paripati janito bhiṃsano lomahaṃso. (1849)<BR>
<BR>
Itimedhānandābhidhānena yatinā viracite sakalakavijana<BR>
Hadayānandadānanidāne jinavaṃsadīpe santike nidāne<BR>
Bhagavato āyusaṅkhārossajjana pavatti<BR>
Paridīpo<BR>
Aṭṭhavīsatimo saggo.<BR>
---------<BR>
<BR>
[SL Page 648] [\x 648/]     <BR>
<BR>
1<BR>
Yenā'nando vasati bhagavā tena gantvā nisinno<BR>
Pādambhoje sumahiya suhebaddhamuddhāñjalihi,<BR>
Bhante sukkhāsati ca elitā hiṃsano lomahaṃso<BR>
Jāto kasmā vasumativadhū sampavedhītya'pucchi. (1850)<BR>
2<BR>
Heṭṭhā'kāse balavapavane vāyamāne kadāci<BR>
Vātaṭṭhā yā salilapaṭhavī taṭṭhitā paṃsubhumi,<BR>
Saṅkampante yatharivatari lola kallolamāli-<BR>
Majjhotiṇṇā paṭhavicalanaṭṭhāna mānanda ce'taṃ. (1851)<BR>
3<BR>
Appekacce samaṇa samaṇabrāhmaṇā appamāṇā<BR>
Āposaññā sukhumapaṭhavi bhāvitā santi yesaṃ,<BR>
Pattābhiññā paricitavasī te samāpattilābhī<BR>
Kampentī8maṃ tadapi bhavate bhūmicālassa ṭhānaṃ. (1852)<BR>
<BR>
<BR>
[SL Page 649] [\x 649/]     <BR>
<BR>
4<BR>
Gabbhokkanto bhacati ca yadā sampajāno satova<BR>
Gabbhasmā nikkhamati carime attabhāve tadāpi,<BR>
Sambodhiṃ vā purisanisaho bujjhate kampate'yā<BR>
Ete dhammā samaṇa mahato bhumicālassa hetu. (1853)<BR>
5<BR>
Buddho hutvā bhuvananayano dhammacakkaṃ pajānaṃ<BR>
Saṃvattetī vijahati yadā cā'yusaṅkhāravegaṃ,<BR>
Kampatye'sāpaṭhavi phusate khandhanibbānadhātuṃ<BR>
Ānande'te mahatipaṭhavikampanatthāya hetu. (1854)<BR>
<BR>
<BR>
[SL Page 650] [\x 650/]     <BR>
<BR>
6<BR>
Tabyāsenabbigatahadayā'nandamānandatheraṃ<BR>
Assāsetvā uparupari so desanaṃ vaḍḍhayitvā,<BR>
Ānandā'haṃ karahacivasiṃ yassa nerañjarāya<BR>
Najjā tire jitajalamucassā'japālassa mūle. (1855)<BR>
7<BR>
Tatrā'gantvā phusatu bhagavā khandha nibbānadhātuṃ<BR>
Issāmāyāmalinahadayo pāpimā iccavoca,<BR>
Laddhokāso punarapi kamamaṃ evamevā'bhiyāci<BR>
Ajjā'sīnaṃ paramarucire pya'tra cāpālacetye. (1856)<BR>
8<BR>
Apposasukekā tvamiha kalimā hohi māsehi tīhi<BR>
Khandhānaṃ nibbuti bhagavato hessatī'ccetamatthaṃ,<BR>
Ārocentena hi kasatimatā samapajaññena bhikkhu<BR>
Ossaṭṭho me jitanamucinā cā'yusaṅkhāradhammo. (1857)<BR>
<BR>
<BR>
[SL Page 651] [\x 651/]     <BR>
9<BR>
Evaṃ vutte caraṇakamalacanda mānandathero<BR>
Natvā bhante bahujanahitatthāya tiṭṭhā'yukappaṃ,<BR>
Vatatikkhattuṃ paramakaruṇācodito yācidāni<BR>
Nā'yaṃ kālo bhavati sugataṃ yāvanāyi'cca'voca. (1858)<BR>
10<BR>
Sambodhiṃ tvaṃ yadi bhagavato saddahanto'si kasmā<BR>
Nippīḷesī dasabala manullaṅghanīyā'bhilāpaṃ,<BR>
Tasmiṃ tasmiṃ sati bhagavatā kaśyamāne nimitte<BR>
Tumheve'taṃ viya kalimatā dukkatañcā'paraddhaṃ. (1859)<BR>
11<BR>
Yāceyyāsi yadi dasabalaṃ ce paṭikkhippa vācā<BR>
Satthā'datte tava tatiyakaṃ vippayogo piyehi,<BR>
Naṇvā'kkhāto samaṇa paṭigacceva me saṅkhataṃ yaṃ<BR>
Jātaṃ bhūtaṃ avipariṇataṃ taṃ kuto' pe'ttha labbhā. (1860)<BR>
<BR>
<BR>
[SL Page 652] [\x 652/]     <BR>
<BR>
12<BR>
Ekaṃsenā'vitathavacasā saccasandhena cāyu-<BR>
Saṅkhāro' hīyati bhagavatā vyākatā'nanda bhikkhu,<BR>
Yāsā vācā yathariva chiyāmuttakhāṇo tathā taṃ<BR>
Paccāgacche napunavacanaṃ jīvitārakkhahetu. (1861)<BR>
13<BR>
Evaṃ vatvā sapadi sugato gandhanāgindagāmī<BR>
Yenāraññaṃ vipulamalakāsāravesāliyaṃ so,<BR>
Kūṭāgāraṃ tadavasariyā'nandatherena saddhiṃ<BR>
Iccābhāsī samaṇaparisaṃ sannipātehi sīghaṃ. (1862)<BR>
<BR>
<BR>
[SL Page 653] [\x 653/]     <BR>
<BR>
14<BR>
Evaṃ bhante lapitavacano sokasallena viddho<BR>
Sohā'yasmā vasigaṇa mupaṭṭhānasāḷāya māsuṃ,<BR>
Rāsikatvā mahitacaraṇo'pāhano tassa kālaṃ<BR>
Ārocesi gamiya bhagavā pīṭhikāyaṃ nisajja. (1863)<BR>
15<BR>
Āmantetvā samaṇaparisaṃ bodhipakakkhe bhavā me<BR>
Yete dhammā sayamadhigatā desitā sādhukaṃ vo,<BR>
Uggaṇhitvā yathariva siyā sāsanañcaddhanīyaṃ<BR>
Bhāvetabbā suparihariyā sevitabbā'ti vatvā. (1864)<BR>
16<BR>
Nibbāyissatya'vaca bhagavā accayenā'cirena<BR>
Temāsānaṃ bhuvanabhavanu'jjotapajjotarūpo.<BR>
Tumhe sampādayatha samaṇā appamādena sabbe<BR>
Saṅkhārā yaṃ samudayamayā lakkhaṇabbhāhatā'ti. (1865)<BR>
<BR>
<BR>
[SL Page 654] [\x 654/]     <BR>
<BR>
17<BR>
Pubbaṇhe so karakisalayā'dhāna'viṭṭhānapatto<BR>
Patto satthā pacuracaraṇo cīvaracchannaganto,<BR>
Gattobhāsāruṇitaparikhāvīthipākāracakkaṃ<BR>
Cakkaṅkeha'ṅkitapadatalassālivesālināmaṃ. (1866)<BR>
(Yamakabandhanaṃ)<BR>
18<BR>
Āhiṇḍitvā tahi manugharaṃ piṇḍa manvesamāno<BR>
Pacchābhattaṃ bhuvananayano locanindīvarehi,<BR>
Taṃ vesāliṃ dviradagatimā'nanda nāgāpalokaṃ<BR>
Oloketvā ida mavaca me pacchimaṃ dassana'nti. (1867)<BR>
<BR>
<BR>
[SL Page 655] [\x 655/]     <BR>
<BR>
19<BR>
Tambhāṭhānā nayanasubhagaṃ sevito sāvakehi<BR>
Bhaṇḍaggāmāṭavi mavasaṭo diṭṭhivādībhasīho,<BR>
Nicchāretvā sarasamadhuraṃ dhammagambhīraghosaṃ<BR>
Taṇhākhīṇā mamapunabhavo bhikkhave natthya'bhāsi. (1868)<BR>
20<BR>
Tisso sikkhā pariharatha vo sādhukaṃ bhikkhave'ti<BR>
Evaṃ vatvā matibhagavatibhattubhūto sayambhu,<BR>
Tamhāgāmā punarupagamī hatthigāma'mbagāmaṃ<BR>
Jambuggāmaṃ vamitagamano hatthivikkantigantā. (1869)<BR>
<BR>
<BR>
[SL Page 656] [\x 656/]     <BR>
<BR>
21<BR>
Patvā bhogāyatana manaso bhoganāmaṃ subhikkhaṃ<BR>
Nibbhogo so nagaramaparaṃ bhāratibhatturūpo,<BR>
Cittābhogaṃ kurutha samaṇā sādhukaṃtaṃ suṇātha<BR>
Desissāmī'tya'vadi caturo vo uḷārāpadese. (1870)<BR>
22<BR>
Eso dhammo bhavati vinayo sāsanaṃ satthu cedaṃ<BR>
Abbhaññātaṃ vata bhagavato sammukhā me sutanti,<BR>
Sakkhīkatvā yadi vadati maṃ bhikkhave koci bhikkhu<BR>
Nādatabbaṃ tadadhivacanaṃ nappaṭikkositabbaṃ. (1871)<BR>
23<BR>
Pakkhittānaṃ mama tipiṭake tappadabyañjanānaṃ<BR>
Yaṃyaṃṭhānaṃ avatarati saṃdissate niddhamettha,<BR>
Gantabbaṃ vo sugahitamidaṃ bhāsitaṃ bhikkhunoti<BR>
Chaḍḍetabbaṃ kavacanamitaraṃ duggahītanti no ce.(1872)<BR>
<BR>
<BR>
[SL Page 657] [\x 657/]     <BR>
<BR>
24<BR>
Āvāse yo viharati mahābhikkhusaṅgo amutra<BR>
Therā bhikkhū tipiṭakadharā theravaṃsaddhajā ye,<BR>
Yvābhiññāto paṭibalataro bhikkhu vā sammukhā me<BR>
Tesaṃ tesaṃ idamavagataṃ suggahītatti vutte. (1873)<BR>
25<BR>
Otāretvā tadapi vinaye satthu suttābhidhamme<BR>
Saṃsandantaṃ yadipana paṭiggaṇhitabbaṃkata na noce,<BR>
Cattāro me itivibhajite nippadesāpadese<BR>
Dhāreyyātha'bruvi muni ranādhānagāhī sadā vo. (1874)<BR>
<BR>
<BR>
[SL Page 658] [\x 658/]     <BR>
<BR>
26<BR>
Patvā pāvāpuravara matho'ropitakkhandhabhāro<BR>
Ambāraññe viharati mamaṃ dhammarājāti sutvā,<BR>
Tibbacchando javanamatino dassanassādanamhi<BR>
Cundo gantvā caraṇakamalaṃ vandi kammāraputto. (1875)<BR>
27<BR>
Sammādhammassavaṇapasuto ekamantaṃ nisinno<BR>
Sotāpanno paṭhamadivase dassanenevasatthu,<BR>
Buddhaṃ paññābhagavatipatiṃ svatanāyā'bhiyācaṃ<BR>
Cando pubbācalamiva gharaṃ pāvisi cundanāmo. (1876)<BR>
28<BR>
Sampādetvāgahapati bahuṃ tāyaratyā'vasāne<BR>
Khajjaṃ bhojjaṃ sumadhutaraṃ sūkaraṃ maddavampi,<BR>
Pakkhittojaṃ pacuravibhavo ñāpayī dhammarañño<BR>
Kālo bhante'tarahi bhagavā niṭṭhitaṃ bhojananti. (1877)<BR>
<BR>
<BR>
[SL Page 659] [\x 659/]     <BR>
<BR>
29<BR>
Sālakkhandhāyatabhujayugo muggavaṇṇaṃ gahetvā<BR>
Pattaṃ pattatthavikapihitaṃ pakkanigrodhavaṇṇaṃ,<BR>
Acchādetvā parivutavasi cīvaraṃ paṃsukūlaṃ<BR>
Pāsādabbhantara mabhiruhī tassa sovaṇṇavaṇṇo. (1878)<BR>
30<BR>
Bālādiccori'va dasabalo tāva pubbācalagge<BR>
Paññattasmiṃ ratanakhavite bhaddapīṭhe nisajja,<BR>
Āmantetvā jitadhanapatiṃ cundamādiccabandhu<BR>
Satthāraṃ tvaṃ parivisiminā maddavenātya'bhāsi. (1879)<BR>
<BR>
<BR>
[SL Page 660] [\x 660/]     <BR>
<BR>
31<BR>
Santappetvā sugatapamukhaṃ bhikkhusaṅghaṃ sahatthā<BR>
Maṃsaṃ sobbhe nikhaṇiya tato satthubhuttāvasesaṃ,<BR>
Bhatyā dhammassavaṇnirataṃ bodhayitvāpayāsi<BR>
Pūro paṅkeruhamiva jino cundakammāraputtaṃ. (1880)<BR>
32<BR>
Bāḷhābādho balavakaṭukā vedanā tassa bhattaṃ<BR>
Bhuttāvissā'bhavi bhagavato rattapakkhandikā'si,<BR>
Vikkhambhetvā tamapi satimā sampajāno'vidūre<BR>
Maggotiṇṇo muni rupagamīrukkhamūlaṃ kilanto. (1881)<BR>
33<BR>
Paññāpetvā catuguṇamupaṭṭhākathero adāsi<BR>
Yaṃ saṅghāṭiṃ narahari tahiṃ vissamatto nisajja,<BR>
Gantvā'nandā'hara sarabhasaṃ tvaṃ pipāsāturassa<BR>
Pānīyyaṃ me nikhiladarathā nibbutassetya'bhāsī. (1882)<BR>
<BR>
<BR>
[SL Page 661] [\x 661/]     <BR>
<BR>
34<BR>
Yasmā bhatte sakaṭasatasañcārasambhinnamaggā<BR>
Gorūpānaṃ vigaḷitaṭī siṅgasaṅghaṭṭaṇena,<BR>
Cakkacchinnā kalalakalusībhutasantattavāri<BR>
Nālaṃ pātuṃ salilamadhunā kunnadi sandate'dha. (1883)<BR>
35<BR>
Accāsanne kakudhaviṭapīmūlasaṃsaṭṭhakulā<BR>
Vātakkhittā'malajalakaṇā sātasitodapuṇṇā,<BR>
Sakkā bhante savati kakudhāsindhu gattāni sīkiṃ<BR>
Kātuṃ pātuṃ dharaṇiramaṇi baddhahārābhirāmā. (1884)<BR>
<BR>
<BR>
[SL Page 662] [\x 662/]     <BR>
<BR>
36<BR>
Evaṃ vutte puna bhagavatā codito pattahattho<BR>
Patvā'nando kalalavisamaṃ kunnadītitthamāsuṃ,<BR>
Netvā sitodaka malulitaṃ nimmalaṃ sandamānaṃ<BR>
Ñato bhante pivatu bhagavā'tyā'ha buddhānubhāvo. (1885)<BR>
37<BR>
Tasmiṃkāle samitatasiṇaṃ rukkhamūle nisinnaṃ<BR>
Naṃ disvāna'ṅkusanisitadhī pukkuso kamallaputto,<BR>
Pabyākāsika paṭutarasamāpattiyākittanena<BR>
Āḷārassā'dhikavupasame attano'bhippasādaṃ. (1886)<BR>
38<BR>
Gajjantisvā'sanisu parito niccharantīsu jātu<BR>
Vijjummālāsu ca galagalāyantiyā vuṭṭhiyāhaṃ,<BR>
Saññibhuto nanu khaphasamāpattiyā santavitto<BR>
Nā'ssosiṃ bho sutikaṭuravaṃ nāddasaṃ rūpavāha. (1887)<BR>
<BR>
<BR>
[SL Page 663] [\x 663/]     <BR>
<BR>
39<BR>
Vuttaṃ sutvā'matarasahīraṃ uddharitvāna dhīmā<BR>
Saddhābījaṃ panihita kamathā'ḷārakālāmakhette,<BR>
Yebhuyyenā'samacupasame siṅbhīvaṇṇe pasanno<BR>
Datvā buddhaṃ saraṇa magamā sāṭakaṃ siṅgīvaṇṇaṃ. (1888) <BR>
40<BR>
Tattaṅgārodaramiva tamaṅgīrasaṅgopanītaṃ<BR>
Vatthaṃ vītaccika mabhinavaṃ siṅgivaṇṇaṃ rarāja,<BR>
Pacchā paccuttariya kakudhāsindhu majjhogahetvā<BR>
Ambāraññaṃ tahi mavatarī sakyasiho sasaṅgho. (1889)<BR>
41<BR>
Saṅghāṭiṃ patthariya sahasā cundatherena mañce<BR>
Paññattasmiṃ sapadi samadhiṭṭhāya vuṭṭhānasaññaṃ,<BR>
Accadhāyā'dhikakilamatho so sato sampajañño<BR>
Pāde pādaṃ bhavabhayabhido sīhaseyyaṃ akāsi. (1890)<BR>
<BR>
<BR>
[SL Page 664] [\x 664/]     <BR>
<BR>
42<BR>
Āmantetvā niravadhidayo thera mānandanāmaṃ<BR>
Dve me laddhā samasamaphalā piṇḍapātā visiṭṭhā,<BR>
Sandeho yo karabhavi siyā cundakammāraputta-<BR>
Sse'vaṃ vatvā pariharatu tañcāha me accayena. (1891)<BR>
43<BR>
Tamhā khīṇāsavaparivuto bhuripañño hirañña-<BR>
Vatyā najjā vijanapavanaṃ pārime tirabhāge,<BR>
Phullaṃ sālabbana mavasarī kosiṇārāna maggaṃ<BR>
Mallānaṃ so suravanasiriṃ rājadhānyā'vidūre. (1892)<BR>
<BR>
<BR>
[SL Page 665] [\x 665/]     <BR>
<BR>
44<BR>
Ānandenā' nadhivaravaco coditeno' pacāre<BR>
Paññantasmiṃ tathaṇayamakassālarukkhantarāḷe<BR>
Mañce paññāsatiparimukho uttarādhānasīse<BR>
Katvā pādoparipada manuṭṭhānaseyyaṃakāso (1893)<BR>
45<BR>
Sitacchāyā vigaḷitarajodhūsarā sabbaphāli-<BR>
Phullā bhantī jaṭitaviṭapakkhandhamūlā' ññamaññaṃ,<BR>
Saṅkiṇṇālī sapadi yamakassālasālā visālā<BR>
Dissante'vaṃ vakulatilakā'sokacampeyyasākhī. (1894)<BR>
46<BR>
Naccaṃ gītaṃ vividhaturiyaṃ vattate'dāni dibbaṃ<BR>
Dibbaṃ cuṇṇaṃ malayajamayaṃ dibbamandāravāni,<BR>
Passā'nandabbikacayamakassālapupphānya'kāle<BR>
Samūjāye'vahi bhagavato antalikkhā patanti. (1895)<BR>
<BR>
<BR>
<BR>
[SL Page 666] [\x 666/]     <BR>
<BR>
47<BR>
Ete brahmāmaranaraphaṇī cāmaracchattahatthā<BR>
Mālāmālāguḷaparimalaṇḍupadīpaddhajehi,<BR>
Channaṃ tāḷāvacarabhajitaṃ maṅgalāgārabhutaṃ<BR>
Jātikkhettaṃ nanu bhagavato kevalaṃ pūjanāya. (1896)<BR>
48<BR>
Ānande'vaṃ satipi bhagavā tāvatā sakkatovā<BR>
Sammā tesaṃ nacagarukato namānito pūjitovā,<BR>
Yo kho dhammaṃ carati samaṇo' pāsako vā'nudhammaṃ<BR>
Bhatyā so maṃ paramavidhānā kamānaye pūjayeti. (1897)<BR>
<BR>
<BR>
[SL Page 667] [\x 667/]     <BR>
49<BR>
Amhe tasmātiha paṭipadaṃ suṭṭhu dhammānudhammaṃ<BR>
Sampādemā'tya'vaca muni vo sikkhitabbaṃ hi evaṃ,<BR>
Dhammāssāmiṃ sapadi purato vījamāno samāno<BR>
Hatthicchāpo yathariva ṭhīto theranāgo'pavāno. (1898)<BR>
50<BR>
Mallānaṃ kho nagaravarato yāvatā sāladāyaṃ<BR>
Rāsibhūtā'surasuravarabrahmarājūhi yasmā,<BR>
Daṭṭhuṃ buddhaṃ dasabaladharaṃ khittavālaggakoṭi-<BR>
Mattaṭṭhāne dasadasahi vā natthya'phuṭṭhappadeso. (1899)<BR>
51<BR>
Kandantīnaṃ pakiriya sake kesapāse ca bāhā<BR>
Paggaṇahitvā sirasi paṭhavisaññinīdevatānaṃ,<BR>
Jhāyantīnaṃ bhuviparipatantīna mujjhāyinīnaṃ<BR>
Dento'kāsaṃ apanayi parañceḷhakeno'pavānaṃ. (1900)<BR>
<BR>
<BR>
[SL Page 668] [\x 668/]     <BR>
<BR>
52<BR>
Saṅkhārānaṃ khayavaya manāgāmino vītarāgā<BR>
Devabrahmā sumariya yathevi'ndakhīlācalaṭṭhā,<BR>
Nāmhe bhante'tarahī viya vo accayenātya'vocuṃ<BR>
Passissāmā'yati miga manobhāvanīyepi bhikkhū. (1901)<BR>
53<BR>
Jātaṭṭhānappabhutika midhānandaṭhānaṃ catukkaṃ<BR>
Puññakkhettaṃ bhuvi bhagavato sabbhisaṃvejaniyaṃ,<BR>
Addhā saddhāvisadahadayā sādhavo cārikāyaṃ<BR>
Āhiṇḍantā pavurakusalaṃ tatrapatvā viṇanti. (1902)<BR>
<BR>
<BR>
[SL Page 669] [\x 669/]     <BR>
<BR>
54<BR>
Puṭṭhassevaṃ kathamapi mayaṃ mātugāmesu bhante<BR>
Vattissāmā'tyamitamatimā' nandatherassa'bhāsi,<BR>
Tannijjhānaṃ tadabhilapanaṃ mākarothāti tumhe<BR>
Evaṃsante satiparimukhā hotha chadvārarakkhā. (1903)<BR>
55<BR>
Puṭṭhassevaṃ maya mutusamuṭṭhānarūpāvasiṭṭhe<BR>
Vatteyyāmhe tavanirupame rūpakāye kathannu,<BR>
Mākho tumhe bhavatha munino dehapūjāvidhāne<BR>
Sakhyāpārā upari ghaṭathā'hā'savānaṃ khayeti. (1904)<BR>
56<BR>
Saṃvijjante bhagavati idhānanda bhīyyopasannā<BR>
Rūpībrahmāmarapabhutayo khattiyabrāhmaṇā ye,<BR>
Sakkaccaṃ te yathariva janā cakkavattissarīre<BR>
Sabyāpārā naraharisariropahāre siyunti. (1905)<BR>
<BR>
<BR>
[SL Page 670] [\x 670/]     <BR>
<BR>
57<BR>
Cattāro me bahujanahitā buddhapaccekabuddhā<BR>
Yasmā maggapphalasukhamudā sāvakā cakkavattī,<BR>
Rājā pūjāvidhisumahiyā honti thūpārahe'va<BR>
Tasmā thūpo mamapi bhavatā'nandasiṅghāṭakamhi. (1906)<BR>
58<BR>
Evaṃ vutte sariya tamurotomaribhūtasoko<BR>
Therānando pavisiya nirālambadhammo vihāraṃ,<BR>
Ālambitvā vilapiya bahuṃ aggalatthambhasīse<BR>
Satthā sekhe kaḷitakaruṇāpāṅgabhaṅgo parodi. (1907)<BR>
<BR>
<BR>
[SL Page 671] [\x 671/]     <BR>
<BR>
59<BR>
Āmantetvā tamanadhivaro puñchamakānassudhāraṃ<BR>
Theraṃ mākhovilapi ala mānanda māsoci hevaṃ,<BR>
Saṅkhārānaṃ kathamiha labhe niccataṃ nibbikāraṃ<BR>
Akkhātaṃ me nanu piyajanabbippayogo siyāti. (1908)<BR>
60<BR>
Mettāpubbena hi cirataraṃ kāyakammena vācā-<BR>
Kammenā'yaṃ guṇamaṇimanokammunā bhikkhave maṃ.<BR>
Sakkaccaṃ sannicitakusalopaccupaṭṭhāsi tasmā<BR>
Ātāpī so tvamasi nipapako hesi khīṇāsavoti. (1909)<BR>
<BR>
<BR>
[SL Page 672] [\x 672/]     <BR>
<BR>
61<BR>
Chāyāmaññe cira manucaraṃ seyyathā'nandabhikkhū-<BR>
Paṭṭhāko me bhavati sutavā nāgatātitakānaṃ,<BR>
Sambuddhānaṃ bhagavata mupaṭṭhāyakā ce'tadaggā<BR>
Iccā'he'tapparamasamaṇāyeva hessantya'hesuṃ. (1910)<BR>
62<BR>
Saṃvaṇṇesi niravadhiguṇo ukkhipanto'va meruṃ<BR>
Saṅkhobhento viya jalanidhiṃ pattharanto'va bhumiṃ,<BR>
Vitthārento viya ravipathaṃ saṅghamajjhe ṭhitassa<BR>
Ānandassu'ttaritaraguṇaṃ abbhutaccherabhūtaṃ. (1911)<BR>
63<BR>
Hitvā sākhānagara manalaṃjaṅgalaṃ issarānaṃ<BR>
Vāsaṭṭhānaṃ taditarapuraṃ sabbasampattisāraṃ,<BR>
Patvā rājaggahapabhutikaṃ nātha nibbāyatūti<BR>
Evaṃ vutte muni ravaca māhevamānandavoca. (1912)<BR>
<BR>
<BR>
[SL Page 673] [\x 673/]     <BR>
<BR>
64<BR>
Pubbe dibbopamasukha vidhā'nanda'haṃ cakkavatti-<BR>
Rājā hutvā cira manubhaviṃ dhammiko dhammarājā,<BR>
Mallānaṃ kho tadahani kusāvatya'yaṃ rājadhāni<BR>
Āsi lakkhivasati ralakārājadhānī'va phītā. (1913)<BR>
65<BR>
Gāmakkhette jitaripuraṇo kosiṇārāna masmiṃ<BR>
Sālāraññe jinakarivaro mārakaṇṭhiravena,<BR>
Yāme ajjāhani rajaniyā pacchime haññate'ti<BR>
Vāseṭṭhānaṃ pahiṇi yatimārocanatthaṃ tamatthaṃ. (1914)<BR>
<BR>
<BR>
[SL Page 674] [\x 674/]     <BR>
<BR>
66<BR>
Santhāgāre mahatiparisā kiñcikammaṃ paṭicca<BR>
Rāsibhūtā yativaravacocoditā mucchitāsi,<BR>
Uyyānaṃ te pavisiya tadā mallaputtā ca mallā<BR>
Vyāpajjiṃsū kasiranikarāvārapāre nimuggā. (1915)<BR>
67<BR>
Yannūnāhaṃ narapatikulaṃ ekamekaṃ gahetvā<BR>
Vandāpeyyaṃ caraṇakamaladvanda maṅgīrasassa,<BR>
Iccānando yati sapariso puttadārehisaddhiṃ<BR>
Itthannāmo paṇamati jinaṃ mallarājāti vatvā. (1916)<BR>
68<BR>
Mallānañcāhariya paṭhameyeva yāme rajanyā<BR>
Vandāpesi sakalaparisaṃ tenupāyena buddhaṃ,<BR>
Sutvā vidvā bhagavata manuṭṭhānaseyyappavattiṃ<BR>
Sāḷāraññaṃ avasari paribbājako yo subhaddo. (1917)<BR>
<BR>
<BR>
[SL Page 675] [\x 675/]     <BR>
<BR>
69<BR>
Okāsaṃ me dadatha samaṇaṃ gotamaṃ pucchanāya<BR>
Kaṅkhādhammaṃ pajahitu midhānandapatto hamasmi,<BR>
Vutte satthā kilamati alaṃhāvuso mā vihaññi<BR>
Vatvā'nando bhagavati dayācodito vārayī taṃ. (1918)<BR>
70<BR>
Laddhokāso dasabaladayājālabaddho subhaddo<BR>
Aññāpekho pavisiya tahiṃ tabbihesānapekkho,<BR>
Pañhaṃ pucchi tadupanayane kovido'bhāsidhammaṃ<BR>
Vitthārento ariyavinaye puggale suppatiṭṭhe. (1919)<BR>
<BR>
<BR>
[SL Page 676] [\x 676/]     <BR>
<BR>
71<BR>
Pabbajjitvā bhagavati sayaṃ bhikkhubhāvābhisitto<BR>
Saṅkhārānaṃ khayavaya matho bhāvayitvā subhaddo,<BR>
Viddhaṃsetvā sakalakalusaṃ satthupaccakkhabhuto<BR>
Unnādetvā parisamarahaṃ pacchimosāvakosi. (1920)<BR>
72<BR>
Paññatto yo bhavati vinayo desito yoca dhammo<BR>
So vo satthā paramasaraṇo'tyā'ha me accayena,<BR>
There bhikkhū taditaravasī gāravaṃ voharantu<BR>
Bhante vatvā pariharatha vo sādarāsappatissā. (1921)<BR>
73<BR>
Paccakkho no bhavi dasabalo pucchituṃ sammukhā taṃ<BR>
Nāsakkhimhā mayamidamitī māhuvatthānutāpā,<BR>
Mutte tuṇhībhavi vasigaṇokiñci buddhecadhamme<BR>
Saṅghe magge vimati yadivo bhikkhave pucchathāti. (1922)<BR>
<BR>
<BR>
[SL Page 677] [\x 677/]     <BR>
<BR>
74<BR>
Yasmā khandhe pajahati jino bhikkhave bhandadāni<BR>
Āmantemī niyatabhadurā sabbasaṅkhāradhammā,<BR>
Sampādethā'tya'mitamatimā appamādena tumhe<BR>
Pabyākāsi bhagavata mayaṃ pacchimāhotivācā. (1923)<BR>
75<BR>
Rūpārūpāvacarakiriyajjhānasaññānirodha-<BR>
Saṅkhātā yā navavidhasamāpattiyo tā'nulomaṃ,<BR>
Nissīmamhonidhinibhaguṇo mārasaṅgāmasūro<BR>
Buddho nārāyanabaladharo so samāpajji tāva. (1924)<BR>
<BR>
<BR>
[SL Page 678] [\x 678/]     <BR>
<BR>
76<BR>
Taṃ taṃ jhānaṃ muni paṭisamāpajjamāno nirodhā<BR>
Sammā paccuṭṭhahiya paṭhamajjhānavosāna māpa,<BR>
Taṃ taṃ jhānaṃ punaranusamāpajjamāno catuttha-<BR>
Rūpajjhānu'ṭṭhahiya vigatāsesasaṅkhāradhammo. (1925)<BR>
77<BR>
Snehaparikkhayajāto<BR>
Pajjoto viya tilokamaṇipajjoto,<BR>
Buddhonirupadhisesa-<BR>
Parinibbutiyā sayambhu parinibbāyi. (1926)<BR>
<BR>
<BR>
[SL Page 679] [\x 679/]     <BR>
<BR>
78<BR>
Sampati devamanussa-<BR>
Pajāya saddhiṃ parodamānāya bhusaṃ,<BR>
Sokeni'va saṅkampi<BR>
Sahassarāvena'yaṃ mahāpaṭhavī. (1927)<BR>
79<BR>
Vipphuritavijjurāji-<BR>
Daṇḍāhatameghadundubhīphalitā'suṃ,<BR>
Kadalivanaṃ viya nāgo<BR>
Nippīḷesi asesalokaṃ soko. (1928)<BR>
80<BR>
Jātikkhettaṃ khettaṃ<BR>
Viya sambādhaṃ chaṇehi tesaṃtesaṃ,<BR>
Vijanokāsā' kāsā<BR>
Loke maṅgalanimittajātaṃ jātaṃ. (1929)<BR>
(Yamakabandhanaṃ)<BR>
---------<BR>
Itimedhānandābhidhānena yatinā viracite sakalakavijana<BR>
Hadayānandadānanidāne jinavaṃsadīpe santike nidāne<BR>
Tathāgata parinibbānappavatti<BR>
Paridīpo<BR>
Ekūnatiṃsatimo saggo.<BR>
---------<BR>
<BR>
<BR>
[SL Page 681] [\x 681/]     <BR>
<BR>
Parinibbute bhagavati sahaparinibbānā brahmāsahampati imaṃ gāthaṃ abhāsi.<BR>
<BR>
Sabbevanikkhipissanti bhūtā loke samussayaṃ<BR>
Yathā etādiso satthā loke appavipuggalo<BR>
Tathāgato balappatto sambuddho parinibbutoti.<BR>
<BR>
Parinibbute bhagavati sahaparinibbānāsakko devānamindo imaṃ gāthaṃ abhāsi.<BR>
<BR>
Aniccā vatasaṅkārā uppāda vayadhammino<BR>
Uppajjitvā nirujjhanti tesaṃvūpasamo sukhoti.<BR>
<BR>
Parinibbute bhagavati sahaparinibbānā āyasmā anuruddho imā gāthāyo abhāsi.<BR>
<BR>
Nāhuassāsapassāso ṭhita cittassa tādito<BR>
Anejāsanti mārabbha sokālamakarī muni<BR>
Asallīnena cittena vedanaṃ ajjhavāsayi<BR>
Pajjotasseva nibbānaṃ vimokkho cetaso ahūhi.<BR>
<BR>
Parinibbute bhagavati sahaparinibbānā āyasmā ānando imaṃ gāthaṃ abhāsi.<BR>
<BR>
Tadāsiyaṃ hiṃsanakaṃ tadāsilomahaṃsanaṃ<BR>
Sabbākāravarūpete sambuddhe parinibbuteti.<BR>
---------<BR>
<BR>
1<BR>
Lokattayekanayanomunikhippameva<BR>
Paggayhamuddhanibhuje parinibbutoti<BR>
Kandiṃsu tāva vilapiṃsu vivaṭṭayiṃsu<BR>
Āvaṭṭayiṃsu papatiṃsu mavītarāgī. (1930)<BR>
<BR>
<BR>
[SL Page 682] [\x 682/]     <BR>
<BR>
2<BR>
Assāsayaṃ vasigaṇaṃ samalaṃ sasokaṃ<BR>
Ratyāvasesa matha dhammakathāya thero,<BR>
Taṃ vītināmayi niruddhatamo'nuruddho<BR>
Ānandatherasuhado hadayaṅgamāya. (1931)<BR>
3<BR>
Mallāna magganagaraṃ kusiṇāra middhaṃ<BR>
Ārocanāya parinibbutabhāva massa,<BR>
Ānandathera maniruddhayaso sarīro<BR>
Pāhesi attadutiyaṃ anuruddhathero. (1932)<BR>
4<BR>
Mallā tadatthapasutā samayena tena<BR>
Yatrā'bhisannipatitā patimattayanti,<BR>
Theropana'ttadutiyo tamupecca santhā-<BR>
Gāraṃ tamattha mabhivedayi sokadīno. (1933)<BR>
<BR>
<BR>
[SL Page 683] [\x 683/]     <BR>
<BR>
5<BR>
Therassa tassa suniyamakma samallaputtā<BR>
Mallā samallasuṇisā bhuvika mallachāyā,<BR>
Kandiṃsu tāva papatiṃsu pariddaviṃsu<BR>
Dhammillavellitabhujā'hatasokasallā. (1934)<BR>
6<BR>
Nānāvidhāni turiyāni sugandhamālaṃ<BR>
Ādāya pañcasatadussayugāni mallā,<BR>
Yenā'si tassasugatassu'tujaṃ sarīraṃ<BR>
Taṃ sāḷadāya mupavattana mosariṃsu. (1935)<BR>
7<BR>
Te gandhadhūpakusumehi ca naccagīta-<BR>
Vajjehi chattamaṇivijanicāmarehi,<BR>
Celabbitāna navamaṇḍalamāḷakādiṃ<BR>
Katvāna chāhamakariṃsu sarīrapūjaṃ. (1936)<BR>
<BR>
<BR>
[SL Page 684] [\x 684/]     <BR>
<BR>
8<BR>
Pamokkhamallapurisā'ṭṭhanahātasīsā<BR>
Gandhodakena sunivatthasupārutattā,<BR>
Muttāmaṇīhi khacitāya tathāgatassa<BR>
Gattaṃ suvaṇṇasivikāya niropitaṃ taṃ. (1937)<BR>
9<BR>
Cāletu mappamapi sattamavāsaramhi<BR>
Pucchiṃsu thera manuruddha masayha kinti,<BR>
So dibbacakkhumatiyā'mitadevatānaṃ<BR>
Pabyākari parivitakka mavecca thero. (1938)<BR>
10<BR>
Nissesamānusikadibbamahāmahehi<BR>
Taṃviggahaṃ bhagavato'bhimahīyamānaṃ,<BR>
Ukkhippa tāsamanuvattakamakallabhūpā<BR>
Gantvāna uttaradisāya purassu'dīciṃ. (1939)<BR>
<BR>
<BR>
[SL Page 685] [\x 685/]     <BR>
<BR>
11<BR>
Majjhenamajjha kamahinībharu muttarena<BR>
Dvārena tassanagarassa pavesayitvā,<BR>
Sutvāna bandhulapajāpatimallikā taṃ<BR>
Dvāre ṭhitā'thanavakovidhānabbayāya. (1940)<BR>
12<BR>
Dhotāya gandhasalilena mahālatābya-<BR>
Bhusāya sattaratanehi samujjalāya,<BR>
Aṅgīrasassa satapuññavīlāsacittaṃ<BR>
Chādesi gatta matulaṃ kaḷitāvakāsā. (1941)<BR>
13<BR>
Mallāna magganagarassa puratthimāyaṃ<BR>
Saṃvijjate makuṭabandhanacetiyaṃ yaṃ,<BR>
Dehaṃ tilokasaraṇassa puratthimena<BR>
Dvārena nikkhamiya tatra samappayiṃsu. (1942)<BR>
<BR>
<BR>
[SL Page 686] [\x 686/]     <BR>
<BR>
14<BR>
Sā yāvasandhisamalā nagarī tadāni<BR>
Mavdāravehi pihitā'bhavi channumattaṃ,<BR>
Pucchiṃsu satthu paṭipajjana mattabhāve<BR>
Ānandathera matha bhumibhujā kathanti. (1943)<BR>
15<BR>
Dehe yatheva paṭipajjati cakkavatti-<BR>
Rañño tatheva paṭipajjatha buddhadehe,<BR>
Iccāha so bhagavato'tujarūpakāyaṃ<BR>
Te veṭhayuṃ ahatakāsikasāṭakehi. (1944)<BR>
16<BR>
Kappāsapaṭṭavihatehipi veṭhayiṃsu<BR>
Katvāna pañcasatadussayugehi evaṃ,<BR>
Pakkhippa telaparipuṇṇasuvaṇṇadoṇyā<BR>
Aññā'yasāya paṭikujjiya doṇiyā te. (1945)<BR>
<BR>
<BR>
[SL Page 687] [\x 687/]     <BR>
<BR>
17<BR>
Gattaṃ jinassa citakaṃ katacittakammaṃ<BR>
Mālālatāvilasitaṃ satahatthamuccaṃ,<BR>
Vīsādhikaṃ agarucandanadāruka puṇṇaṃ<BR>
Āropayiṃsu siriyā jitavejayantaṃ. (1946)<BR>
18<BR>
Pāvāya mallanagaraṃ kusiṇāranāmaṃ<BR>
Gantā mahāpabhutikassapatheranāgo,<BR>
Bhikkhūhi pañcasatikehi pathokkamitvā<BR>
Rukkhassa mūla mupagamma khaṇaṃ nisīdi. (1947)<BR>
19<BR>
Addhānamagga mathakho paṭipajji tamhā<BR>
Mandāravaṃ kusuma maññataro gahetvā,<BR>
Ājīvako ta mahipassiya kassapākhyo<BR>
Jānāsi gotama manantajinantyapucchi. (1948)<BR>
<BR>
<BR>
[SL Page 688] [\x 688/]     <BR>
<BR>
20<BR>
Āmāvuso bhagavato parinibbutassa<BR>
Hontya'jja santadivasāti tatomayedaṃ,<BR>
Mandāravaṃ kusuma māharitanti vutte<BR>
Kandiṃsu keci vilapiṃsu avītarāgā. (1949)<BR>
21<BR>
Tāya'cchi bhikkhuparisāya subhaddabuḍḍha-<BR>
Pabbajjito sapadi satthari baddhavero,<BR>
Yo dubbaco yati mahāsamaṇena tena<BR>
Muttā mayaṃhi yadupaddutakāyavācā. (1950)<BR>
22<BR>
Icchāma yaṃja maya midānikaroma taṃyaṃ<BR>
Necchāma'dāni nakaroma mayaṃ tatomā,<BR>
Sovittha mācavilapittha' lamāvusoti<BR>
Vatvā pahāra madadī jinadhammacakke. (1951)<BR>
<BR>
<BR>
[SL Page 689] [\x 689/]     <BR>
<BR>
23<BR>
Mallā narindamakuṭaṅakkitapādapīṭhā'-<BR>
Limpetu massa caturo cita mappasayha,<BR>
Pucchiṃsu thera manuruddha mi'tabruvi so<BR>
Patte'dha pajjalati kassapatherasīhe. (1952)<BR>
24<BR>
Dhammāgadena hatasokahadehi yena<BR>
Bhikkhūhi satthucitako vasikassapavho,<BR>
Teno'pasaṅkami subhaddakathaṃ sasīse<BR>
Sukkhāsanī'vu'rasi satti'va maññamāno. (1953)<BR>
25<BR>
Katvā padakkhiṇa madhiṭṭhahi so catuttha-<BR>
Jjhānuṭṭhito bhagavato citakaṃ tivāraṃ,<BR>
Baddhañjalī sirasi theravarassa bhetvā<BR>
Taṃ supakpatiṭṭhitapadāni patiṭṭhahiṃsu. (1954)<BR>
<BR>
<BR>
[SL Page 690] [\x 690/]     <BR>
26<BR>
Therāsahassa karatāmarasehi satthu<BR>
Pādaṃsumāli vihitāhinipaccakāro,<BR>
Omujji gandhavitakāparasāgaramhi<BR>
Lokoca tappabhava sokaghanandhakāre. (1955)<BR>
27<BR>
Therenacāhinamite citako samantā<BR>
Sampajjalittha sayamevu'tujattabhāve,<BR>
Daḍḍhe jinassa masivā napichārikāsi<BR>
Sārīrikaṭṭhīvisaro'bhayathāvasiṭṭho. (1956)<BR>
28<BR>
Satteva nābhivakiriṃsu lalāṭagīvā<BR>
Dhātvakkhakaṭṭhi munino catudantadhātū,<BR>
Siddhatthakhaṇḍakatataṇḍulamuggamattā<BR>
Sesā pabhāyapi tidhā pakiriṃsu dhātu. (1957)<BR>
<BR>
<BR>
[SL Page 691] [\x 691/]     <BR>
<BR>
29<BR>
Nibbāpayiṃsu citakānala mantalikkhā<BR>
Nikkhamma cāmaramanohara nīradhārā,<BR>
Sāḷaddumehi salilāni tathā samantā<BR>
Mallā sugandhaparivāsitavārināpi. (1958)<BR>
30<BR>
Olambamānamaṇidāmasuvaṇṇadāmaṃ<BR>
Cittabbitānamathabandhiyamallabhūpā<BR>
Katvā sugandhaparibhaṇḍa muḷārasanthā-<BR>
Gāre susanthariya kojavakambalāni. (1959)<BR>
31<BR>
Taṭṭhānato kamakuṭabandhananāmasāḷaṃ<BR>
Yāvañjasaṃ rajatakañcanatoraṇehi,<BR>
Lājādinā kadalipuṇṇaghaṭehi dīpa-<BR>
Dhūpaddhajehi parito patimaṇḍayitvā. (1960)<BR>
<BR>
<BR>
[SL Page 692] [\x 692/]     <BR>
<BR>
32<BR>
Taṃ satthudhātuparipuṇṇa suvaṇṇadoṇiṃ<BR>
Mallāna maggapura māhariyu'ssavehi,<BR>
Setātapattalasite sarabhāsanamhi<BR>
Muttāmaṇīhi khacite tahi mappayitvā. (1961)<BR>
33<BR>
Kumbhena kumbha mupahacca gaḷaṃ gaḷena<BR>
Cakkena cakka mupahacca bhujaṃ bhujena,<BR>
Rakkhaṃ vidhāya caturaṅginiyā samantā<BR>
Senāya hemakavacehi gavacchikaṃva. (1962)<BR>
34<BR>
Katvevameva dhanurāvaraṇañca satti-<BR>
Hatthehi pañjara manantajinassadhātū,<BR>
Sammānayiṃsu sumahiṃsu susādhukīḷaṃ<BR>
Kīḷiṃsu sattadivasaṃ sahanāgarehi. (1963)<BR>
<BR>
<BR>
[SL Page 693] [\x 693/]     <BR>
<BR>
35<BR>
Sutvāna bhupati tamattha majātasattu<BR>
Satthāhi khattiyakulappabhavo ahampi,<BR>
Sārīrabhāga marahāma mayampi tasmā<BR>
Pāhesi dūta matha mallanarādhipānaṃ. (1964)<BR>
36<BR>
Vesālikā pacuralicchavibhubhujā ca<BR>
Sakyādhipā kapilavatthupurādhivāsī,<BR>
Bhūpā'llakappavijite bulayāca rāma-<BR>
Gāmamhi koliyamahīpatayo tatheva. (1965)<BR>
37<BR>
Yo veṭhadīpanagare dharaṇīsuro so<BR>
Pāveyyakā ca mahipā pahiṇiṃsu tesaṃ.<BR>
Paccekadūtapurise caturaṅginīhi<BR>
Senāhi tepi nivutā'bhimukhībhaviṃsu. (1966)<BR>
<BR>
[SL Page 694] [\x 694/]     <BR>
<BR>
38<BR>
Āgamma yena bhagavā sayameva gāma-<BR>
Kkhetto'pavattanavane parinibbuto no,<BR>
Dassāma no'ti jinadhātulavampi mallā<BR>
Pāhesu munnatimanā paṭisāsanāni. (1967)<BR>
39<BR>
Sā rājadhāni nijarājapurakkhatāhi<BR>
Saṅgāmasūracaturaṅginivāhinīhi,<BR>
Yuddhāya baddhakalahāhi khaṇaṃjagāma<BR>
Velātivattapalayambudhinibbisesaṃ. (1968)<BR>
<BR>
<BR>
[SL Page 695] [\x 695/]     <BR>
<BR>
40<BR>
Yo doṇabhusurasudhī bhavi jambudīpe<BR>
Rājūhi pūjitapado sunisammakārī,<BR>
So doṇagajjanamakā kaparisaṃ vinento<BR>
Dvebhāṇavāramita māhavakeḷisajjaṃ. (1969)<BR>
41<BR>
Sutvā'nusāsana mathācariyassa tassa<BR>
Sabbe samagganiratā vasudhādhināthā,<BR>
Atthāya no vibhajathā'ti samena tumhe<BR>
Dhātūna maṭṭhapaṭiviṃsaka mabruviṃsu. (1970)<BR>
42<BR>
Khīṇāsavo hi sarabhū citakena gīvā-<BR>
Dhātuṃ samāhariya lokahitāya yattha,<BR>
Laṅkāya bhāti mahiyaṅgaṇathūparājā<BR>
Tasmiṃ samappayi subhe maṇithūpagabbhe. (1971)<BR>
<BR>
<BR>
[SL Page 696] [\x 696/]     <BR>
<BR>
43<BR>
Khemavhayo citakato vasi vāmadāṭhā-<BR>
Dhātuṃ samaggahiya' dāsi kaliṅgarañño,<BR>
Doṇodvijo bhariya dhātuvibhāgasajjo<BR>
Veṭhantare nidahi dakkhiṇadantadhātuṃ. (1972)<BR>
44<BR>
Dāṭhaṃ jaṭārajatacetiyagaṃ dvijassa<BR>
Taṃ dakkhiṇakkhaka mapāhari devarājā,<BR>
Doṇo suvaṇṇamayadoṇimavāpuritvā<BR>
Tesaṃ vibhajja samabhāgamadāsidhātu. (1973)<BR>
45<BR>
Te bhubhujā sakasakevisaye vidhāya<BR>
Sampūjayiṃsu jinadhātunidhānathūpe<BR>
Aṅgāra māhariya moriyakhattiyā'tha<BR>
Doṇopi hemamayakumbha makaṃsu thupe. (1974)<BR>
<BR>
<BR>
[SL Page 697] [\x 697/]     <BR>
<BR>
46<BR>
Disvāna tassapamahāvasi tatthatattha<BR>
Dhātvantarāya matha gaṇhiya rāmagāme,<BR>
Aññatra doṇa mitadhātu majātasattu-<BR>
Rañño thiraṃ nidahituṃ padadāsi dhātu. (1975)<BR>
47<BR>
Aṭṭha'ṭha vaḍḍhitakaraṇḍakathūpagabbhe<BR>
Pakkhippabhumipati dhātumahānidhānaṃ,<BR>
So theranāgasaraṇo pavidhāsi vāḷa-<BR>
Saṅghāṭayanta miha yojayi devarājā. (1976)<BR>
48<BR>
Rājā asokavidito sirijambudīpe<BR>
Tamhā samāhariya satthu sarīradhātu,<BR>
Kārāpayī caturasitisahassathūpe<BR>
Dhīmā mahindavasi dīpamimaṃ tadā'pa. (1977)<BR>
<BR>
<BR>
[SL Page 698] [\x 698/]     <BR>
<BR>
49<BR>
Devānamādipiyatissanarādhipena<BR>
Thūpe vidhāya jinadhātacihapattamattā,<BR>
Vitthāritā paṇihitā jayabodhisākhā-<BR>
Vāmetarakkhakasilāmayapattadhātu. (1978)<BR>
50<BR>
Nattā pana'ssa abhayo jalituggatejo<BR>
Yo duṭṭhagāmini raṇambudhipāragāmī,<BR>
Rājā'nurādhanagare nagarādhirāje<BR>
Katvāna laṅkamakalaṅkamakāsirajjaṃ. (1979)<BR>
51<BR>
Laṅkaṅganāya kucamaṇḍalanibbisesaṃ<BR>
Sovaṇṇamāli matulaṃ ratanujjalantaṃ,<BR>
So thuparāja makari thira mappayitvā<BR>
Dhātuppabandha mabhinimmitabuddharūpaṃ. (1980)<BR>
<BR>
<BR>
[SL Page 699] [\x 699/]     <BR>
<BR>
52<BR>
Sārīrikehi'tarathupavarehi laṅkā-<BR>
Bhumitthi moḷimaṇi kañcanamālināma<BR>
Saggāpavaggasukhado vara thūparājā<BR>
So yāva dhātuparinibbutiyā vibhātu. (1981)<BR>
53<BR>
Iddhānubhāva madhikicca jinassa dhātu-<BR>
Kāyo'pahārarahito garukāraṭhānaṃ,<BR>
Patvā tahiṃtahi mathantaradhānakāle<BR>
Yo saṅkamissati'ha kañcanamālithupaṃ. (1982)<BR>
54<BR>
So nāgadīpamupagamma tatovidhātu-<BR>
Lokā ca nāgabhavanā tidasālayamhā,<BR>
Nikkhamma nimmita nirūpamabuddharūpo<BR>
Rāsi bhavissati sumaṇḍita bodhimaṇḍe. (1983)<BR>
<BR>
<BR>
[SL Page 700] [\x 700/]     <BR>
<BR>
55<BR>
Buddhānubhāvapabhavā'bhinavaggijālā-<BR>
Mālāhi pajjalitadhātumayattabhāve,<BR>
Tāvānu'mattamapi dissati nāvasesaṃ<BR>
Katvāna dhātuparinibbuti hessateva. (1984)<BR>
56<BR>
Buddhāpadāna marahādiguṇavadātaṃ<BR>
Bhatyā punappuna mimaṃ sarataṃ sataṃ bho,<BR>
Cittaṃ kilesapariyuṭṭhita mujjubhūtaṃ<BR>
Addhā sudhantakanakaṃva visuddhimeti. (1985)<BR>
57<BR>
Cittojutāyapi vitakkavicāradhammā<BR>
Vattanti satthuguṇasañcayagocarā'tha,<BR>
Saṃjāyate pavurapīti ca kāyacitta-<BR>
Passaddhi niddarathatāya sukhaṃ samādhi. (1986)<BR>
<BR>
[SL Page 701] [\x 701/]     <BR>
<BR>
58<BR>
Gambhīratāya tadadhīnaguṇaṇṇavassa<BR>
Niddhutanīvaraṇato pavivekabhūtaṃ,<BR>
Chāyetha jhānamupacāra mathā'dhigacche<BR>
Tappādakaṃ ariyamga phakhalañca yogī. (1987)<BR>
59<BR>
Tassā'ticārucaritassaraṇānuyutto<BR>
Hotevava satthari sagāravasapakpatisso,<BR>
Saddhindriyādi pariṇāmagato'dhigacche<BR>
Pītippamodabahulo kusalo'bhisandaṃ. (1988)<BR>
60<BR>
Satthussa cetiyagharaṃva tadattabhāvo<BR>
Pūjāraho ca bhayabheravadukkhasayho,<BR>
Lajji ca bhīru labhate sahavāsasaññaṃ<BR>
Saggāpavaggavibhavassa bhaveyya bhāgī. (1989)<BR>
<BR>
<BR>
[SL Page 702] [\x 702/]     <BR>
<BR>
61<BR>
Laṅkāya lakkhapatigāmavaramhi khettā-<BR>
Rāmādhipena guṇabhusaṇabhusitena,<BR>
Vikhyātanimmalayasovisarena valli-<BR>
Gāmubbhavena parisāvacarakkhamena. (1990)<BR>
62<BR>
Therenu'pāyacaturena bhadattasaṅghā-<BR>
Nandābhidhena garunā garubhāvagena,<BR>
Sissoraso'panayanena nijaṃva nettaṃ<BR>
Rakkhaṃ vidhāya mabhivuddhiya mappito yo. (1991)<BR>
63<BR>
Yo jīvitampi nirapekkhiya tambapaṇṇī-<BR>
Dīpaṃ tivāra mavatiṇṇa mimaṃ vasīhi,<BR>
Muttāmaṇīhi khacitena namahagghasiddhagī-<BR>
Caṅgoṭakena mahituṃ jinadantadhātuṃ. (1992)<BR>
<BR>
<BR>
[SL Page 703] [\x 703/]     <BR>
<BR>
64<BR>
Sikkhāgaruṃ vajiranāma vihārasāmiṃ<BR>
Rājādhirājagurulañchadharaṃ yatindaṃ,<BR>
Katvānu'pajjhamupasampādamāpa dhamma-<BR>
Majjhetu motariya rammamarammaraṭṭhaṃ. (1993)<BR>
65<BR>
Saṃvaḍḍhitaṃ pitupadādhigatena meṇḍun<BR>
Raññā pasīdiya kusaggadhiyā sakāya,<BR>
Sissaṃ asesapariyattidharassa ñeyya-<BR>
Dhammābhivaṃsaviditassa'pi saṅgharañño. (1994)<BR>
66<BR>
Saṃjayuttabhāṇakakumārabhivaṃsanāmaṃ<BR>
Rājādhirājagarulañchadharaṃ sudhīraṃ,<BR>
Therāsabhaṃ supaṭipattigaruṃ garuṃ yo<BR>
Nissāya dhammavinaye paṭutaṃ jagāma. (1995)<BR>
<BR>
<BR>
[SL Page 704] [\x 704/]     <BR>
<BR>
67<BR>
Lakkhīsare moraṭunāmapure suramme<BR>
Jātena issarajanāyananamhi jātyā,<BR>
Vassaṭṭhatiṃsaparimāṇavayoguṇena<BR>
Pāsāṇadūrapuragocaragāmikena. (1996)<BR>
68<BR>
Tenā'bhayādikaruṇāratanābhidhānā-<BR>
Rāmādhipena gaṇvācakābhāvagena,<BR>
Saṃsuddhabuddhaguṇādīpanatapparena<BR>
Saṃsārasāgarasamuttaraṇāsayena. (1997)<BR>
69<BR>
Pītippamodajananaṃ samaṇena medhā-<BR>
Nandābhidhena kavinā kavikuñjarānaṃ,<BR>
Ādiccabandhujinarājaguṇappabandha-<BR>
Suddhāpadānaparidīpakathāsarīraṃ. (1998)<BR>
<BR>
<BR>
[SL Page 705] [\x 705/]     <BR>
<BR>
70<BR>
Saddānusāsani'tihāsanighaṇṭuchando-<BR>
Laṅkārasāra mabhidhammakathāgabhīraṃ,<BR>
Saggāpavaggasukhadaṃ samatiṃsasaggaṃ<BR>
Vyākhyāsameta manurūpa padappayogaṃ. (1999)<BR>
71<BR>
Dvisahassabandhasamākulaṃ jinavaṃsadīpmanākulaṃ<BR>
Racitaṃ samāpa samāpanaṃ paramaṃpabandhasiromaṇiṃ,<BR>
Subhamāghamāsikavāsare nirupaddavena tathāgate<BR>
Parinibbute dvisahassasaṭṭhicatussatodayahāyate. (2000)<BR>
---------<BR>
Iti medhānandābhidhānena yatinā viracite sakalakavijana<BR>
Hadayānandadāna nidāne jinavaṃsadīpe santikenidāne<BR>
Bhagavato dhātuparinibbānappavattiparidīpo<BR>
Tiṃsatimosaggo.<BR>
---------<BR>
Sātireko<BR>
Santikenidānabhāgo tatiyo.<BR>
---------<BR>
<BR>
<BR>
<BR>
<BR>
<BR>
</font></body></html>