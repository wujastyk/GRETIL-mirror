<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Mahavamsa</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Mahavamsa<BR>
<BR>
Input by the Sri Lanka Tripitaka Project<BR>
<BR>
[CPD Classification 4.1.2]<BR>
[SL Vol Mhv - ] [\z Mhv /] [\w I /]  <BR>
[SL Page 001] [\x   1/]    <BR>
<BR>
Mahāvaṃso<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


Paṭhamo paricchedo.<BR>
<BR>
Namo tassa bhagavato arahato sammāsambuddhassa.<BR>
1<BR>
Namassitvāna sambuddhaṃ susuddhaṃ suddhavaṃsajaṃ<BR>
Mahāvaṃsaṃ pavakkhāmi nānānūnādhikārikaṃ.<BR>
2<BR>
Porāṇehi kato'peso ativitthārito kvaci,<BR>
Atīva kvaci saṃkhitto anekapunaruttako,<BR>
3<BR>
Vajjitaṃ tehi dosehi sukhaggahaṇadhāraṇaṃ<BR>
Pasādasaṃvegakaraṃ sutito ca upāgataṃ.<BR>
4<BR>
Pasādajanake ṭhāne tathā saṃvegakārake<BR>
Janayanto pasādañca saṃvegañca suṇātha taṃ.<BR>
5<BR>
Dīpaṅkaraṃ hi sambuddhaṃ passitvā no jino purā<BR>
Lokaṃ dukkhā pamocetuṃ bodhāya paṇidhiṃ akā.<BR>
6<BR>
Tato tañceva sambuddhaṃ koṇḍaññaṃ maṅgalaṃ muniṃ<BR>
Sumanaṃ revataṃ buddhaṃ sobhitañca mahāmuniṃ<BR>
7<BR>
Anomadassiṃ sambuddhaṃ padumaṃ nāradaṃ jinaṃ<BR>
Padumuttarasambuddhaṃ sumedhañca tathāgataṃ<BR>
8<BR>
Sujātaṃ piyadassiñca atthadassiñca nāyakaṃ<BR>
Dhammadassiñca siddhatthaṃ tissaṃ phussajinaṃ tathā<BR>
9<BR>
Vipassiṃ sikhisambuddhaṃ sambuddhaṃ vessabhuṃ vibhuṃ<BR>
Kakusandhañca sambuddhaṃ koṇāgamanameva ca<BR>
10<BR>
Kassapaṃ sugatañce'me sambuddhe catuvīsati<BR>
Ārādhetvā mahāvīro tehi bodhāya vyākato<BR>
<BR>
[SL Page 002] [\x   2/]   ( <BR>
11<BR>
Pūretvā pāramī sabbā patvā sambodhimuttamaṃ<BR>
Uttamo gotamo buddho satte dukkhāpamocayi.1<BR>
12<BR>
Magadhesuruvelāyaṃ bodhimūle mahāmuni<BR>
Visākhapuṇṇamāyaṃ so patto sambodhimuttamaṃ.<BR>
13<BR>
Sattāhāni tahiṃ satta so vimuttisukhaṃ paraṃ<BR>
Vindaṃ taṃ 2 madhurattañca dassayanto vasī vasī.<BR>
14<BR>
Tato bārāṇasiṃ gantvā dhammacakkaṃ pavattayi,<BR>
Tattha vassaṃ vasanto'va saṭṭhiṃ arahataṃ akā.<BR>
15<BR>
Te dhamammadesanatthāya vissajjetvāna bhikkhavo<BR>
Vinetvā ca tato tiṃsasahāye bhaddavaggiye<BR>
16<BR>
Sahassajaṭile nātho vinetuṃ kassapādike<BR>
Hemante uruvelāyaṃ vasi te paripācayaṃ,<BR>
17<BR>
Uruvelakassapassa mahāyaññe upaṭṭhite<BR>
Tassa'ttano nāgamane icchāvāraṃ vijāniya<BR>
18<BR>
Uttarakuruto bhikkhaṃ āharitvā'rimaddano<BR>
Anotattadahe bhutvā sāyaṇhasamaye sayaṃ<BR>
19<BR>
Bodhito navame māse phussapuṇṇamiyaṃ jino<BR>
Laṅkādīpaṃ visodhetuṃ laṅkādīpamupāgami.<BR>
20<BR>
Sāsanujjotanaṃ ṭhānaṃ laṅkā ñātā jinena hi,<BR>
Yakkhapuṇṇāya laṅkāya yakkhā nibbāsiyāti ca.<BR>
21<BR>
Ñāto'va laṅkāmajjhamhi gaṅgātīre manorame<BR>
Tiyojanāyate ramme ekayojanavitthate<BR>
22<BR>
Mahānāgavanuyyāne yakkhasaṅgāmabhumiyā<BR>
Laṅkādīpaṭṭhāyakkhānaṃ mahāyakkhasamāgamo,<BR>
23<BR>
Upāgato taṃ sugato mahāyakkhasamāgamaṃ<BR>
Samāgamassa majjhamhi tattha tesaṃ siropari<BR>
24<BR>
Mahiyaṅgaṇathūpassa ṭhāne vehāsayaṃ ṭhito<BR>
Vuṭṭhivātandhakārehi 3 tesaṃ saṃvejanaṃ akā.<BR>
25<BR>
Te bhayaṭṭhā'bhayaṃ yakkhā ayācuṃ abhayaṃ jinaṃ.<BR>
Jino abhayado āha yakkhe te'tibhayaddite 4<BR>
----- - ----<BR>
<BR>
1. [A.D.]Pamocaye. 2. [A.] Vinditaṃ 3. [E.A.D.-] Ndhakārādiṃ 4. [E.] Bhayaṭṭite.<BR>
<BR>
[SL Page 003] [\x   3/]   ( <BR>
<BR>
26<BR>
"Yakkhā bhayaṃ vo dukkhañca harisasāmi idaṃ ahaṃ,<BR>
Tumhe nisajjaṭṭhānamme samaggā detha no 5 idha"<BR>
27<BR>
Āhu te sugataṃ yakkhā "dema mārisa te imaṃ"<BR>
Sabbe'pi "sakalaṃ dīpaṃ, dehi no abhayaṃ tuvaṃ. <BR>
28 Bhayaṃ sītaṃ tamaṃ tesaṃ gantvā tandinnabhumiyaṃ <BR>
Cammakhaṇḍaṃ attharitvā tatthā'sīno jino tato<BR>
29<BR>
Cammakhaṇḍaṃ pasāresi ādittaṃ taṃ samantato,<BR>
Ghammābhibhutā 6 te bhītā ṭhitā ante samantato,<BR>
30<BR>
Giridīpaṃ tato nātho rammaṃ tesaṃ idhā'nayī, 7<BR>
Tesu tattha paviṭṭhesu yathāṭhāne ṭhapesi ca.<BR>
31<BR>
Nātho taṃ saṃkhipī cammaṃ, tadā devā samāgamuṃ, tasmiṃ samāgame tesaṃ satthā<BR>
dhammamadesayī.<BR>
32<BR>
Nekesaṃ pāṇakoṭīnaṃ dhammābhisamayo ahu,<BR>
Saraṇesu ca sīlesu ṭhitā āsuṃ asaṃkhiyā.<BR>
33<BR>
Sotāpattiphalaṃ patvā sele sumanakūṭake<BR>
Mahāsumanadevindo pūjiyaṃ yāci pūjiyaṃ.<BR>
34<BR>
Siraṃ parāmasitvāna nīlāmalasiroruho<BR>
Pāṇimatte adā kese tassa pāṇahito 8 jino. 35<BR>
So taṃ suvaṇṇavaṅgoṭavarenādāya satthūno<BR>
Nisinnaṭṭhānaracite nānāratanasañacaye 36<BR>
Sabbato sattaratane te ṭhapetvā siroruhe<BR>
So indanīlathūpena pidahesi namassi ca.<BR>
37<BR>
Parinibbutamhi 9 sambuddhe citakāto ca iddhiyā<BR>
Ādāya jinagīvaṭṭhiṃ thero sarabhunāmako<BR>
38<BR>
Therassa sāriputtassa sisso ānīya cetiye<BR>
Tasmiṃ yeva ṭhapetvāna bhikkhūhi parivārito<BR>
39<BR>
Chādāpetvā medavaṇṇapāsāṇehi mahiddhiko<BR>
Thūpaṃ dvādasahatthuccaṃ kārāpetvāna pakkami.<BR>
----- - ----5. [E.T.@]Ma. 6. [D.T.]Cammāhibhūtā. 7. [T.]Idhā'niya 8.[T.]Sabbapāṇahito.<BR>
9. [A.]Parinibbute<BR>
<BR>
[SL Page 004] [\x   4/]   ( <BR>
40<BR>
Devānampiyatissassa rañño bhātukumārako<BR>
Uddhacūḷābhayo nāma disvā cetiyamabbhutaṃ.<BR>
41<BR>
Taṃ chādayitvā kāresi tiṃsahatthuccacetiyaṃ.<BR>
Maddanto damiḷe rājā tatraṭeṭhā duṭṭhagāmiṇī<BR>
42<BR>
Asītihatthaṃ kāresi tassa kañcukacetiyaṃ.<BR>
Mahiyaṅgaṇathūpoyameso evaṃ patiṭṭhito.<BR>
43<BR>
Evaṃ dīpamimaṃ katvā manussārahamissaro<BR>
Uruvelamagā dhīro uruvīraparakkamoti.<BR>
<BR>
Mahiyaṅgaṇāgamanaṃ niṭṭhitaṃ 44<BR>
Mahākāruṇiko satthā sabbalokahite rato<BR>
Bodhito pañcame vasse vasaṃ jetavane jino.<BR>
45<BR>
Mahodarassa nāgassa tathā cūḷodarassa ca<BR>
Mātulabhāgineyyānaṃ maṇipallaṅkahetukaṃ 46<BR>
Disvā sapārisajjānaṃ saṅgāmaṃ paccupaṭṭhitaṃ<BR>
Sambuddho cittamāsassa kāḷapakkhe uposathe<BR>
47<BR>
Pāto yeva samādāya pavaraṃ pattacīvaraṃ<BR>
Anukampāya nāgānaṃ nāgadīpamupāgami.<BR>
48<BR>
Mahodaro'pi so nāgo tadā rājā mahiddhiko,<BR>
Samudde nāgahavane dasaddhasatayojane,<BR>
49<BR>
Kaṇiṭṭhikā tassa kaṇhā vaḍḍhamānamhi 10 pabbate<BR>
Nāgarājassa dinnā'si, tassa cūḷodaro suto.<BR>
50<BR>
Tassa mātāmahā 11 mātu maṇipallaṅkamuttamaṃ<BR>
Datvā kālakatā 12 nāgī, mātulena tathā hi so<BR>
51<BR>
Ahosi bhāgineyyassa saṅgāmo paccupaṭṭhito.<BR>
Pabbateyyā'pi nāgā te ahesuṃ hi mahiddhikā.<BR>
52<BR>
Samiddhisumano nāma devo jetavane ṭhitaṃ<BR>
Rājāyatanamādāya attano bhavanaṃ subhaṃ<BR>
53<BR>
Buddhānumatiyā yeva chattākāraṃ jinopari<BR>
Dhārayanto upāgañchi ṭhānaṃ taṃ pubbavutthakaṃ.<BR>
----- - ----10. [A.]Kaṇṇavaḍamānamhi [E.] Kaṇṇā vaḍḍhamānamhi. [T.] Kaññā vaḍḍha<BR>
mānamhī<BR>
11. [A.E.]Mātāmaho. Ra12 [X]gña[X] ī kālakato nāgo [A.E.] Kālakato nāgo.<BR>
<BR>
[SL Page 005] [\x   5/]   ( <BR>
54<BR>
Devo hi so nāgadīpe manusso'nantare bhave<BR>
Ahosi, rājāyatanaṭṭhitaṭṭhāne sa addasa<BR>
55<BR>
Paccekabuddhe bhuñjante, disvā cittaṃ pasādiya 13<BR>
Pattasodhanasākhāni tesaṃ pādāsi, tena so<BR>
56<BR>
Nibbattī tasmiṃ rukkhasmiṃ jetuyyāne manorame<BR>
Dvārakoṭṭhakapassamhi, pacchābahī ahosi so.<BR>
57<BR>
Devātidevo devassa tassa vuddhiñca passiya<BR>
Idaṃ ṭhānahitatthañca 14 taṃ sarukkhaṃ 15 idhānayi.<BR>
58<BR>
Saṅgāmamajjhe ākāse nisinno tattha nāyako<BR>
Tamaṃ tamonudo tesaṃ nāgānaṃ hiṃsanaṃ akā.<BR>
59<BR>
Assāsento bhayaṭṭe te ālokaṃ pavidaṃsayi. 16<BR>
Te disvā sugataṃ tuṭṭhā pāde vandiṃsu satthuno.<BR>
60<BR>
Tesaṃ dhammamadesesi sāmaggikaraṇaṃ jino,<BR>
Ubho'pi te patītā taṃ pallaṅkaṃ munino aduṃ.<BR>
61<BR>
Satthā bhumigato tattha nisīditvāna āsane<BR>
Tehi dibbannapānehi nāgarājehi tappito<BR>
62<BR>
Te jalaṭṭhe thalaṭṭhe va bhujage'sītikoṭiyo<BR>
Saraṇesuca sīlesu patiṭṭhāpesi nāyako.<BR>
63<BR>
Mahodarassa nāgassa mātulo maṇiakkhiko<BR>
Kalyāṇiyaṃ nāgarājā yuddhaṃ kātuṃ tahiṃ gato<BR>
64<BR>
Buddhāgamamhi paṭhame sutvā saddhammadesanaṃ <BR>
 hito saraṇasīlesu tatthā'yāci tathāgataṃ,<BR>
65<BR>
"Mahatī anukampā no katā nātha tayā ayaṃ,<BR>
Tavānāgamane sabbe mayaṃ bhasmībhavāmahe.<BR>
66.<BR>
Anukampā mayipi te visuṃ hotu mahodaya 17<BR>
Punarāgamanenettha vāsabhumiṃ mamāmama." 18<BR>
67<BR>
Adhivāsayitvā 19 bhagavā tuṇhībhāvenidhāgamaṃ,<BR>
Patiṭṭhāpesi tattheva rājāyatanacetiyaṃ,<BR>
--<BR>
13. [A.] Pasīdiya 14. [A.]  hānaṃ hitatthaṃ 15. [A.] Taṃ ca rukkhaṃ.<BR>
16. [E.A.] Pavidhaṃsayi 17. [T.E.] Mahādaya 18. [A.] Mamāgama.<BR>
19. [E.](Pāṭha) adhivāsayittha.<BR>
<BR>
[SL Page 006] [\x   6/]   ( <BR>
68<BR>
Tañvāpi rājāyatanaṃ pallaṅkañca mahārahaṃ<BR>
Appesi nāgarājūnaṃ lokanātho namassituṃ.<BR>
69<BR>
"Paribhogacetiyaṃ mayhaṃ nāgarājā namassatha,<BR>
Taṃ bhavissati vo tātā hitāya ca sukhāya ca."<BR>
70<BR>
Iccevamādiṃ sugato nāgānaṃ anusāsanaṃ<BR>
Katvā jetavanaṃ eva gato lokānukampako'ti.<BR>
<BR>
(Katvā gato jetavanaṃ sabbalokānukampako ṭīkā)<BR>
<BR>
Nāgadīpāgamanaṃ.<BR>
71<BR>
Tato so tatiye vasse nāgindo maṇiakkhiko <BR>
Upasaṅkamma sambuddhaṃ saha saṅghaṃ nimantayi.<BR>
72<BR>
Bodhito aṭṭhame vasse vasaṃ jetavane jino<BR>
Nātho pañcahi bhikkhūnaṃ satehi parivārito<BR>
73<BR>
Dutiye divase bhattakāle ārocite jino<BR>
Ramme vesākhamāsamhi puṇṇamāyaṃ munissaro.<BR>
74<BR>
Tattheva pārupitvāna saṅghāṭiṃ pattamādiya<BR>
Āgā kalyāṇidesaṃ taṃ maṇiakkhinivesanaṃ.<BR>
75<BR>
Kalyāṇicetiyaṭṭhāne kate ratanamaṇḍape<BR>
Mahārahamhi phallaṅke saha saṅghenu'pāvisi.<BR>
76<BR>
Dibbehi kajjabhojjehi sagaṇo sagaṇaṃ jinaṃ<BR>
Nāgarājā dhammarājaṃ santappesi sumānaso.<BR>
77<BR>
Tattha dhammaṃ desayitvā satthā lokānukampako<BR>
Uggantvā sumane kūṭe padaṃ dassesi nāyako.<BR>
78<BR>
Tasmiṃ pabbatapādamhi sahasaṅgho yathāsukhaṃ<BR>
Divāvihāraṃ katvāna dīghavāpimupagami.<BR>
79<BR>
Tattha cetiyaṭṭhānamhi sasaṅgho va nisīdiya<BR>
Samādhiṃ appayī nātho ṭhānagāravapattiyā <BR>
80 Tato vuṭṭhāya ṭhānamhā ṭhānāṭhānesu kovido<BR>
Mahāmeghavanārāmaṭṭhānamāga mahāmuni.<BR>
81<BR>
Mahābodhiṭhitaṭṭhāne nisīditvā sasāvako<BR>
Samādhiṃ appayī nātho, mahāthūpaṭṭhite tathā.<BR>
<BR>
[SL Page 007] [\x   7/]   ( <BR>
82<BR>
Thūpārāmamhi thūpassa ṭhitaṭṭhāne tatheva ca.<BR>
Samādhito'tha vuṭṭhāya silācetiyaṭhānago<BR>
83<BR>
Sahāgate devagaṇe gaṇī manuya <BR>
Tato jetavanaṃ buddho buddhasabbatthako 20 agā.<BR>
84<BR>
Evaṃ laṅkāya nātho hitamamitamatī āyatiṃ pekkhamāno<BR>
Tasmiṃ kālamhi laṅkāsurabhujaga-gaṇādīnamatthañca passaṃ<BR>
Āgā tikkhattumetaṃ ativipuladayo lokadīpo sudīpaṃ<BR>
Dīpo tenāyamāsī sujanabahumato dhammadīpāvabhāsīti.<BR>
<BR>
Kalyāṇyāgamanaṃ.<BR>
<BR>
Sujanappasādasaṃvegatthāya kate mahāvaṃse<BR>
Tathāgatābhigamanaṃ nāma<BR>
Paṭhamo paricchedo.<BR>
---------<BR>
Dutiyo paricchedo.<BR>
1<BR>
Mahāsammatarājassa vaṃsajo hi mahāmuni<BR>
Kappassādimhi rājā'si mahāsammatanāmako.<BR>
2<BR>
Rojo ca vararojo ca tathā kalyāṇakā duve<BR>
Uposatho ca mandhātā carako'pavarā duve<BR>
3<BR>
Cetiyo mucalo ceva mahāmuvalanāmako<BR>
Mucalindo sāgaro ceva sāgaradevanāmako 1<BR>
4<BR>
Bharato bhagīratho ceva rucī ca surucī'pi ca<BR>
Patāpo mahāpatāpo panādā ca tathā duve<BR>
5<BR>
Sudassanā ca nerū ca tathā eva duve duve<BR>
Pacchimā cā'ti rājāno tassa puttapaputtakā<BR>
6<BR>
Asaṃkhiyāyukā ete aṭṭhavīsati bhumipā<BR>
Kusāvatiṃ rājagahaṃ mithilañcāpi āvasuṃ.<BR>
7<BR>
Tato satañca rājāno chappaññāsa ca saṭṭhi 2 ca<BR>
Caturāsītisahassāni chattiṃsā ca tato pare<BR>
----<BR>
20. [T]ga[E]ga buddhisabbaddhago 1. [A.T.] Mucalindo ca sagaro sāgaro devatāmako<BR>
2. [A.T.] Chappaññāsa sasaṭṭhī .<BR>
<BR>
[SL Page 008] [\x   8/]   ( <BR>
8<BR>
Dvattiṃsa aṭṭhavīsā 3 ca dvāvīsati tato pare<BR>
Aṭṭhārasa sattarasa pañcadasa 4 catuddasa<BR>
9<BR>
Nava satta dvādasa ca pañcavīsa tato pare<BR>
Pañcavīsaṃ dvādasa ca dvādasañca navāpi ca<BR>
10<BR>
Caturāsītisahassāni makhādevādikāpi ca<BR>
Caturāsītisahassāni kaḷārajanakādayo<BR>
11<BR>
Soḷasa yāva okkākaṃ 5 paputtā rāsito ime<BR>
Viṃ visuṃ pure rajjaṃ kamato anusāsisuṃ<BR>
12<BR>
Okkāmukho jeṭṭhaputto okkākassā'si bhūpati,<BR>
Nipuro 6 candimā candamukho ca sivi sañjayo 7<BR>
13<BR>
Vessantaramahārājā jālī 8 ca sīhavāhano <BR>
Sīhassaro ca icecate tassa puttapaputtakā<BR>
14<BR>
Dveasīti-sahassāni sīhassarassa rājino<BR>
Puttapputtarājāno, jayaseno tadantimo.<BR>
15<BR>
Ete kapilavatthusmiṃ sakyarājāti vissutā.<BR>
Sīhahanu mahārājā jayasenassa atrajo,<BR>
16<BR>
Jayasenassa dhītā ca nāmenā'si yasodharā<BR>
Devadahe devadahasakko nāmā'si bhūpati,<BR>
17<BR>
Añjano cā'tha kaccanā āsuṃ tassa sutā duve,<BR>
Mahesī vā'si kaccanā rañño sīhahanussa sā.<BR>
18<BR>
Āsi añjanasakkassa mahesī sā yasodharā,<BR>
Añjanassa duve dhītā māyā vātha pajāpatī,<BR>
19<BR>
Puttā duve daṇḍapāṇī suppabuddho ca sākiyo.<BR>
Pañca puttā duve dhītā āsuṃ sīhahanussa tu.<BR>
20<BR>
Suddhodano dhotodano sakkasukkāmitodano 9<BR>
Amitā pamitā cā'ti ime pañca, imā duve.<BR>
21<BR>
Suppabuddhassa sakkassa mahesī amitā ahu,<BR>
Tassā'suṃ bhaddakaccānā devadatto duve sutā.<BR>
 ----<BR>
3. [E.] Aṭṭhavīsaṃ 4. [E.] Paṇṇarasa 5. [E.] Okkākā 6. [E.] Nipuṇo.<BR>
7. [A.T.] Sirisañjayo. [E.] Sivisañjayo 8. [A.T.] Cāmī 9. [A.T.]Sukkodano mitodano <BR>
<BR>
[SL Page 009] [\x   9/]   ( <BR>
<BR>
22<BR>
Māyā pajāpatī ceva suddhodanamahesiyo,<BR>
Suddhodanamahārañño putto māyāya so jino.<BR>
23<BR>
Mahāsammatavaṃsamhi asambhinne mahāmunī<BR>
Evaṃ pavatte sañjāto sabbakhattīyamuddhani<BR>
24<BR>
Siddhatthassa kumārassa bodhisattassa sā ahu<BR>
Mahesī bhaddakaccānā, putto tassāsi rāhulo.<BR>
25<BR>
Bimbisāro ca siddhatthakumāro ca sahāyakā,<BR>
Ubhinnaṃ pitaro cāpi sahāyā eva te ahuṃ.<BR>
26<BR>
Bodhisatto bimbisārā pañcavassādhiko ahu.<BR>
Ekūnatiṃso vayasā bodhisatto'bhinikkhami.<BR>
27<BR>
Padahitvāna chabbassaṃ bodhiṃ patvā kamena ca<BR>
Pañcatiṃso tha vayasā bimbisāramupāgami.<BR>
28<BR>
Bimbisāro paṇṇarasavasso'tha pitarā sayaṃ<BR>
Abhisitto mahāpañño patto rajjassa, tassa tu<BR>
29<BR>
Patte 10 soḷasame vasse satthā dhammamadesayi.<BR>
Dvāpaññāseva vassāni rajjaṃ kāresi so pana.<BR>
30<BR>
Rajje samā paṇṇarasa pubbe jinasamāgamā,<BR>
Sattatiṃsa samā tassa dharamāne tathāgate<BR>
31<BR>
Bimbisārasuto'jātasattu taṃ ghātiyā'matī 11<BR>
Rajjaṃ dvattiṃsavassāni mahāmittaddu kārayi.<BR>
32<BR>
Ajāsattuno vasse aṭṭhame muni nibbuto.<BR>
Pacchā so kārayī rajjaṃ vassāni catuvīsati.<BR>
33<BR>
Tathāgato sakalaguṇaggataṃ gato<BR>
Aniccatāvasamavaso upāgato<BR>
Itī'dha yo bhayajananiṃ aniccataṃ<BR>
Avekkhate, sa bhavati dukkhapāragu 12 ti.<BR>
<BR>
Sujanappasādasaṃvegatthāya kate mahāvaṃse<BR>
Mahāsammatavaṃso nāma<BR>
Dutiyo paricchedo<BR>
---<BR>
10.[A.] Patto. 11. [A.T.] Ghātiyāmari. 12. [E.] Pārago.<BR>
<BR>
[SL Page 010] [\x  10/]   ( <BR>
Tatiyo paricchedo<BR>
1<BR>
Pañcanetto jino pañcavattāḷisasamā'samo<BR>
 hatvā sabbani kiccāni katvā lokassa sabbathā<BR>
2<BR>
Kusinārāya yamakasālānamantare vare<BR>
Vesākhapuṇṇamāyaṃ so dīpo lokassa nibbuto. 3<BR>
Saṅkhyāpathamatikkantā bhikkhu tattha samāgatā<BR>
Khattiyā brāhmaṇā vessā suddā devā tatheva ca.<BR>
4<BR>
Satta satasahassāni tesu pāmokkhabhikkhavo,<BR>
Thero mahakassapo'ca saṅghatthero tadā ahu<BR>
5<BR>
Satthu sarīrasārīra - dhātukiccāni kāriya<BR>
Icchanto so mahāthero satthu dhammaviraṭṭhitiṃ<BR>
6<BR>
Lokanāthe dasabale sattāhaparinibbute<BR>
Dubbhāsitaṃ subhaddassa buḍḍhassa vacanaṃ saraṃ,<BR>
7<BR>
Saraṃ cīvaradānañca samatte ṭhapanaṃ tathā<BR>
"Saddhammaṭṭhapanatthāya muninānuggahaṃ kataṃ"<BR>
8<BR>
Kātuṃ saddhammasaṃgītiṃ sambuddhānumate 2 yati<BR>
Navaḍga sāsanadhare sabbaṅgasamupāgate<BR>
9<BR>
Bhīkkhū pañcasate yeva 3 mahākhīṇāsave vare <BR>
sammanti ekenūne tu ānandattherakāraṇā.<BR>
10<BR>
Puna ānandathero'pi bhikkhuhi abhiyācito<BR>
Sammanti kātuṃ saṅgitiṃ sā na sakkā hi taṃ vinā.<BR>
11<BR>
Sādhukīḷanasattāhaṃ, sattāhaṃ dhātupūjanaṃ,<BR>
Iccaddhamāsaṃ khepetvā sabbalokānukampakā<BR>
12<BR>
"Vassaṃ vasaṃ 4 rājagahe kassāma 5 dhammasaṅgahaṃ,<BR>
Nāññehi tattha vatthabba" miti katvāna nicchayaṃ<BR>
13<BR>
Sokāturaṃ tattha tattha assāsentā mahājanaṃ<BR>
Jambudīpamhi te therā vicaritvāna cārikaṃ<BR>
14<BR>
Āsāḷhisukkapakkhimhi sukkapakkhaṭhitatthikā<BR>
Upāgamuṃ rājagahaṃ sampannacatupaccayaṃ.<BR>
---<BR>
1. [A.T.]Dhamma satthu ciraṭḍitiṃ 2. [E.] Sambuddhānumatiṃ satiṃ 3. Pañcāsanāneva<BR>
4. [E.]Vasantā. 5. [E.] Karissāma.<BR>
<BR>
[SL Page 011] [\x  11/]   ( <BR>
15<BR>
Tatthe'va vassūpagatā te mahākassapādayo<BR>
Therā thiraguṇūpetā sambuddhamatakovidā<BR>
16<BR>
Vassānaṃ paṭhamaṃ māsaṃ sabbasenāsanesu'pi<BR>
Kāresuṃ paṭisaṅkhāraṃ vatvānā'jātasattuno.<BR>
17<BR>
Vihārapaṭisaṅkhāre niṭṭhite āhu bhūpatiṃ<BR>
"Idāni dhammasaṃgītiṃ karissāma mayaṃ" iti<BR>
18<BR>
"Kattabbaṃ kinti" puṭṭhassa nisajjaṭṭhānamādisuṃ 6<BR>
Rājā katthā'ti pucchitvā vuttaṭṭhānamhi tehi so<BR>
19<BR>
Sīghaṃ vehāraselassa passe kāresi maṇḍapaṃ<BR>
Sattapaṇṇiguhādvāre rammaṃ devasabhopamaṃ<BR>
20<BR>
Sabbathā maṇḍayitvā taṃ attharāpesi tattha so<BR>
Bhikkhūnaṃ gaṇanāyeva anagghattharaṇāni ca.<BR>
21<BR>
Nissāya dakkhiṇaṃ bhāgaṃ uttarāmukhamuttamaṃ<BR>
Therāsanaṃ supaññattaṃ āsi tattha mahārahaṃ<BR>
22<BR>
Tasmiṃ maṇḍapamajjhasmiṃ puratthāmukhamuttamaṃ<BR>
Dhammāsanaṃ supaññattaṃ ahosi sugatārahaṃ.<BR>
23<BR>
Rājā'rovayi therānaṃ "kammaṃ no niṭṭhitaṃ" iti.<BR>
Te therā theramānandamānandakaramabravuṃ,<BR>
24<BR>
"Sve santipāto ānanda, sekhena gamanaṃ tahiṃ<BR>
Na yuttaneta yuttante, sadatthe tvaṃ appamatto tato bhava"<BR>
25<BR>
Iccevaṃ codito thero katvāna viriyaṃ samaṃ<BR>
Iriyāpathato muttaṃ arahattamapāpuṇi.<BR>
26<BR>
Vassānaṃ dutiye māse dutiye divase pana<BR>
Rucire maṇḍape tasmiṃ therā sannipatiṃsu te.<BR>
27<BR>
 hapetvā'nandatherassa anucchavikamāsanaṃ<BR>
Āsanesu nisīdiṃsu arahanto yathārahaṃ.<BR>
28<BR>
Thero'rahattappattiṃ so ñāpetuṃ tehi nāgamā,<BR>
"Kuhiṃ ānandathero"ti vuccamāne tu kehici<BR>
29<BR>
Nimmujjitvā paṭhaviyā ganthvā jotipathena vā <BR>
Nisīdi thero ānando attano ṭhapitāsane.<BR>
------<BR>
6. [E.] Māhu te [S.] Māha te.<BR>
<BR>
[SL Page 012] [\x  12/]   ( <BR>
30<BR>
Upālitheraṃ vinaye, sesadhamme asesake<BR>
Ānandattheramakaruṃ sabbe therā dhurandhare.7<BR>
31<BR>
Mahāthero sakattānaṃ vinayaṃ pucchituṃ sayaṃ<BR>
Sammannu'pālithero ca vissajjetuṃ tameva tu.<BR>
32<BR>
Therāsane nisīditvā vinayaṃ tamapucchi so,<BR>
Dhammāsane nisīditvā vissajjesi tameva so.<BR>
33<BR>
Vinayaññunamaggena vissajjitakamena te<BR>
Sabbe sajjhāyamakaruṃ vinayaṃ nayakovidā.<BR>
34<BR>
Aggaṃ bahussutādīnaṃ kosārakkhaṃ mahesino<BR>
Sammantitvāna attānaṃ thero dhammamapucchi so.<BR>
35<BR>
Tathā sammantiya'ttānaṃ dhammāsanagato sayaṃ<BR>
Vissajjesi tamānandatthero dhammamasesato.<BR>
36<BR>
Vedehamuninā tena vissajjitakamena te<BR>
Sabbe sajjhāyamakaruṃ dhammaṃ dhammatthakovidā.<BR>
37<BR>
Evaṃ sattahi māsehi dhammasaṃgīti niṭṭhitā<BR>
Sabbalokahitatthāya sabbalokahitehi sā.<BR>
38<BR>
Mahākassapatherena idaṃ sugatasāsanaṃ<BR>
Pañcavassasahassāni samatthaṃ vattane kataṃ<BR>
39<BR>
Atīva jātapāmojjā sandhārakajalantikā<BR>
Saṃgītipariyosāne chaddhā kampi mahāmahī.<BR>
40<BR>
Acchariyāni vā'hesuṃ loke nekāni nekadhā.<BR>
Thereheva katattā ca theriyāyaṃ paramparā.<BR>
41<BR>
Paṭhamaṃ saṅgahaṃ katvā sabbalokahitaṃ bahuṃ<BR>
Te yāvatāyukaṃ ṭhatvā therā sabbe'pi nibbutā.<BR>
42<BR>
Therā'pi te matipadīpahatandhakārā<BR>
Lokandhakārahananamhi mahāpadīpā<BR>
Nibbāpitā maraṇaghoramahānilena<BR>
Tenāpi jivitamadaṃ matimā jaheyyāti.<BR>
<BR>
Sujanappasādasaṃvegatthāya kate mahāvaṃse<BR>
Paṭhamadhammasaṃgīti nāma<BR>
Tatiyo paricchedo.<BR>
-------<BR>
7. [A.] Dhurandharā<BR>
<BR>
[SL Page 013] [\x  13/]   ( <BR>
Catuttho paricchedo.<BR>
1<BR>
Ajātasattuputto taṃ ghātetvo'dāyibhaddako<BR>
Rajjaṃ soḷasavassāni kāresi mittadūbhiko.<BR>
2<BR>
Udāyibhaddaputto taṃ ghātetvā anuruddhako,<BR>
Anuruddhassa putto taṃ ghātetvā muṇḍunāmako<BR>
3<BR>
Mittadaduno dummatino te'pi rajjamakārayuṃ,<BR>
Tesaṃ ubhinnaṃ rajjesu aṭṭhavassāna'tikkamuṃ.<BR>
4<BR>
Muṇḍassa putto pitaraṃ ghātetvā nāgadāsako<BR>
Catuvīsati vassāni rajjaṃ kāresi pāpako<BR>
5<BR>
"Pitughātakavaṃso'yami"ti kuddhā'tha nāgarā<BR>
Nāgadāsakarājānaṃ apanetvā samāgatā<BR>
6<BR>
Susunāgo'ti paññātaṃ amaccaṃ sādhusammataṃ<BR>
Rajje samahisiñciṃsu sabbesaṃ hitamānasā.<BR>
7<BR>
So aṭṭhārasa vassāni rājā rajjamakārayi.<BR>
Kālāsoko tassa putto aṭṭhavīsati kārayi.<BR>
8<BR>
Atīte dasame vasse kālāsokassa rājino<BR>
Sambuddhaparinibbāṇā evaṃ vassasataṃ ahu<BR>
9<BR>
Tadā vesāliyā bhikkhū anekā vajjiputtakā<BR>
Siṅgiloṇaṃ, dvaṅgulañca, tathā gāmantaraṃ'pi ca,<BR>
10<BR>
Āvāsā'numatā'ciṇṇaṃ, amathitaṃ, jalogi ca<BR>
Nisīdanaṃ adasakaṃ, jātarūpādikaṃ iti<BR>
11<BR>
Danavatthūni dīpesuṃ kappantīti alajjino.<BR>
Taṃ sutvāna yasatthero caraṃ vajjisu cārikaṃ<BR>
12<BR>
Chalabhiñño balappatto yaso kākaṇḍakatrajo<BR>
Taṃ sametuṃ saussāho tatthā'gami mahāvanaṃ.<BR>
13<BR>
 hapetvā' posathagge te kaṃsapātiṃ sahodakaṃ<BR>
"Kahāpaṇādiṃ saṅghassa dethe" tā'hu upāsake.<BR>
14<BR>
"Na kappate'taṃ mā detha" iti thero sa vārayi.<BR>
Paṭisāraṇiyaṃ kammaṃ yasattherassa te karuṃ.<BR>
<BR>
[SL Page 014] [\x  14/]   ( <BR>
15<BR>
Yācitvā anudutaṃ so saha tena puraṃ gato<BR>
Attano dhammavādittaṃ saññopetvā'ga 8 nāgare.<BR>
16<BR>
Anudūtavaco sutvā tamukkhipitumāgatā<BR>
Parikkhipiya aṭṭhaṃsu gharaṃ therassa bhikkhavo.<BR>
17<BR>
Thero uggamma nabhasā gantvā kosambiyaṃ tato<BR>
Pāveyyakāvantikānaṃ bhikkhūnaṃ santikaṃ lahuṃ.<BR>
18<BR>
Pesesi dūte tu, sayaṃ gantvā'hogaṅgapabbataṃ<BR>
Āha sambhutatherassa taṃ sabbaṃ sāṇavāsino<BR>
19<BR>
Paveyyakā saṭṭhitherā asītā'vantikāpi ca<BR>
Mahākhīṇāsavā sabbe ahogaṅgamhi otaruṃ.<BR>
20<BR>
Bhikkhavo sannipatitā sabbe tattha tato tato<BR>
Āsuṃ navutisahassāni, mantetvā akhilā'pi te<BR>
21<BR>
Soreyya revatattheraṃ bahussuta'manāsavaṃ<BR>
Taṅkālapamukhaṃ ñatvā passituṃ nikkhamiṃsu taṃ.<BR>
22<BR>
Thero tammantaṇaṃ sutvā vesāliṃ gantumeva so<BR>
Icchanto phāsugamanaṃ tato nikkhami taṅkhaṇaṃ.<BR>
23<BR>
Pāto pāto'va nikkhanta-ṭhānaṃ tena mahattanā<BR>
Sāyaṃ sāyamupentā naṃ sahajātiyamaddasuṃ.<BR>
24<BR>
Tattha sambhutatherena yasatthero niyojito<BR>
Saddhammasavaṇante taṃ revatattheramuttamaṃ<BR>
25<BR>
Upecca dasavatthūni pucchi, thero paṭikkhipi.<BR>
Sutvādhikaraṇaṃ tañca 'nisedhemā'ti abravi.<BR>
26<BR>
Pāpāpi pakkhaṃ pekkhantā revatattheramuttamaṃ<BR>
Sāmaṇakaṃ parikkhāraṃ paṭiyādiya te bahuṃ 27<BR>
Sīghaṃ nāvāya gantvāna sahajātisamīpagā<BR>
Karonti 9 bhattavissaggaṃ bhattakāle upaṭṭhite.<BR>
28<BR>
Sahajātiṃ āvasanto sāḷhathero vicintiya<BR>
"Pāveyyakā dhammavādī" iti passi anāsavo.<BR>
29<BR>
Upecca taṃ mahābrahmā "dhamme tiṭṭhā" ti abravī.<BR>
Niccaṃ dhamme ṭhitattaṃ so attano tassa abravī.<BR>
----- - ----<BR>
8. [E.] Saññāpetvā'ca 9. [E.A.] Karontā<BR>
<BR>
[SL Page 015] [\x  15/]   ( <BR>
30<BR>
Te parikkhāramādāya revatattheramaddasuṃ,<BR>
Thero na gaṇhi, tappakkhagāhī-sissaṃ 10 paṇāmayi.<BR>
31<BR>
Vesāliṃ te tato gantvā tato pupphapuraṃ gatā<BR>
Vadiṃsu kālāsokassa narindassa alajjino<BR>
32<BR>
"Satthussa no gandhakuṭiṃ gopayanto mayaṃ tahiṃ<BR>
Mahāvanavihārasmiṃ vasāma vajjibhumiyaṃ<BR>
33<BR>
'Gaṇahissāma vihāra'nti gāmavāsikabhikkhavo<BR>
Āgacchanti mahārāja, paṭisedhaya te"iti.<BR>
34<BR>
Rājānaṃ duggahītaṃ tena katvā vesālimāgamuṃ<BR>
Revatattheramūlamhi sahajātiyamettha tu<BR>
35<BR>
Bhikkhū satasahassāni ekādasa samāgatā<BR>
Navutiñca sahassāni ahū taṃvatthusantiyā.<BR>
36<BR>
Mūlaṭṭhehi vinā vatthusamanaṃ neva rovayi<BR>
Thero,11 sabbe'pi bhikkhu te vesālimagamuṃ tato.<BR>
37<BR>
Duggahīto va so rājā tatthāmacce apesayi,<BR>
Mūḷhā devānubhāvena aññattha agamiṃsu te.<BR>
38<BR>
Pesetvā te mahīpālo taṃ rattiṃ supinena so<BR>
Apassi sakamattānaṃ pakkhittaṃ lohakumbhiyā.<BR>
39<BR>
Atibhīto ahū rājā, tamassāsetumāgamā<BR>
Bhaginī nandatherī tu ākāsena anāsavā.<BR>
40<BR>
"Bhāriyante kataṃ kammaṃ, dhammike'yye khamāpaya,<BR>
Pakkho tesaṃ bhavitvā tvaṃ kuru sāsanapaggahaṃ.<BR>
41<BR>
Evaṃ kate sotthi tuyhaṃ hessatī ''ti apakkami <BR>
Pabhāte yeva vesāliṃ gantuṃ nikkhami bhūpati.<BR>
42<BR>
Gantvā mahāvanaṃ bhikkhusaṃghaṃ so santīpātiya<BR>
Sutvā ubhinnaṃ vādañca dhammapakkhañca rociya<BR>
43<BR>
Khamāpetvā dhammike te bhikkhū sabbe mahīpati<BR>
Attano dhammapakkhattaṃ vatvā "tumhe yathāruci<BR>
44<BR>
Sampaggahaṃ sāsanassa karothā" ti ca bhāsiya<BR>
Datvā ca tesaṃ ārakkhaṃ agamāsi sakaṃ puraṃ.<BR>
----- - ----<BR>
10. [S.E.] Taṃ pakkhaṃ, pakkhagāhī 11. [A.] Therā<BR>
<BR>
<BR>
[SL Page 016] [\x  16/]   ( <BR>
45<BR>
Nicchetuṃ tāni vatthūni saṅgho sannipatī tadā,<BR>
Anaggāni 12 tattha bhassāni saṅghamajjhe ajāyisuṃ.<BR>
46<BR>
Tato so revatatthero sāvetvā saṅghamajjhago<BR>
Ubbāhikāya taṃ vatthuṃ sametuṃ nicchayaṃ akā.<BR>
47<BR>
Pācīnake va caturo, caturo pāveyyake pi ca,<BR>
Ubbahikāya sammanni bhikkhū taṃvatthusantiyā 13<BR>
48<BR>
Sabbakāmī ca sāḷho va khujjasobhitanāmako<BR>
Vāsabhagāmiko cāti therā pācīnakā ime<BR>
49<BR>
Revato sāṇasambhuto yaso kākaṇḍakatrajo<BR>
Sumano cā'ti cattāro therā pāveyyakā ime<BR>
50<BR>
Sametuṃ tāni vatthūnī appasaddaṃ anākulaṃ<BR>
Agamuṃ vālukārāmaṃ 14 aṭṭhattherā anāsavā<BR>
51<BR>
Daharenā'jitenettha 15 paññatte āsane subhe<BR>
Nisīdiṃsu mahātherā mahāmunimataññuno.<BR>
52<BR>
Tesu vatthusu ekekaṃ kamato revato mahā-<BR>
Thero theraṃ sabbakāmiṃ pucchi pucchāsu kovido.<BR>
53<BR>
Sabbakāmī mahāthero tena puṭṭho'tha vyākarī<BR>
Sabbāni tāni vatthūni na kappantī ti suttato.<BR>
54<BR>
Nihanitvā'dhikaraṇaṃ 16 taṃ te tattha yathākkamaṃ<BR>
Tatheva saṅghamajjhepi 17 pucchāvissajjanaṃ karuṃ.<BR>
55<BR>
Niggahaṃ pāpabhikkhūnaṃ dasavatthukadīpinaṃ<BR>
Tesaṃ dasasahassānaṃ mahātherā akaṃsu te.<BR>
56<BR>
Sabbakāmī puthuviyā 18 saṅghatthero tadā ahu,<BR>
So vīsaṃvassasatiko tadā'si upasampadā.<BR>
57<BR>
Sabbakāmī ca sāḷho ca revato khujjasobhito<BR>
Yaso kākaṇḍakasuto sambhuto sāṇavāsiko<BR>
58<BR>
Therā ānandatherassa ete saddhivihārino.<BR>
Vāsabhagāmiko ceva sumano ca duve pana<BR>
----- - ----<BR>
12. [A.] Nantāni, [D.] Aggāni. 13. [A.] Bhikkhūnaṃ vatthusantiyā. 14. [E.] Vālikārāmaṃ. 15.<BR>
[A.] Daharenāpi tenettha. 16.[A.E.T.] Nīharitvā.<BR>
17. [A.T.] Tattheva saṃghamajjhamhi 18. [E.] Pathaviyā <BR>
<BR>
[SL Page 017] [\x  17/]   ( <BR>
59<BR>
Therā'nuruddhatherassa ete saddhivihārino.<BR>
Aṭṭhatherā'pi dhaññā te diṭṭhapubbā tathāgataṃ.<BR>
60<BR>
Bhikkhū satasahassāni dvādasāsuṃ samāgatā,<BR>
Sabbesaṃ revatatthero bhikkhūnaṃ pamukho tadā. 19<BR>
61<BR>
Tato so revatatthero saddhammaṭṭhitiyā ciraṃ<BR>
Kāretuṃ dhammasaṅgītiṃ sabba-bhikkhu-samūhato 20<BR>
62<BR>
Pahinnatthādiñāṇānaṃ piṭakattayadhārinaṃ<BR>
Satāni satta bhikkhūnaṃ arahantānamuccati.<BR>
63<BR>
Te sabbe vālukārāme kālāsokena rakkhitā<BR>
Revatattherapāmokkhā akaruṃ dhammasaṅgahaṃ.<BR>
64<BR>
Pubbe kataṃ tathā eva 21 dhammaṃ pacchāca 22 bhāsitaṃ<BR>
Ādāya niṭṭhapesuṃ taṃ etaṃ māsehi aṭṭhahi.<BR>
65<BR>
Evaṃ dutiyasaṃgītiṃ katvā te'pi mahāyasā<BR>
Therā dosakkhayaṃ pattā pattākālena nibbutiṃ.<BR>
66<BR>
Iti paramamatīnaṃ pattipattabbakānaṃ<BR>
Tibhavahitakarānaṃ lokanāthorasānaṃ<BR>
Sumariya maraṇaṃ taṃ saṅkhatāsārakattaṃ<BR>
Parigaṇiyamasesaṃ appamatto bhaveyyā-ti.<BR>
<BR>
Sujanappasādasaṃvegatthāya kate mahāvaṃse<BR>
Dutiyasaṃgīti nāma catuttho paricchedo.<BR>
---------<BR>
Pañcamo paricchedo.<BR>
1<BR>
Yā mahākassapādīhi mahātherehi ādito<BR>
Katāsaddhammasaṃgīti theriyā'ti pavuccati,<BR>
2<BR>
Eko'va theravādo so ādivassasate ahu,<BR>
Aññācariyavādā tu tato oraṃ ajāyisuṃ.<BR>
3<BR>
Tehi saṃgītikārehi therehi dutiyehi te<BR>
Niggahītā pāpabhikkhū sabbe dasasahassakā<BR>
----- - ----<BR>
19. [A.] Tato 20. [A.] Sabbabhikkhū samūhato, 21. [A.T.] Tadā evaṃ<BR>
22. [E.] Va.<BR>
<BR>
[SL Page 018] [\x  18/]   ( <BR>
4<BR>
Akaṃsā'cariyavādaṃ te mahāsaṃgītināmakaṃ, 1<BR>
Tato gokulikā jātā ekabbohārikāpi 2 ca.<BR>
5<BR>
Gokulikehi paṇṇattivādā bāhulikāpi ca,3<BR>
Cetiyavādā tesveva, sambhāsaṃghikā cha te. 4<BR>
6<BR>
Punāpi theravādehi mahiṃsāsakabhikkhavo<BR>
Vajjiputtakabhikkhū ca duve jātā ime khalu.<BR>
7<BR>
Jātātha 5 dhammuttariyā bhadrayānika-bhikkhavo<BR>
Channāgarā 6 sammitīyā 7 vajjiputtiya-bhikkhūhi 8<BR>
8<BR>
Mahiṃsāsakabhikkhūhi bhikkhū sabbatthivādino<BR>
Dhammaguttiyabhikkhū ca jātā khalu ime duve.<BR>
9<BR>
Jātā sabbatthivādīhi kassapiyā, tato pana<BR>
Jātā saṅkantikā bhikkhū, suttavādā tato pana.<BR>
10<BR>
Theravādena saha te honti dvādasi'mepi ca,<BR>
Pubbe vuttā cha vādā ca iti aṭṭhārasākhilā.<BR>
11<BR>
Sattarasāpi dutiye jātā vassasate iti,<BR>
Aññāvariyavādā tu tato oramajāyisuṃ:-<BR>
12<BR>
Hemavatā rājagiriyā tathā siddhatthikāpi ca<BR>
Pubbaseliyabhikkhū ca tathā aparaseliyā.<BR>
13<BR>
Vājiriyā cha ete hi 9 jambudīpamhi bhinnakā.<BR>
Dhammaruci sāgaliyā laṅkādīpamhi bhinnakā.<BR>
<BR>
Ācariyakulavādakathā niṭṭhitā.10<BR>
14<BR>
Kālāsokassa puttā tu ahesuṃ dasabhātikā,<BR>
Bāvīsatiṃ te vassāni rajjaṃ samanusāsisuṃ.<BR>
15<BR>
Nava nandā 11 tato āsuṃ kameneva narādhipā,<BR>
Te'pi bāvīsa vassāni rajjaṃ samanusāsisuṃ.<BR>
16<BR>
Moriyānaṃ khattiyānaṃ vaṃse jātaṃ sirīdharaṃ<BR>
Candagutto'ti paññātaṃ vāṇakko brāhmaṇo tato<BR>
----- - ----<BR>
1. [E.] Mahāsaṃghikanāmakaṃ, 2. [E.] Ekavyohārikāpi. 3. [E.] Bahulikāpica.<BR>
4.[A.] Mahāsaṃgītināmakā. 5.[A.E.] Jātāti 6.[E.] Chandāgārika [A.]Chattāgāra.<BR>
7. [E.]Sammiti 8. [E.A.] Bhikkhavo. 9. [E.]Pi. 10. [A.D.]Ācariyakula bhedo.<BR>
11. [A.D.]Nava bhātaro.<BR>
<BR>
[SL Page 019] [\x  19/]   ( <BR>
17<BR>
Navamaṃ dhananandaṃ taṃ ghātetvā caṇḍakodhasā<BR>
Sakale jambudīpasmiṃ rajje samabhisiñci so.<BR>
18<BR>
So catubbīsa vassāni rājā rajjamakārayi,<BR>
Tassa putto bindusāro aṭṭhavīsati kārayi.<BR>
19<BR>
Bindusārasutā āsuṃ sataṃ eko ca vissutā,12<BR>
Asoko āsi tesantu puññatejobaliddhiko.13<BR>
20<BR>
Cemātike bhātaro so bhantvā ekūnakaṃ sataṃ<BR>
Sakale jambudīpasmiṃ ekarajjamapāpuṇi.<BR>
21<BR>
Jinanibbāṇato pacchā pure tassābhisekato<BR>
Sāṭṭhārasaṃ vassasatadvayamevaṃ vijāniyaṃ.<BR>
22<BR>
Patvā catuhi vassehi ekarajjaṃ mahāyaso<BR>
Pure pāṭaliputtasmiṃ attānambhisecayi.<BR>
23<BR>
Tassābhisekena samaṃ 14 ākāse bhumiyaṃ tathā<BR>
Yojane yojane āṇā niccaṃ pavattitā 15 ahu.<BR>
24<BR>
Anotattodakakāje aṭṭhānesuṃ dine dine<BR>
Devā, devo akā tehi saṃvibhāgaṃ janassa ca<BR>
25<BR>
Nāgalatādantakaṭṭhaṃ ānesuṃ himavantato<BR>
Anekesaṃ sahassānaṃ devā eva pabhonakaṃ.<BR>
26<BR>
Agadāmalakañceva, tathāgadaharītakaṃ,<BR>
Tato'ca ambapakkañca vaṇṇagandharasuttamaṃ.<BR>
27<BR>
Pañcavaṇṇāni vatthāni, hatthapuñchanapaṭṭakaṃ<BR>
Pītaṃ ca, dibbapānañca chaddantadahato marū.<BR>
28<BR>
*Marantā nagare tasmiṃ migasukarapakkhino <BR>
Āgantvāna mahānasaṃ sayameva maranti ca.<BR>
29<BR>
*Gāvo tattha carāpetvā vajamānenti dīpino 16<BR>
Khettavatthutaḷākādiṃ pālenti mīgasūkarā.<BR>
30<BR>
Sumanaṃ pupphapaṭakaṃ asuttaṃ, dibbamuppalaṃ,<BR>
Vilepanaṃ, añjanañca nāgā nāgavimānato.<BR>
----- - ----<BR>
12. [S.] Vīsati 13. Tejamahiddhiko 14. [E -] sekasamakālaṃ <BR>
15. [A.E.T.] Pavisatā * imā dve gāthā iṃgalaṇḍiyapotthake adholipiyaṃ dassitā.<BR>
 īkāyaṃ imā na vitthāritā. 16. [E.] Dīpayo.<BR>
<BR>
[SL Page 020] [\x  20/]   ( <BR>
31<BR>
Sālivāhasahassāni navutintu suvā pana<BR>
Chaddantadahato yeva āhariṃsu dine dine.<BR>
32<BR>
Te sālī nitthusakaṇe akhaṇḍetvāna taṇḍule<BR>
Akaṃsu mūsikā tehi bhattaṃ rājakule ahu.<BR>
33<BR>
Akaṃsu satataṃ tassa madhuni madhumakkhikā,<BR>
Tathā kammārasālāsu acchā kūṭāni pātayuṃ.<BR>
34<BR>
Karavīkā sakuṇikā manuññamadhurassarā<BR>
Akaṃsu tassā'gantvāna rañño madhuravassitaṃ.<BR>
35<BR>
Rājā'bhisitto so'soko kumāraṃ tissasavhayaṃ<BR>
Kaṇiṭṭhaṃ saṃ sodariyaṃ uparajje'bhisevayī.<BR>
<BR>
Dhammāsokābhiseko niṭṭhito.<BR>
36<BR>
Pitā saṭṭhisahassāni brāhmaṇe brahmapakkhike<BR>
Bhojesi, sopi te yeva tīṇi vassāni bhojayi.<BR>
37<BR>
Disvā'nupasamaṃ tesaṃ asoko parivesane<BR>
'Viveyya dānaṃ dassa'nti amacce sanniyojiya 17<BR>
38<BR>
Āṇāpayitvā matimā nānāpāsaṇḍike visuṃ<BR>
Vīmaṃsitvā nīsajjāya bhojāpetvā visajjayī.<BR>
39<BR>
Kāle vātāyanagato santaṃ racchāgataṃ 18 yatiṃ<BR>
Nigrodhasāmaṇeraṃ so disvā cittaṃ pasādayi.<BR>
40<BR>
Bindusārassa puttānaṃ sabbesaṃ jeṭṭhabhātuno<BR>
Sumanassa kumārassa putto sobhi kumārako.<BR>
41<BR>
Asoko pitarā dinnaṃ rajja mujjeniyaṃ hi so<BR>
Hitvā'gato pupphapuraṃ bindusāre gilānake,<BR>
42<BR>
Katvā puraṃ sakāyattaṃ mate pitari, bhātaraṃ<BR>
Ghātetvā cheṭṭhakaṃ rajjaṃ aggahesī pure vare.<BR>
43<BR>
Sumanassa kumārassa devī tannāmikā tato<BR>
Gabbhīnī nikkhamitvāna pācīnadvārato bahī<BR>
44<BR>
Caṇḍālagāmamagamā, tattha nīgrodhadevatā<BR>
Tamālapiya nāmena māpetvā gharakaṃ adā.<BR>
----- - ----<BR>
17. [E.] Sanniyojayi 18. [A.] Racchāya taṃ.<BR>
<BR>
[SL Page 021] [\x  21/]   ( <BR>
45<BR>
Tadahe'va varaṃ puttaṃ vijāyitvā, sutassa sā<BR>
Nigrodhoti akā nāmaṃ devatānuggahānugā.<BR>
46<BR>
Disvā taṃ jeṭṭhacaṇḍālo attano sāminiṃ viya<BR>
Maññanto taṃ upaṭṭhāsi sattavassāni sādhukaṃ.<BR>
47<BR>
Taṃ mahāvaruṇo thero tadā disvā kumārakaṃ<BR>
Upanissayasampannaṃ arahā pucchi mātaraṃ,<BR>
48<BR>
Pabbājesi, khuragge so arahattamapāpuṇī.<BR>
Dassanāyo'pagacchanto so tato mātudeviyā<BR>
49<BR>
Dakkhiṇena ca dvārena pavisitvā puruttamaṃ<BR>
Taṃgāmagāmimaggena yāti rājaṅgaṇe tadā.<BR>
50<BR>
Sattāya iriyāya'smiṃ pasīdi sa mahīpati,<BR>
Pubbe'va 20 sannivāsena pemaṃ tasmiṃ ajāyatha.<BR>
51<BR>
Pubbe kira tayo āsuṃ bhātaro madhuvāṇijā,<BR>
Eko madhuṃ vikkiṇāti āharanti madhuṃ duve.<BR>
52<BR>
Eko paccekasambuddho vaṇarogāturo ahu,<BR>
Añño paccekasambuddho tadatthaṃ madhuvatthiko<BR>
53<BR>
Piṇḍacārikavattena nagaraṃ pāvisī, tadā<BR>
Titthaṃ jalatthaṃ gacchantī ekā ceṭī tamaddasa,<BR>
54<BR>
Pucchitvā madhukāmattaṃ ñatvā hatthena ādisi:<BR>
"Eso madhvāpaṇo bhante tattha gacchā" ti abravi.<BR>
55<BR>
Tattha pattassa buddhassa vāṇijo so pasādavā<BR>
Vissandayanto mukhato pattapuraṃ madhuṃ adā.<BR>
56<BR>
Puṇṇañca uppatantañca 21 patitañca mahītale<BR>
Disvā madhuṃ pasanto so evaṃ paṇidahī tadā:<BR>
57<BR>
"Jambudīpe ekarajjaṃ dānenā'nena hotu me,<BR>
Ākāse yojane āṇā, bhumiyaṃ yojane'ti ca."<BR>
58<BR>
Bhātare āgate āha "edisassa madhuṃ adaṃ,<BR>
Anudamodatha tumhe taṃ, tumhākañca yato madhu"<BR>
----- - ----<BR>
19. [A.D.] Nuggabhāgatā 20. [E.] Pubbetu [S.] Pubbena<BR>
21. [A.T.] Uppatitañca.<BR>
<BR>
[SL Page 022] [\x  22/]   ( <BR>
59<BR>
Jeṭṭho āha atuṭṭho so "caṇḍālo nūna so siyā,<BR>
Nivāsenti hi caṇḍālā kāsāyāni sadā" iti.<BR>
60<BR>
Majjho "paccekabuddhaṃ taṃ khipa pāraṇṇave" iti.<BR>
Pattidānavaco tassa sutvā te cānumodisuṃ.<BR>
61<BR>
Āpaṇādesikā sā tu devittaṃ tassa patthayi,<BR>
Adissamānasandhī ca, rūpaṃ atimanoramaṃ.<BR>
62<BR>
Asoko madhudo 'sandhimittā devī tu veṭikā,<BR>
Caṇḍālavādī nigrodho, tisso so pāravādiko.<BR>
63<BR>
Caṇḍālavādī caṇḍāgālame āsi, yato tu so<BR>
Patthesi mokkhaṃ, mokkhañca sattavasso'va pāpuṇi.<BR>
64<BR>
Niviṭṭhapemo tasmiṃ so rājā'titurito tato<BR>
Pakkosāpesi taṃ, so tu santavuttī upāgamī<BR>
65<BR>
"Nisīda tātā'nurūpe āsane" tā'ha bhūpati,<BR>
Adisvā bhikkhumaññaṃ so sīhāsanamupāgami.<BR>
66<BR>
Tasmiṃ pallaṅkamāyante rājā iti vicintayi,<BR>
"Ajjā'yaṃ sāmaṇero me ghare hessati sāmiko"<BR>
67<BR>
Ālambitvā karaṃ rañño so pallaṅkaṃ samāruhi,<BR>
Nisīdi rājapallaṅke setacchattassa heṭṭhato.<BR>
68<BR>
Disvā tathā nisinnaṃ taṃ asoko so mahīpati<BR>
Sambhāvetvāna guṇato tuṭṭho'tīva tadā ahu.<BR>
69<BR>
Attano paṭiyattena khajjabhojjena tappiya<BR>
Sambuddhabhāsitaṃ dhammaṃ sāmaṇeramapucchi taṃ.<BR>
70<BR>
Tassa'ppamādavaggaṃ so sāmaṇero abhāsatha,<BR>
Taṃ sutvā bhumipālo so pasanno jinasāsane<BR>
71<BR>
"Aṭṭha te niccabhattāni dammi tātā" ti āha taṃ<BR>
"Upajjhāyassa me rāja tāti dammīti ā'ha so.<BR>
72<BR>
Puna aṭṭhasu dinnesu tāta'dā cariyassa 22 so,<BR>
Puna aṭṭhasu dinnesu bhikkhusaṅghassa tāna'dā 23 <BR>
----- - ----<BR>
22. [A] tāni pācariyassa 23. [A] te tadā<BR>
<BR>
[SL Page 023] [\x  23/]   ( <BR>
73<BR>
Puna aṭṭhasu dinnesu adhivāsesi buddhimā.<BR>
Dvattiṃsa bhikkhū ādāya dutiye divase gato,<BR>
74<BR>
Sahatthā tappito raññā dhammaṃ desiya bhupatiṃ<BR>
Saraṇesu ca sīlesu ṭhapesi sa mahājanaṃ. 24<BR>
<BR>
Nigrodhasāmaṇeradassanaṃ.<BR>
75<BR>
Tato rājā pasanno so diguṇena dine dine <BR>
Bhikkhu saṭṭhisahassāni anupubbenu'paṭṭhahi. 25<BR>
76<BR>
Titthiyānaṃ sahassāni nikkaḍḍhitvāna saṭṭhi so 26<BR>
Saṭṭhibhikkhusahassāni ghare niccambhojayī.<BR>
77<BR>
Saṭṭhibhikkhusahassāni bhojetuṃ turito hi so<BR>
Paṭiyādāpayitvāna khajjabhojjaṃ mahārahaṃ<BR>
78<BR>
Bhusāpetvāna nagaraṃ gantvā saṅghaṃ nimantiya<BR>
Gharaṃ netvāna bhojetvā datvā sāmaṇakaṃ bahuṃ<BR>
79<BR>
Satthārā desito dhammo kittako"'ti apucchatha.<BR>
Vyākāsi moggaliputto tissatthero tadassa taṃ.<BR>
80<BR>
Sutvāna caturāsīti dhammakkhandhā'ti so 'bravī:<BR>
"Pūjemi ne' haṃ paccekaṃ vihārenā"ti bhupati.<BR>
81<BR>
Datvā tadā channavuti - dhanakoṭiṃ mahīpati<BR>
Puresu caturāsīti - sahassesu mahītale<BR>
82<BR>
Tattha tatthe'va rājūhi vihāre ārabhāpayi,<BR>
Sayaṃ asokārāmaṃ tu kārāpetuṃ samārabhi.<BR>
83<BR>
Ratanattaya-nigrodha-gilānānanti sāsane<BR>
Paccekaṃ satasahassaṃ so dāpesi 27 dine dine.<BR>
84<BR>
Dhanena buddhadinnena thūpapūjā anekadhā<BR>
Anekesu vihāresu aneke akaruṃ sadā.<BR>
85<BR>
Dhanena dhammadinnena paccaye caturo vare<BR>
Dhammadharānaṃ bhikkhūnaṃ upanesuṃ sadā narā<BR>
86<BR>
Anotattodakājesu saṃghassa caturo adā,<BR>
Tepiṭakānaṃ therānaṃ saṭṭhiye'kaṃ dine dine,<BR>
----- - ----<BR>
24. [S] ca mahājanaṃ, 25. [E.] Anupubbena vaḍḍhayi 26. [A.] Saṭṭhīyo.<BR>
27. [E] adāsi<BR>
<BR>
[SL Page 024] [\x  24/]   ( <BR>
87<BR>
Ekaṃ asandhimittāya deviyā tu adāpayi,<BR>
Sayaṃ pana duve yeva paribhuñji mahīpati.<BR>
88<BR>
Saṭṭhibhikkhusahassānaṃ dantakaṭṭhaṃ dine dine<BR>
Soḷasitthisahassānaṃ adā nāgalatavhayaṃ.<BR>
89<BR>
Athekadivasaṃ rājā catusambuddhadassinaṃ 28<BR>
Kappāyukaṃ mahākāḷaṃ nāgarājaṃ mahiddhikaṃ<BR>
90<BR>
Suṇitvāna tamānetuṃ soṇṇasaṅkhalibandhanaṃ<BR>
Pesayitvā tamānetvā setacchattassa heṭṭhato<BR>
91<BR>
Pallaṅkamhi nisīdetvā nānāpupphehi pūjiya<BR>
Soḷasitthīsahassehi parivāriya abravi:-<BR>
92<BR>
"Saddhammacakkavattissa sabbaññussa mahesino<BR>
Rūpaṃ anantañāṇassa dassehi mama bho"iti.<BR>
93<BR>
Dvattiṃsalakkhaṇūpetaṃ asītibyañjanujjalaṃ<BR>
Byāmappabhāparikkhittaṃ ketumālāhi sobhitaṃ<BR>
94<BR>
Nimmāsi nāgarājā so buddharūpaṃ manoharaṃ.<BR>
Taṃ disvā'tipasādassa vimhayassa ca pūrito<BR>
95<BR>
"Etena nimmitaṃ rūpaṃ īdisaṃ, kīdisaṃ nu kho<BR>
Tathāgatassa rūpaṃ"ti āsi pītunnatunnato.<BR>
96<BR>
Akkhipūjantī saññātaṃ taṃ sattāhaṃ nirantaraṃ<BR>
Mahāmahaṃ mahārājā kārāpesi mahiddhiko.<BR>
97<BR>
Evaṃ mahānubhāvo ca saddho cāpi mahīpati,<BR>
Thero ca moggalīputto diṭṭhā pubbe vasīhi te.<BR>
<BR>
Sāsanappaveso niṭṭhito.<BR>
98<BR>
Dutiye saṅgahe therā pekkhantā'nāgataṃ hi te<BR>
Sāsanopaddavaṃ tassa rañño kālamhi addasuṃ.<BR>
99<BR>
Pekkhantā sakale loke tadupaddavaghātakaṃ <BR>
Tissabrahmānamaddakkhuṃ aciraṭṭhāyījīvitaṃ.<BR>
100<BR>
Te taṃ samupasaṅkamma āyāviṃsu mahāmatiṃ<BR>
Manussesu'papajjitvā tadupaddavaghātanaṃ.29<BR>
----- - ----<BR>
28. [A] dassanaṃ, 29. [A D] ghātakaṃ,<BR>
<BR>
[SL Page 025] [\x  25/]   ( <BR>
101<BR>
Adā paṭiññaṃ tesaṃ so sāsanujjotanatthiko.<BR>
Siggavaṃ caṇḍavajjiñca avocuṃ dahare yatī:<BR>
102<BR>
"Aṭṭhārasādhikā vassasatā upari hessati<BR>
Upaddavo sāsanassa, na samhossāma taṃ mayaṃ,<BR>
103<BR>
Imaṃ tumhā'dhikaraṇaṃ nopagañchīttha bhikkhavo,<BR>
Daṇḍakammārahā tasmā, daṇḍakammamidaṃ hi vo:<BR>
104<BR>
Sāsanujjotanatthāya tissabrahmā 30 mahāmatī<BR>
Moggalībrāhmaṇaghare paṭisandhiṃ gahessati,<BR>
105<BR>
Kāle tumhesu eko taṃ pabbājetu kumārakaṃ<BR>
Eko sambuddhavacanaṃ uggaṇhāpetu sādhukaṃ"<BR>
106<BR>
Ahu upalitherassa thero saddhivihāriko<BR>
Dāsako, soṇako tassa, dve therā soṇakassi'me.<BR>
107<BR>
Ahū vesāliyaṃ pubbe dāsako nāma sotthiyo,<BR>
Tisissasatajeṭṭho so vasaṃ ācariyantike<BR>
108<BR>
Dvādasavassiko yeva vedapāragato caraṃ<BR>
Sasisso vālikārāme vasantaṃ katasaṅgahaṃ<BR>
109<BR>
Upālitheraṃ passitvā nisīditvā tadantike<BR>
Vedesu gaṇṭhiṭṭhānāni pucchi, so tāni vyākari.<BR>
110<BR>
"Sabbadhammānupātito ekadhammo hi māṇava,<BR>
Sabbe dhammā osaranti 31 ekadhamme hi 32 ko nu so?"<BR>
111<BR>
Iccāha nāmaṃ sandhāya thero, māṇavako tu so<BR>
Nā'ññāsi pucchi "ko manto?" "Buddhamanto"ti bhāsito<BR>
112<BR>
"Dehīti āha, so āha "dema no vesadhārino."<BR>
Guruṃ āpucchi mantatthaṃ mātaraṃ pitaraṃ tathā,<BR>
113<BR>
Māṇavānaṃ satehe'sa tīhi therassa santike<BR>
Pabbajitvāna kālena upasampajji māṇavo.<BR>
114<BR>
Khīṇāsavasahassaṃ so dāsakattherajeṭṭhakaṃ<BR>
Upālithero vāvesi sakalaṃ piṭakattayaṃ.<BR>
----- - ----<BR>
30. [E] tisso brahmā. 31. [A] sabbe dhammā otaranti. 32. [E] ekadhammamhi<BR>
<BR>
[SL Page 026] [\x  26/]   ( <BR>
115<BR>
Gaṇanāvītivattā 33 te sesā'riyaputhujjanā<BR>
Piṭakānu'ggahītāni yehi therassa santike.<BR>
116<BR>
Kāsīsu soṇako nāma satthavāhasuto ahu,<BR>
Giribbajaṃ vaṇijjāya gato mātāpitūhi so<BR>
117<BR>
Agā veḷuvanaṃ pañcadasavasso kumārako,<BR>
Māṇavā pañcapaññāsa parivāriya taṃ gatā.<BR>
118<BR>
Sagaṇaṃ dāsakaṃ theraṃ tattha disvā pasīdiya<BR>
Pabbajjaṃ yāci, so āha "tavā'puccha guruṃ"iti<BR>
119<BR>
Bhattattayamabhuñjitvā soṇako so kumārako<BR>
Mātāpitūhi kāretvā pabbajjānuññamāgato<BR>
120<BR>
Saddhiṃ tehi kumārehi dāsakattherasantike <BR>
Pabbajja upasampajja uggaṇhi piṭakattayaṃ.<BR>
121<BR>
Khīṇāsavasahassassa therasissagaṇassa so<BR>
Ahosi piṭakaññussa jeṭṭhako soṇako yatī.<BR>
122<BR>
Ahosi siggavo nāma pure pāṭalināmake<BR>
Paññavā'maccatanayo, aṭṭhārasasamo tu so<BR>
123<BR>
Pāsādesu vasaṃ tīsu chaḷaḍḍhtuausādhusu<BR>
Amaccaputtaṃ ādāya caṇḍavajjiṃ sahāyakaṃ<BR>
124<BR>
Purisānaṃ dasaddhehi satehi parivārito<BR>
Gantvāna kukkuṭārāmaṃ soṇakattheramaddasa.<BR>
125<BR>
Samāpattisamāpannaṃ nisinnaṃ saṃvutindriyaṃ<BR>
Vandite nālapantaṃ taṃ ñatvā saṅghamapucchi taṃ.<BR>
126<BR>
"Samāpattīsamāpannā nālapantī"ti āhu te.<BR>
"Kathannuvuṭṭhahantī"ti vuttā āhaṃsu bhikkhavo.<BR>
127<BR>
"Pakkosanāya satthussa, saṅghapakkosanāya ca,<BR>
Yathākālaparicchedā, āyukkhayavasena ca,<BR>
128<BR>
Vuṭṭhahantī"ti vatvāna tesaṃ disvo'panissayaṃ 34<BR>
Pāhesuṃ saṅghavacanaṃ, vuṭṭhāya sa tahiṃ agā.<BR>
----- - ----<BR>
33. [A] vatte 34. [E] dīsvāpanissasaṃ,<BR>
<BR>
[SL Page 027] [\x  27/]   ( <BR>
129<BR>
Kumāro pucchi "kiṃ bhante nālapitthā"ti, āha so:<BR>
"Bhuñjimha bhuñjitabbaṃ"ti, āha "bhojetha no api."<BR>
130<BR>
Āha "amhādise jāte sakkā bhojayituṃ" iti.<BR>
Mātāpituanuññāya so kumāro'tha siggavo<BR>
131<BR>
Caṇḍavajji ca te pañcasatāni purisāpi ca<BR>
Pabbajitvo'pasampajjuṃ 35 soṇattherassa 36 santike<BR>
132<BR>
Upajjhāyantike yeva te duve piṭakattayaṃ<BR>
Uggahesuñca kālena 37 chalabhiññaṃ labhiṃsu ca. 38<BR>
133<BR>
Ñatvā tissapaṭisandhiṃ tato pabhuti siggavo<BR>
Thero so satta vassāni taṃ gharaṃ upasaṅkami.<BR>
134<BR>
"Gacchā"ti vācāmattampi sattavassāni nālabhi.<BR>
Alattha aṭṭhame vasse "gacchā"ti vacanaṃ tahiṃ.<BR>
135<BR>
Taṃ nikkhamantaṃ 39 pavisanto disvā moggali brāhmaṇo<BR>
"Kiñci laddhaṃ ghare no"ti pucchi, 'āmā'ti so'bravī.<BR>
136<BR>
Gharaṃ gantvāna pucchitvā dutiye divase tato<BR>
Musāvādena niggaṇhi theraṃ gharamupāgataṃ.<BR>
137<BR>
Therassa vacanaṃ sutvā so pasannamano dvijo<BR>
Attano pakatena'ssa niccaṃ bhikkhaṃ pavattayi.<BR>
138<BR>
Kamena'ssa pasīdiṃsu sabbe'pi gharamānusā<BR>
Bhojāpesi dijo niccaṃ nisīdāpiya taṃ ghare.<BR>
139<BR>
Evaṃ kamena gacchante kāle soḷasavassiko<BR>
Ahu tissakumāro so tivedodadhipārago.<BR>
140<BR>
Thero "kathāsamuṭṭhānaṃ hessate'vaṃ ghare" iti 40<BR>
Āsanāni na dassesi ṭhapetvā māṇavāsanaṃ.<BR>
141<BR>
Brahmalokāgatattā ca sucikāmo ahosi so,<BR>
Tasmā so tassa phallaṅko vāsayitvā lagīyati.<BR>
142<BR>
Aññāsanaṃ apassanto ṭhite there sasambhamo<BR>
Tassa taṃ āsanaṃ tassa paññāpesi ghare jano.<BR>
----- - ----<BR>
35. [A T] pasampajjī, 36. [E] soṇakatthera 37. [E] uggahesuṃ<BR>
Ussāhena, 38. [E.X.] Chabhiññā pāpuṇiṃsu ca. 39. [A.E.] Nikkhantaṃ.<BR>
40. [N.S.] Hessatevaṃti taṃghare,<BR>
<BR>
[SL Page 028] [\x  28/]   ( <BR>
143<BR>
Disvā tattha nisinnaṃ taṃ āgammā'cariyantikā<BR>
Kujjhitvā māṇavo vācaṃ amanāpaṃ 41 udīrayi.<BR>
144<BR>
Thero "māṇava kiṃ mantaṃ jānāsī?" Ti tamabravī,<BR>
Tameva pucchaṃ therassa paccāropesi māṇavo.<BR>
145<BR>
"Jānāmi"ti paṭiññāte there, theraṃ apucchi so<BR>
Gaṇṭhiṭṭhānāni vedesu, tassa thero'tha vyākari.<BR>
146<BR>
Gahaṭṭho yeva thero so vedapāragato ahu,<BR>
Na byākareyya kiṃ tassa pabhinnapaṭisambhido.<BR>
<BR>
"Yassa cittaṃ uppajjati na nirujjhati, tassa cittaṃ <BR>
Nirujjhīssati nuppajjīssati. Yassa vā pana cittaṃ nirujjhissati<BR>
Nuppajjissati, tassa cittaṃ uppajjati, na nirujjhatī?Ti."<BR>
147<BR>
Taṃ cittayamake pañhaṃ pucchi thero visārado,<BR>
Andhakāro viya ahū tassa so, tamavoca so:<BR>
148<BR>
"Bhikkhu ko nāma manto"ti? "Buddhamanto"ti so bravī.<BR>
'Dehī'ti vutte "no vesadhārino dammi taṃ" iti.<BR>
149<BR>
Mātāpituha'nuññato mantatthāya sa pabbaji,<BR>
Kammaṭṭhānamadā thero pabbājetvā yathārahaṃ.<BR>
150<BR>
Bhāvanaṃ anuyuñjanto acirena mahāmatī<BR>
Sotāpattiphalaṃ patto, thero ñatvāna taṃ tathā<BR>
151<BR>
Pesesi caṇḍavajjissa therassantikamuggahaṃ<BR>
Kātuṃ suttābhidhammānaṃ, so tatthā'kā taduggahaṃ.<BR>
152<BR>
Tato so tissadaharo ārabhitvā vipassanaṃ<BR>
Chaḷabhiñño ahū kāle, therabhāvañca pāpuṇī.<BR>
153<BR>
Atīva pākaṭo āsi vando'va suriyo'va so<BR>
Loko tassa vaco'maññī sambuddhassa vaco viya.<BR>
<BR>
Moggaliputtatissatherodayo niṭṭhito.<BR>
154<BR>
Ekāhaṃ uparājā so addakkhi migavaṃ gato<BR>
Kīḷamāne mige'raññe, disvā etaṃ vicintayi:<BR>
----- - ----<BR>
41. [A.] Pharusāya.<BR>
<BR>
[SL Page 029] [\x  29/]   ( <BR>
155<BR>
"Migāpi evaṃ kīḷanti araññe tiṇagocarā<BR>
Na kīḷissanti kiṃ bhikkhū sukhāhāravihārino"<BR>
156<BR>
Attano cintitaṃ rañño ārovesi gharaṃ gato. Saññāpetuṃ tu sattāhaṃ rajjaṃ tassa adāsi so:<BR>
157<BR>
"Anubhohi imaṃ rajjaṃ sattāhaṃ tvaṃ kumāraka,<BR>
Tato taṃ ghātayissāmi" icca'voca mahīpati.<BR>
158<BR>
Āhā'tītamhi sattāhe "tvaṃ kenā'si kiso" iti.<BR>
"Maraṇassa bhayenā"ti vutte, rājā,ha taṃ puna:<BR>
159<BR>
"Sattāhā'haṃ marissaṃ"ti "tvaṃ na kīḷi ime kathaṃ<BR>
Kīḷissanti yatī tāta sadā maraṇasaññino?"<BR>
160<BR>
Iccevaṃ bhātarā vutto sāsanasmiṃ pasīdi so.<BR>
Kālena vigavaṃ gantvā theramaddakkhi saññataṃ<BR>
161<BR>
Nisinnaṃ rukkhamūlasmiṃ so mahādhammarakkhitaṃ<BR>
Sālasākhāya nāgena vijiyantamanāsavaṃ.<BR>
162<BR>
"Ayaṃ thero viyā'hampi pabbajja jinasāsane<BR>
Viharissaṃ kadā'raññe iti cittayi paññavā. 42<BR>
163<BR>
Thero tassa pasādatthaṃ uppatitvā vihāyasā<BR>
Gantvā asokārāmassa pokkharaññā jale ṭhito<BR>
164<BR>
Ākāse ṭhapayitvāna cīvarāni carāni so<BR>
Ogāhitvā 43 pokkharaṇiṃ gattāni parisiñcatha,<BR>
165<BR>
Taṃ iddhiṃ uparājā so disvā'tīva pasīdiya<BR>
"Ajjeva pabbajissaṃ,'ti buddhiñcā'kāsi buddhimā.<BR>
166<BR>
Upasaṅkamma rājānaṃ pabbajjaṃ yāci sādaro,<BR>
Nivāretumasakkonto tamādāya mahīpati<BR>
167<BR>
Mahatā parivārena vihāramagamā sayaṃ.<BR>
Pabbaji so mahādhammarakkhitattherasantike,<BR>
168<BR>
Saddhiṃ tena catusatasahassāni narāpi ca,<BR>
Anupabbajitānantu gaṇanā ca na vijjati.<BR>
----- - ----<BR>
42. [S] māṇavo. 43. [A] ogahetvā<BR>
<BR>
[SL Page 030] [\x  30/]   ( <BR>
169<BR>
Bhāgineyyo narindassa aggibrahmā'ti vissuto<BR>
Ahosi rañño dhītāya saṅghamittāya sāmiko.<BR>
170<BR>
Tassā tassa suto cāpi sumano nāma nāmato,<BR>
Yācitvā so'pi rājānaṃ uparājena pabbajī.<BR>
171<BR>
Uparājassa pabbajjā tassā'sokassa rājino<BR>
Catutthe āsi vasse sā 44 mahājanahitodayā.<BR>
172<BR>
Tattheva upasampanno sampannaupanissayo<BR>
Ghaṭento uparājā so chalabhiñño'rahā ahu.<BR>
173<BR>
Vihāre te samāraddhe sabbe sabbapuresu pi<BR>
Sādhukaṃ tīhi vassehi niṭṭhāpesuṃ manorame.<BR>
174<BR>
Therassa indaguttassa kammādhiṭṭhāyakassa tu<BR>
Iddhiyā cāsu niṭṭhāsi asokārāma savhayo.<BR>
175<BR>
Jinena paribhuttesu ṭhānesu ca tahiṃ tahiṃ<BR>
Cetiyāni akāresi ramaṇīyāni bhūpati<BR>
176<BR>
Purehi caturāsītisahassehi samantato<BR>
Lekhe ekāha'mānesuṃ "vihārā niṭṭhitā" iti.<BR>
177<BR>
Lekhe sutvā mahārājā mahātejiddhivikkamo<BR>
Kātukāmo sakiṃ yeva sabbārāmamahāmahaṃ<BR>
178<BR>
Pure bheriṃ carāpesi: "sattame divase ito<BR>
Sabbārāmamaho hotu sabbadesesu ekadā."<BR>
179<BR>
"Yojane yojane dentu mahādānaṃ mahītale:<BR>
Karontu gāmārāmānaṃ maggānañca vibhusanaṃ,<BR>
180<BR>
Vihāresu ca sabbesu bhikkhusaṅghassa sabbathā<BR>
Mahādānāni vattentu yathākālaṃ yathābalaṃ,<BR>
181<BR>
Dīpamālāpupphamālālaṅkārehi 45 tahiṃ tahiṃ<BR>
Turiyehi ca sabbehi upahāraṃ anekadhā,<BR>
182<BR>
Uposathaṅgānā'dāya sabbe dhammaṃ suṇantu va,<BR>
Pūjāvisese neke ca karontu tadahūpi ca"<BR>
----- - ----44. [S] vassamhi 45. [E] laṃkāre va,<BR>
<BR>
[SL Page 031] [\x  31/]   ( <BR>
183<BR>
Sabbe sabbattha sabbathā yathāṇattādhikāpi ca<BR>
Pūjā sampaṭiyādesuṃ devalokamanoramā 184<BR>
Tasmiṃ dine namahārājā sabbālaṅkārabhūsito<BR>
Sahorodho sahāmacco baloghaparivārito<BR>
185<BR>
Agamāsi sakārāmaṃ bhindanto viya mediniṃ;<BR>
Saṅghamajjhamhi aṭṭhāsi vanditvā saṅghamuttamaṃ.<BR>
186<BR>
Tasmiṃ samāgame āsuṃ asītibhikkhukoṭiyo;<BR>
Ahesuṃ satasahassaṃ tesu khīṇāsavā yatī;<BR>
187<BR>
Navuti-satasahassāni ahū bhikkhuniyo tahiṃ;<BR>
Khīṇāsavā bhikkhuniyo sahassaṃ āsu tāsu tu.<BR>
188<BR>
Lokavivaraṇaṃ nāma pāṭihīraṃ akaṃsu te<BR>
Khīṇāsavā pasādatthaṃ dhammāsokassa rājino.<BR>
189<BR>
Caṇaḍāsokoti,ñāyittha pure pāpena kammunā. Dhammāsoko,ti ñāyittha pacchā puññena<BR>
kammunā <BR>
190 Samuddapariyantaṃ so jambudīpaṃ samantato<BR>
Passi sabbe vihāre ca nānāpūjāvibhusite.<BR>
191<BR>
Atīva tuṭṭho te disvā saṅghaṃ pucchi nisīdiya:<BR>
"Kassa bhante pariccāgo mahā sugatasāsane?"<BR>
192<BR>
Thero moggaliputto so rañño pañhaṃ viyākari:<BR>
"Dharamāne'pi sugate natthi cāgī tayā samo."<BR>
193<BR>
Taṃ sutvā vacanaṃ bhīyyo tuṭṭho rājā apucchi taṃ:<BR>
"Buddhasāsanadāyādo hoti kho mādiso" iti.<BR>
194<BR>
Thero tu rājaputtassa mahīndassu'panissayaṃ<BR>
Tatheva rājadhītāya saṅghamittāya pekkhiya,<BR>
195<BR>
Sāsanassā'bhivuddhiñca taṃhetuka'mavekkhiya<BR>
Paccā'bhāsatha rājānaṃ so sāsanadhurandharo:<BR>
196<BR>
"Tādiso'pi mahācāgī dāyādo sāsanassa na;<BR>
Paccayadāyako'cceva 46 vuccate manujādhipa.<BR>
----- - ----<BR>
46. [A E] ceva.<BR>
<BR>
[SL Page 032] [\x  32/]   ( <BR>
197<BR>
Yo tu puttaṃ dhītaraṃ vā pabbajjāpeti sāsane<BR>
So sāsanassa dāyādo hoti; no dāyako api."<BR>
198<BR>
Atha sāsanadāyādabhāvamicchaṃ mahīpati<BR>
Mahindaṃ saṅghamittañca ṭhite tatra apucchatha:<BR>
199<BR>
"Pabbajissatha kiṃ tātā? Pabbajjā mahatī matā."<BR>
Pituno vacanaṃ sutvā pitaraṃ te abhāsisuṃ 47<BR>
200<BR>
"Ajjeva pabbajissāma sace tvaṃ deva icchasi;<BR>
Amhañca lābho tumhañca pabbajjāya bhavissati"<BR>
201<BR>
Uparājassa pabbajjākālato pabhutī hi so<BR>
Sā cāpi aggibrahmassa pabbajjākatanicchayā.<BR>
202<BR>
Uparajjaṃ makahindassa dātukāmo'pi bhupati<BR>
Tato'pi adhikā sā'ti pabbajjaṃ yeva 48 rovayi.<BR>
203<BR>
Piyaṃ puttaṃ vahindañca buddhirūpabaloditaṃ<BR>
Pabbajjāpesi samahaṃ saṅghamittañca dhītaraṃ<BR>
204<BR>
Tadā vīsativasso so mahindo rājanandano;<BR>
Saṅghamittā rājadhītā aṭṭharasasamā tadā 49<BR>
205<BR>
Tadaheva ahu tassa pabbajjā upasampadā;<BR>
Pabbajjā sikkhadānañca tassā ca tadahu ahu.<BR>
206<BR>
Upajjhāyo kumārassa ahu moggalisavhayo;<BR>
Pabbājesi mahādevatthero; majjhantiko pana<BR>
207<BR>
Kammāvācaṃ akā; tasmiṃ so'pasampadamaṇḍale<BR>
Arahattaṃ mahindo so patto sapaṭisambhidaṃ.<BR>
208<BR>
Saṅghamittāyu'pajjhāyā dhammapālāti vissutā;<BR>
Ācariyā āyupālī; kāle sā'sianāsavā<BR>
209<BR>
Ubho sāsanapajjotā laṅkādīpopakārino<BR>
Chaṭṭhe vasse pabbajiṃsu dhammāsokassa rājino.<BR>
210<BR>
Mahāmahindo vassehi tīhi dīpappasādako<BR>
Piṭakattaya'muggaṇhi upajjhāyassa santike.<BR>
----- - ----<BR>
47. [S] abhāsayuṃ. 48. [A] pabbajjā. 49. [A] samā. 50. [S] arahantaṃ<BR>
Susampatto pahinnapaṭisambhidaṃ.<BR>
<BR>
[SL Page 033] [\x  33/]   ( <BR>
211<BR>
Sā bhikkhunīvandalekhā mahindo bhikkhusūriyo.<BR>
Sambuddhasāsanākāsaṃ te sadā sobhayuṃ tadā.<BR>
---------<BR>
212<BR>
Pure pāṭaliputtamhā vane vanacaro caraṃ<BR>
Kuntakinnariyā saddhiṃ saṃvāsaṃ kappayī kira;<BR>
213<BR>
Tena saṃvāsamanvāya sā putte janayī duve;<BR>
Tisso jeṭṭho kaṇiṭṭho tu sumitto nāma nāmato.<BR>
214<BR>
Mahāvaruṇatherassa kāle pabbajja santike<BR>
Arahattaṃ pāpuṇiṃsu chaḷhiññāguṇaṃ ubho.<BR>
215<BR>
Pāde kīṭavisenā'si phuṭṭho jeṭṭho, savedano<BR>
Āha puṭṭho kaṇiṭṭhena "bhesajjaṃ pasataṃ" ghataṃ."<BR>
216<BR>
Rañño nivedanaṃ thero gilānavattato'pi so<BR>
Sappiyatthañca caraṇaṃ pacchābhattaṃ paṭikkhipi.<BR>
217<BR>
"Piṇḍāya ce caraṃ sappiṃ labhase tvaṃ tamāhara"<BR>
Iccāha tissathero so sumittaṃ theramuttamaṃ.<BR>
218<BR>
Piṇḍāya caratā tena na laddhaṃ pasataṃ ghataṃ;<BR>
Sappikumbhasatenāpi vyādhi jāto asādhiyo.<BR>
219<BR>
Teneva vyādhinā thero patto āyukkhayantikaṃ<BR>
Ovaditvāppamādena nibbātuṃ mānasaṃ akā.<BR>
220<BR>
Ākasamhi nisīditvā tejodhātuvasena so<BR>
Yathārucī adhiṭṭhāya sarīraṃ parinibbuto<BR>
221<BR>
Jālā sarīrā nikkhamma nimmaṃsacchārikaṃ ḍahi<BR>
Therassa sakalaṃ kāyaṃ, aṭṭhikāni tu no dahi.<BR>
222<BR>
Sutvā 51 nibbutimetassa tissatherassa 52 bhupati<BR>
Agamāsi sakārāmaṃ janoghaparivārito;<BR>
223<BR>
Hatthikkhandhagato rājā tānaṭṭhīna'varopiya 53<BR>
Kāretvā dhātusakkāraṃ saṅghaṃ vyādhimapucchi taṃ;<BR>
----- - ----<BR>
51. [E.] Tathā 52. [E.] Sutvā therassa. 53. [E.A.T.] Rohayī.<BR>
<BR>
[SL Page 034] [\x  34/]   ( <BR>
224<BR>
Taṃ sutvā jātasaṃvego puradvāresu kāriya 54<BR>
Sudhācitā 55 pokkharaṇī 56 bhesajjānañca pūriya 57<BR>
225<BR>
Pāpesi 58 bhikkhu saṅghassa bhesajjāni dine dine;<BR>
"Mā hotu bhikkhusaṅghassa bhesajjaṃ dullabhaṃ" iti.<BR>
226<BR>
Sumittathero nibbāyi vaṅkamanto'va vaṅkame;<BR>
Pasīdi sāsane'tīva tenāpi ca mahājano<BR>
227<BR>
Kuntiputtā duve therā te lokahitakārino<BR>
Nibbāyiṃsu asokassa rañño vassamhi aṭṭhame.<BR>
228<BR>
Tato pabhuti saṅghassa lābho'tīva mahā ahu<BR>
Pacchā pasannā ca janā yasmā lābhaṃ pacattayuṃ,<BR>
229<BR>
Pahīṇalābhasakkārā titthiyā lābhakāraṇā<BR>
Sayaṃ kāsāyamādhāya vasiṃsu saha bhikkhuhi.<BR>
230<BR>
Yathāsakañca te vādaṃ buddhavādo'ti dīpayuṃ<BR>
Yathāsakañca 59 kiriyā 60 akariṃsu yathāruciṃ.<BR>
231<BR>
Tato moggaliputto so thero thiraguṇodayo<BR>
Sāsanabbudamuppannaṃ disvā tamatikakkhaḷaṃ<BR>
232<BR>
Tasso'pasamane kālaṃ dīghadassī avekkhiya<BR>
Datvā mahindatherassa mahābhikkhugaṇaṃ sakaṃ<BR>
233<BR>
Uddhaṃ gaṅgāya eko'va ahogaṅgamhi pabbate<BR>
Vihāsi sattavassāni vivekamanubrūhayaṃ;<BR>
234<BR>
Titthiyānaṃ bahuttā ca dubbavattā ca bhikkhavo<BR>
Tesaṃ kātuṃ na sakkhiṃsu dhammena paṭisedhanaṃ.<BR>
235<BR>
Teneva jambudīpamhi sabbārāmesu bhikkhavo<BR>
Satta vassāni nākaṃsu uposathapavāraṇaṃ.<BR>
236<BR>
Taṃ sutvāna mahārājā dhammāsoko mahāyaso<BR>
Ekaṃ amaccaṃ pesesi asokārāmamuttamaṃ:<BR>
237<BR>
"Gantvādhikaraṇaṃ etaṃ vupasamma uposathaṃ<BR>
Kārehi bhikkhusaṅghena mamā'rāme tuvaṃ" iti.<BR>
----- - ----<BR>
54. [E.] Bhūpati 55. [A.D.] Sudhācitaṃ [E.] Kāretvā 56. [A.D.@]Pākkharaṇi<BR>
[E.@]Pākkharañño tā. 57. [E.] Bhesajjānaṃ purāpiya 58. [E.S.] Dāpesi.<BR>
59. [A.] Yathāsakaññā 60. [A.] Kiriyā. <BR>
<BR>
[SL Page 035] [\x  35/]   ( <BR>
238<BR>
Gantvāna sannipātetvā bhikkhusaṅghaṃ sadummati<BR>
"Uposathaṃ karothā" ti sāvesi rājasāsanaṃ.<BR>
239<BR>
"Uposathaṃ titthiyehi na karoma mayaṃ" iti<BR>
Āvova bhikkhusaṅgho taṃ amaccaṃ mūḷhamānasaṃ.<BR>
240<BR>
So'macco katipayānaṃ therānaṃ paṭipāṭiyā<BR>
Acchindi asinā sīsaṃ "kāremīti 61 uposathaṃ."<BR>
241<BR>
Rājabhātā tissathero taṃ disvā kiriyaṃ lahuṃ<BR>
Gantvāna tassa āsanne āsanamhi nisīdi so.<BR>
242<BR>
Theraṃ disvā amacco so gantvā rañño nivedayi<BR>
Sabbaṃ pavattiṃ; taṃ sutvā jātadāho mahīpati<BR>
243<BR>
Sīghaṃ gantvā bhikkhusaṅghaṃ pucchi ubbiggamānaso<BR>
"Evaṃ katena kammena kassa pāpaṃ siyā" iti.<BR>
244<BR>
Tesaṃ apaṇḍitā keci "pāpaṃ tuyhanti", keci tu<BR>
"Ubhinnaṃ cā"ti āhaṃsu; "natthi tuyhantī" paṇḍitā.<BR>
245<BR>
Taṃ sutvā'ha mahārājā "samattho atthi bhikkhu nu<BR>
Vimatiṃ me vinodetvā kātuṃ sāsanapaggahaṃ?"<BR>
246<BR>
"Atthi moggaliputto so tissatthero rathesabha <BR>
Iccāha saṅgho rājānaṃ; rājā tatthā'si sādaro.<BR>
247<BR>
Visuṃ bhikkhusahassena caturo 62 parivārite<BR>
There, narasahassena amacce caturo tathā<BR>
248<BR>
Tadahe yeva pesesi attano vacanena so<BR>
Theraṃ ānetumetehi tathā vutte sa nāgami.<BR>
249<BR>
Taṃ sutvā puna aṭṭha'ṭṭha there 'macce ca pesayi<BR>
Visuṃ sahassapurise; pubbe viya sa nāgami.<BR>
250<BR>
Rājā pucchi "kathaṃ thero āgaccheyya nu kho" iti.<BR>
Bhikkhū āhaṃsu therassa tassā'gamanakāraṇaṃ:<BR>
251<BR>
"Hohi bhante upatthamho kātuṃ sāsanapaggahaṃ"<BR>
Iti vutte mahārāja thero essati 63 so iti.<BR>
252<BR>
Punāpi there 'macce ca rājā soḷasa soḷasa<BR>
Visuṃ sahassapurise tathā vatvāna pesayi.<BR>
----- - ----<BR>
61. [A.] Kāremi naṃ. 62. [A.D.] Catuhi 63. [S.E.] Ehiti<BR>
<BR>
[SL Page 036] [\x  36/]   ( <BR>
253<BR>
"Thero mahallakatte'pi nā'rohissati yānakaṃ;<BR>
Theraṃ gaṅgāya nāvāya ānethā" 'ti ca abravī.<BR>
254<BR>
Gantvā te taṃ tathā'vocuṃ; so taṃ sutvā'va uṭṭhahi;<BR>
Nāvāya theraṃ ānesuṃ; rājā paccuggamī tahiṃ.<BR>
255<BR>
Jāṇumattaṃ jalaṃ rājo'gahetvā dakkhiṇaṃ karaṃ<BR>
Nāvāya otarantassa therassā'dāsi gāravo<BR>
256<BR>
Dakkhiṇaṃ dakkhiṇeyyo so karaṃ rañño'nukampako<BR>
Ālambitvānukampāya thero nāvāya otari.<BR>
257<BR>
Rājā theraṃ nayitvāna uyyānaṃ rativaddhanaṃ<BR>
Therassa pāde dhovitvā makkhetvā ca nisīdiya.<BR>
258<BR>
Samatthabhāvaṃ therassa vīmaṃsanto mahīpati<BR>
"Daṭṭhukāmo ahambhante pāṭibhīranti" abravī.<BR>
259<BR>
Kinti vutte mahīkampaṃ āha; taṃ punarāga so:<BR>
"Sakalāye'kadesāya kataraṃ 64 daṭṭhumicchasī?"<BR>
260<BR>
"Ko dukkaro?" 'Ti pucchitvā "ekadesāya kampanaṃ<BR>
Dukkhara,,nti suṇitvāna taṃ daṭṭhukāmataṃ bravi.<BR>
261<BR>
Rathaṃ assaṃ manussañca pātiñco'dakapūritaṃ<BR>
Thero yojanasīmāya antaramhi catuddise<BR>
262<BR>
 hapāpetvā tadaḍḍhehi 65 saha taṃ yojanaṃ mahiṃ<BR>
Cālesi iddhiyā; tatra nisinnassaca ca dassayi.<BR>
263<BR>
Tenā'maccena bhikkhūnaṃ maraṇena'ttano 'pi ca<BR>
Pāpassa'tthittanatthittaṃ theraṃ pucchi mahīpati,<BR>
264<BR>
"Paṭicca-kammaṃ natthīti kiliṭṭhaṃ cetanaṃ vinā"<BR>
Thero bodhesi rājānaṃ vatvā tittirajātakaṃ<BR>
265<BR>
Vasanto nattha sattāhaṃ rājuyyāne manorame<BR>
Sikkhāpesi mahīpālaṃ sambuddhasamayaṃ subhaṃ.<BR>
266<BR>
Tasmiṃ yeva ca sattāhe duve yakkhe mahīpati<BR>
Pesetvā mahiyaṃ bhikkhū asese sannipātayi.<BR>
----- - ----<BR>
64. [A D] taṃ kampaṃ 65. [A D] tadaṅgehi<BR>
<BR>
[SL Page 037] [\x  37/]   ( <BR>
267<BR>
Sattame divase gantvā sakārāmaṃ manoramaṃ<BR>
Kāresi bhikkhusaṅghassa sannipātamasesato.<BR>
268<BR>
Therena saha ekante nisinno sāṇiantare<BR>
Ekekaladdhike bhikkhū pakkositvāna santikaṃ<BR>
269<BR>
"Kiṃvādī sugato bhante" iti pucchi mahīpati.<BR>
Te sassatādikaṃ diṭṭhiṃ vyākariṃsu yathāsakaṃ.<BR>
270<BR>
Te micchādiṭṭhike sabbe rājā uppabbajāpayi;<BR>
Sabbe saṭṭhisahassāni āsuṃ uppabbajāpitā.<BR>
271<BR>
Apucchi dhammike bhikkhū "kiṃvādī sugato" iti;<BR>
Vibhajjavādītāhaṃsu; taṃ theraṃ pucchi bhupati:<BR>
272<BR>
"Vibhajjavādī sambuddho hoti bhante"ti āha so;<BR>
Thero "āmā"ti. Taṃ sutvā rājā tuṭṭhamano tadā<BR>
273<BR>
"Saṅgho visodhito yasmā, tasmā saṅgho uposathaṃ<BR>
Karotu bhante iccevaṃ vatvā therassa bhupati<BR>
275<BR>
"Saṅghassa rakkhaṃ datvāna nagaraṃ pāvisī subhaṃ.<BR>
Saṅgho samaggo hutvāna tadākāsi uposathaṃ<BR>
276<BR>
Thero anekasaṅkhamhā bhikkhusaṅghā 66 visārade<BR>
Jaḷabhiññe tepiṭake pahinnapaṭisambhide<BR>
277<BR>
Bhikkhusahassaṃ uccini kātuṃ saddhammasaṅgahaṃ.<BR>
Tehi asokāramamhi akā saddhammasaṅgahaṃ<BR>
278<BR>
Mahākassapathero ca yasatthero ca kārayuṃ<BR>
Yathā te dhammasaṃgītiṃ tissatthero'pi taṃ tathā.<BR>
279<BR>
Kathāvatthuppakaraṇaṃ paravādappamaddanaṃ<BR>
Ahāsi tissatthero ca tasmiṃ saṅgitimaṇḍale.<BR>
280<BR>
Evaṃ bhikkhusahassena rakkhāyā'sokarājino<BR>
Ayaṃ navahi māsehi dhammasaṃgīti niṭṭhitā.<BR>
280 <BR>
Rañño sattarase vasse dvāsattatisamo isi<BR>
Mahāpavāraṇāyaṃ so saṃgītiṃ taṃ 67 samāpayi.<BR>
----- - ----<BR>
66. [A.D.] Anekasaṃkhamhi bhikkhusaṃghe 67. [A.] Saṃsamāpayi.<BR>
<BR>
[SL Page 038] [\x  38/]   ( <BR>
282<BR>
Sādhukāraṃ dadantī va sāsanaṭṭhitikāraṇaṃ<BR>
Saṃgītipariyosāne akampittha mahāmahī.<BR>
283<BR>
Hitvā seṭṭhaṃ brahmavimānampi manuññaṃ<BR>
Jegucchaṃ so sāsanahetu naralokaṃ<BR>
Āgammā'kā sāsanakiccaṃ katakicco<BR>
Ko nāma"ñño sāsanakiccamhi pamajjeti.68<BR>
<BR>
Sujanappasāda-saṃvegatthāya kate mahāvaṃse<BR>
Tatiyadhammasaṃgītī nāma<BR>
Pañcamo paricchedo.<BR>
<BR>
Chaṭṭho paricchedo.<BR>
1<BR>
Vaṅgesu vaṅganagare vaṅgarājā ahū pure;<BR>
Kāliṅgarañño dhitā'si mahesī tassa rājino.<BR>
2<BR>
So rājā deviyā tassā ekaṃ alabhi dhītaraṃ;<BR>
Nemittā vyākaruṃ tassā saṃvāsaṃ migarājinā.<BR>
3<BR>
Atīva rūpinī āsī atīva kāmagiddhinī,<BR>
Devena deviyā cā'pi lajjāyā'si jigucchitā.<BR>
4<BR>
Ekākinī sā nikkhamma sericāra-sukhatthinī<BR>
Satthena saha aññātā agā magadhagāminā.<BR>
5<BR>
Lāḷaraṭṭhe aṭaviyā sīho satthamabhiddhavī; 1<BR>
Aññattha sesā dhāviṃsu; sīhāgatadisantu sā.<BR>
6<BR>
Gaṇhitvā gocaraṃ sīho gacchaṃ disvā tamā'rato<BR>
Ratto upāga lālento laṅgulaṃ pannakaṇṇako 2<BR>
7<BR>
Sā taṃ disvā saritvāna nemittavacanaṃ sutaṃ<BR>
Abhītā tassa aṅgāni rañjayantī parāmasī.<BR>
8<BR>
Tassā phassenā'tiratto piṭṭhiṃ āropiyā'su taṃ<BR>
Sīho sakaṃ guhaṃ netvā tāya saṃvāsamācarī.<BR>
9<BR>
Tena saṃvāsamanvāya kālena yamake duve<BR>
Puttañca dhītarañcāti rājadhītā janesi sā.<BR>
----- - ----<BR>
68. [A.] Pamajjatī 1. [A.D.E.] Mabhiddavī 2. [A.] Pattakaṇṇako.<BR>
<BR>
[SL Page 039] [\x  39/]   ( <BR>
10<BR>
Puttassa hatthapādā'suṃ sīhākārā tato akā<BR>
Nāmena sīhabāhuṃ taṃ; dhītaraṃ sīhasīvaliṃ.<BR>
11<BR>
Putto soḷasavasso so mātaraṃ pucchi saṃsayaṃ<BR>
"Tuvaṃ pitā ca no amma, kasmā visadisā" iti. <BR>
12<BR>
Sā sabba'mabravi tassa; "kiṃ na yāmā"ti so'bravī.<BR>
"Guhaṃ thaketi tāto 3 te pāsāṇenā"ti sā'bravī.<BR>
13<BR>
Mahāguhāya thakanaṃ khandhenā'dāya so akā<BR>
Ekāhene'va paññāsayojanāni gatāgataṃ.<BR>
14<BR>
Gocarāya gate sīhe dakkhiṇasmiṃ hi mātaraṃ<BR>
Vāme kaṇiṭṭhiṃ katvāna tato sīghaṃ apakkami.<BR>
15<BR>
Nivāsetvāna sākhaṃ te paccantaṃ gāmamāgamuṃ.<BR>
Tatthāsi rājadhītāya mātulassa suto tadā<BR>
16<BR>
Senāpati vaṅgarañño ṭhito paccantagāmake;<BR>
Nisinno vaṭamūle so kammantaṃ saṃvidhāpayaṃ<BR>
17<BR>
Disvā te pucchi; te'vovuṃ "aṭavīvāsino mayaṃ."<BR>
Iti so dāpayī tesaṃ vatthāni dhajinīpati.<BR>
18<BR>
Tānāhesuṃ uḷārāni; bhattaṃ paṇṇesu dāpayi,<BR>
Sovaṇṇabhājanānā'suṃ tesaṃ puññena tāni ca.<BR>
19<BR>
Tena so vimhito pucchi "ke tumhe" ti camūpati;<BR>
Tassa sā jātigottāni rājadhītā nivedayi.<BR>
20<BR>
Pitucchādhītaraṃ taṃ so ādāya dhajinīpati<BR>
Gantvāna vaṅganagaraṃ saṃvāsaṃ tāya kappayi.<BR>
21<BR>
Sīho sīghaṃ guhaṃ gantvā te adisvā tayo jane<BR>
Aṭṭito puttasokena na ca khādi na vā'pivi.<BR>
22<BR>
Dārake te gavesanto agā paccantagāmake,4<BR>
Ubbāsīyati so so'va 5 yaṃ yaṃ gāmamupeti so.<BR>
23<BR>
Paccantavāsino gantvā rañño taṃ paṭivedayuṃ.<BR>
"Sīho pīḷetī te raṭṭhaṃ taṃ deva paṭisedhaya."<BR>
----- - ----<BR>
3. [E.] Thakesi pitā 4. Gāmakaṃ 5. [E.] Ca.<BR>
<BR>
[SL Page 040] [\x  40/]   ( <BR>
24<BR>
Alabhaṃ nisedhakaṃ tassa hatthikkhandhagataṃ pure<BR>
"Ādetu sīhādāyī"ti 6 sahassaṃ so pacārayi;<BR>
25<BR>
Tatheva dve sahassāni, tīṇi vā'pi narissaro.<BR>
Dvīsu vāresu vāresi mātā sīhabhujaṃ hi taṃ;<BR>
26<BR>
Aggahī tatiye vāre sīhabāhu apucchiya<BR>
Mātaraṃ tīsahassaṃ taṃ ghātetuṃ pitaraṃ sakaṃ.<BR>
27<BR>
Rañño kumāraṃ dassesuṃ taṃ rājā idamabravī:<BR>
"Gahito yadi sīho te, dammi raṭṭhaṃ tadeva te."<BR>
28<BR>
So taṃ gantvā guhādvāraṃ sīhaṃ disvā'va ārakā<BR>
Entaṃ puttasinehena vijjhituṃ taṃ saraṃ khipi.<BR>
29<BR>
Saro nalāṭamāhacca mettacittena tassa tu<BR>
Kumārapādamūle'va nivatto pati bhumiyaṃ;<BR>
30<BR>
Tathā'si yāva tatiyaṃ; tato kujjhi migādhipo;<BR>
Tato khītto saro tassa kāyaṃ nibbhijja nikkhami.<BR>
31<BR>
Sakesaraṃ sīhasīsaṃ ādāya sa puraṃ agā;<BR>
Matassa vaṅgarājassa sattāhāni tadā ahu.<BR>
32<BR>
Rañño aputtakattā ca, patītā ca'ssa kammunā,<BR>
Sutvā carañño nattuttaṃ, sañjānitvā ca mātaraṃ,<BR>
33<BR>
Amaccā sannipatītā akhilā ekamānasā<BR>
Sīhabāhukumārassa "rājā hohī"ti abravuṃ.<BR>
34<BR>
So rajjaṃ sampaṭicchitvā datvā mātupatissa taṃ<BR>
Sīhasīvalimādāya jātabhumiṃ gato sayaṃ<BR>
35<BR>
Nagaraṃ tattha māpesi; āhu 7 sīhapurantī taṃ<BR>
Araññe yojanasate gāme vāpi nivesayi.<BR>
36<BR>
Lāḷaraṭṭhe pure tasmiṃ sīhabāhu narādhipo<BR>
Rajjaṃ kāresi, katvāna mahesiṃ sīhasīvaliṃ.<BR>
37<BR>
Mahesī soḷasakkhattuṃ yamake ca duve duve<BR>
Putte janayi kāle sā; vijayo nāma jeṭṭhako;<BR>
38<BR>
Sumitto nāma dutiyo; sabbe dvattīṃsa puttakā.<BR>
Kālena vijayaṃ rājā rājā uparajje'bhisecayi.<BR>
----- - ----<BR>
6. [A.E.D.T.] Sīhadāyī 7. [A.] Ahū<BR>
<BR>
[SL Page 041] [\x  41/]   ( <BR>
39<BR>
Vijayo visamācāro āsi, tamparisā pi ca;<BR>
Sāhasāni anekāni dussahāni kariṃsu te.<BR>
40<BR>
Kuddho mahājano rañño tamatthaṃ paṭivedayi.<BR>
Rājā te saññapetvāna puttaṃ ovadi sādhukaṃ.<BR>
41<BR>
Sabbaṃ tatheva dutiyaṃ ahosi; tatiyaṃ pana<BR>
Kuddho mahājano āha "puttaṃ ghātehi te" iti.<BR>
42<BR>
Rājā'tha vijayaṃ tañcaparivārañca tassa taṃ<BR>
Sattasatāni purise kāretvā addhamuṇḍake<BR>
43<BR>
Nāvāya pakkhipāpetvā visajjāpesi sāgare;<BR>
Tathā tesaṃ bhariyāyo, tatheva ca kumārake.<BR>
44<BR>
Visuṃ visuṃ te vissaṭṭhā purisitthī-kumārakā<BR>
Visuṃ visuṃ dīpakasmiṃ okkamiṃsu vasiṃsu ca.<BR>
45<BR>
Naggadīpo'ti ñāyittha kumārokkanta-dīpako;<BR>
Bhariyokkantadīpo tu mahindadīpako iti.<BR>
46<BR>
Suppārake paṭṭanamhi vijayo pana okkami;<BR>
Parisāsāhasene'ttha bhīto nāvaṃ punā'ruhi.<BR>
47<BR>
Laṅkāyaṃ vijayasanāmako kumāro<BR>
Otiṇṇo thiramati tabbapaṇṇidīpe 8<BR>
Sālānaṃ yamakaguṇānamantarasmiṃ<BR>
Nibbātuṃ 9 sayitadine tathāgatassa.<BR>
<BR>
Sujanappasādasaṃvegatthāya kate mahāvaṃse<BR>
Vijayāgamanaṃ nāma<BR>
Chaṭṭho paricchedo.<BR>
---------<BR>
Sattamo paricchedo.<BR>
1<BR>
Sabbalokahitaṃ katvā patvā santikaraṃ padaṃ 1<BR>
Parinibbāṇamañcamhi nipanno lokanāyako<BR>
2<BR>
Devatāsannipātamhi mahantamhi mahāmuni<BR>
Sakkaṃ tatra samīpaṭṭhaṃ avoca vadataṃvaro:<BR>
----- - ----<BR>
8. [E.] Tambapaṇṇidese 9. [A.D.] Nibbāṇaṃ 1.[A.] Santiṃ khaṇaṃ paraṃ,<BR>
[E.] Santī khaṇaṃ paraṃ<BR>
<BR>
[SL Page 042] [\x  42/]   ( <BR>
3<BR>
"Vijayo lāḷavisayā sīhabāhunarindajo<BR>
Esalaṅkamanuppatto satta-bhacca-satānugo"<BR>
4<BR>
"Patiṭṭhissati devinda laṅkāyaṃ mama sāsanaṃ;<BR>
Tasmā saparivārantaṃ rakkha laṅkañca sādhukaṃ."<BR>
5<BR>
Tathāgatassa devindo vaco sutvā'va sādaro<BR>
Devassuppalavaṇṇassa laṅkārakkhaṃ samappayi.<BR>
6<BR>
Sakkena vuttamatto so laṅkamāgamma sajjukaṃ<BR>
Paribbājakavesena rukkhamūlamupāvisi 2<BR>
7<BR>
Vijayappamukhā sabbe taṃ upecca apucchisuṃ:<BR>
"Ayaṃ bho konu dīpo"ti laṅkādīpoti so'bravī.<BR>
8<BR>
"Na santi manujā ettha, na ca hessati vo bhayaṃ"<BR>
Iti vatvā kuṇḍikāya te jalena nisiñciya<BR>
9<BR>
Suttañca tesaṃ hatthesu lagetvā nabhasā'gamā<BR>
Dassesi soṇirūpena parivārikayakkhiṇī;<BR>
10<BR>
Eko taṃ vāriyantopi rājaputtena anvagā 3<BR>
"Gāmamhi vijjamānamhi bhavanti sunakhā" iti.<BR>
11<BR>
Tassā ca sāminī tattha kuveṇi nāma yakkhiṇī<BR>
Nisīdi rukkhamūlamhi kantantī tāpasī viya.<BR>
12<BR>
Disvāna so pokkharaṇiṃ nisinnaṃ tañca tāpasiṃ<BR>
Tattha nahātvā pivitvā ca ādāya ca mulāliyo 4<BR>
13<BR>
Vāriñca pokkharehevavuṭṭhāsi, sā tamabravi;<BR>
"Bhakkho'si mama tiṭṭhā'ti; aṭṭhā baddho ca so naro.<BR>
14<BR>
Parittasuttatejena bhakkhituṃ sā na sakkuṇi.<BR>
Yāciyanto'pi taṃ suttaṃ nā'dā yakkhiṇiyā naro.<BR>
15<BR>
Taṃ gahetvā suruṅgāyaṃ rudantaṃ 5 yakkhiṇī khipi.<BR>
Evaṃ ekekaso tattha khipi sattasatānipī.<BR>
16<BR>
Anāyantesu sabbesu vijayo bhayasaṃkato<BR>
Naddhapañcāyudho gantvā disvā pokkharaṇiṃ subhaṃ<BR>
----- - ----<BR>
2. [E.] Rukkhamūle 3. [E.] Eko tamanvagā rājaputtenāpi nivārito<BR>
4. [A.] Mūlālaye 5. [E.] Ravantaṃ<BR>
[SL Page 043] [\x  43/]   ( <BR>
17<BR>
Apassamuttiṇṇapadaṃ 6, passaṃ 7 tañceva tāpasiṃ:<BR>
"Imāya khalu bhaccā me gahitā nūni"ti cintīya<BR>
18<BR>
"Kiṃ na passasi bhacce me hoti tvaṃ" iti āha taṃ,<BR>
"Kiṃ rājaputta bhaccehi piva nahāyā"ti āha sā.<BR>
19<BR>
"Yakkhiṇī tāva jānāti mama jātinti" nicchito<BR>
Sīghaṃ sanāmaṃ sāvetvā dhanuṃ sandhāyu'pāgato<BR>
20<BR>
Yakkhiṃ ādāya gīvāya nārāvavalayena so<BR>
Vāmahatthena kesesu gahetvā dakkhiṇena tu<BR>
21<BR>
Ukkhipitvā asiṃ āha "bhacce me dehi dāsi, taṃ<BR>
Māremī"ti; bhayaṭṭā sā jīvitaṃ yāci yakkhiṇī.<BR>
22<BR>
"Jīvitaṃ dehi me sāmi; rajjaṃ dajjāmi te ahaṃ;<BR>
Karissāmi'tthikiccañca kiccaṃ aññaṃ 8 yathicchitaṃ".<BR>
23<BR>
Adubbhatthāya sapathaṃ so taṃ yakkhiṃ akārayi.<BR>
"Ānehi bhacce sīghaṃ"ti vuttamattāva sā'nayī.<BR>
24<BR>
"Ime chātā"ti vuttā sā taṇḍulādiṃ viniddisi<BR>
Bhakkhitānaṃ vāṇijānaṃ nāvaṭṭhaṃ vividhaṃ bahuṃ.<BR>
25<BR>
Bhaccā te sādhayitvāna bhattāni vyañjanāni ca<BR>
Rājaputtaṃ bhojayitvā sabbe vāpi abhuñjisuṃ.<BR>
26<BR>
Dāpitaṃ vijayena'ggaṃ yakkhī bhuñjiya pīṇitā<BR>
Soḷasavassikaṃ rūpaṃ māpayitvā manoharaṃ<BR>
27<BR>
Rājaputtamupāgañchi sabbābharaṇabhūsitā.<BR>
Māpesi rukkhamūlasmīṃ sayanaṃ ca mahārahaṃ<BR>
----- - ----<BR>
[D] potthake visadisā imā gāthāyo:-<BR>
26<BR>
Dāpitaṃ rājaputtena bhattaṃ bhutvā'tirittakaṃ<BR>
Pīṇitā māpayitvā sā vayaṃ soḷasikaṃ sakaṃ<BR>
27<BR>
Añña gātampi ca hoti nekākāramalaṅkāra-bhusitaṅgā varaṅganā<BR>
Samāgantvā narindassa gaṇhantī sā lahuṃ manaṃ<BR>
----- - ----<BR>
6. [A.D.] Apassi. 7. [A.] Passi 8. [A.] Aññaṃ kiñci<BR>
<BR>
[SL Page 044] [\x  44/]   ( <BR>
28<BR>
Sāṇiyā suparikkhittaṃ vitānasamalaṅkataṃ.<BR>
Taṃ disvā rājatanayo pekkhaṃ atthamanāgataṃ<BR>
29<BR>
Katvāna tāya saṃvāsaṃ nipajji sayane sukhaṃ,<BR>
Sāṇī 9 parikkhipitvāna sabbe bhaccā nipajjisuṃ.<BR>
30<BR>
Rattiṃ turiyasaddaṃ ca sutvā gītaravaṃ ca so<BR>
Apucchi saha semānaṃ kiṃ saddo iti yakkhiniṃ.<BR>
31<BR>
Rajjaṃ ca sāmino deyyaṃ sabbe yakkhe ca ghātiya;<BR>
Manussāvāsakaraṇā yakkhā maṃ ghātayanti hi<BR>
32<BR>
Iti cintiya yakkhī sā abravī rājanandanaṃ:<BR>
Sirisavatthu nāmetaṃ sāmi, yakkhapuraṃ idha;<BR>
----- - ----<BR>
[D] potthake visadisā imā gathā.<BR>
28<BR>
Sumāpayi panekasmiṃ rukkhamūle mahagghiyaṃ<BR>
Sayanaṃ sāṇipākāra-sahitaṃ sasugandhikaṃ.<BR>
29<BR>
Disvā taṃ vijayo sabbamāyatiṃ phalamattano<BR>
Apekkhāmāno so tāya seyyaṃ kappesi rattiyaṃ.<BR>
Nipajjiṃsu tato tassa bhaccā sattasatā tadā<BR>
Bāhire sāṇipākāre parivāriya bhūpatiṃ.<BR>
*30<BR>
Sutvā yakkhiniyā saddhiṃ nipanno bhumipo tahiṃ<BR>
Gītavāditasaddaṃ tu apucchi pana yakkhiniṃ.<BR>
31<BR>
Tato sā sakalaṃ rajjaṃ dātukāmā sasāmino<BR>
Manussāna mimaṃ laṃkaṃ kāmāhi'ti viyākarī:<BR>
32<BR>
"Nagare bhumipo atthi sirivatthavhaye idha,<BR>
Atthi yakkhādhipo yakkhanagare, tassa dhītaraṃ<BR>
----- - ----* [E] potthake visadisā.<BR>
30<BR>
Sutvā yakkhiṇiyā saṅdhiṃ nipanno bhumipo tahiṃ<BR>
Gītavāditasaddaṃ tu apucchi pana yakkhiṇiṃ<BR>
31<BR>
Tato sā sakalaṃ rajjaṃ dātukāmā sasāmino<BR>
Manussānaṃ imaṃ laṃkaṃ kāhāmīti viyākarī:<BR>
32<BR>
Nagare bhutapo atthi sirivatthavhaye idha<BR>
Atthi yakkhādhipo yakkhanagare; tassa dhītaraṃ<BR>
----- - ----<BR>
9. [E.] Sāṇiṃ<BR>
<BR>
[SL Page 045] [\x  45/]   ( <BR>
33<BR>
Tattha jeṭṭhassa yakkhassa laṃkānagaravāsinī<BR>
Kumārikā idhā'nītā;tassā mātā ca āgatā.<BR>
34<BR>
Āvāhamaṅgale tattha idhāpi ussavo mahā<BR>
Vattate; tattha saddoyaṃ; mahāhe'sa samāgamo"<BR>
35<BR>
Ajjeva yakkhe ghātehi, na nahi sakkā ito paraṃ.<BR>
So āhā'dissamāne te ghātessāmi kathaṃ ahaṃ.<BR>
36<BR>
"Yattha 10 saddaṃ karissāmi tena saddena ghātaya;<BR>
Āyudhaṃ me'nubhāvena tesaṃ kāye patissati."<BR>
37<BR>
Tassā sutvā tathā katvā sabbe yakkho aghātayi.<BR>
Sayampi laddhavijayo yakkharājapasādhanaṃ<BR>
38<BR>
Pasādhanehi sesehi taṃ taṃ bhaccaṃ pasādhayi.<BR>
Katipāhaṃ vasitvettha tambapanṇimupāgamī ----- - ----<BR>
33<BR>
Ānayitvāna tammātā āvāhatthāya dhītaraṃ<BR>
Idhādhipatino deti; tahiṃ yakkhasamāgame<BR>
34<BR>
Mahantaṃ maṅgalaṃ hoti; mahāyakkhasamāgamo<BR>
Sattāhamanupacchinnaṃ pavattati ca taṃ chaṇaṃ<BR>
35<BR>
Tatra maṃgalaghoso"tī. "Punī'dikkhasamāgamo<BR>
Na sakkā laṇḍumajjeva yakkhe mārehi bhumipa."<BR>
36<BR>
Tassā taṃ vacanaṃ sutvā narindo so tamabravi:<BR>
"Adissamāne yakkhe te kathaṃ māremi kāmade?"<BR>
Ahaṃ karomi saddaṃ te ṭhatvā yakkhānamantare<BR>
Saññāṇena panetena pahāraṃ dehi khattiya.<BR>
Mamānubhāvato tesaṃ sarīre gaṇhati'bravi.<BR>
----- - ----<BR>
33<BR>
Ānayitvāna tammātā āvāhatthāya dhītaraṃ<BR>
Idhādhipatino deti, tahiṃ yakkhasamāgame.<BR>
37<BR>
Katvā tatheva so yakkhe vilayaṃ nesi khattiyo<BR>
Hantvā yakkhapatiṃ rājā pilandhi'ssa pilandhanaṃ.<BR>
Pilandhiṃsu ca sesānaṃ sesā'maccā pilandhanaṃ<BR>
----- - ----<BR>
10. [E.] Tattha<BR>
<BR>
<BR>
[SL Page 046] [\x  46/]   ( <BR>
39<BR>
Māpayitvā tambapaṇṇinagaraṃ vijayo tahiṃ<BR>
Vasi yakkhiniyā saddhiṃ amaccaparivārito.<BR>
40<BR>
Nāvāya bhumimotiṇṇā vijayappamukhā tadā<BR>
Kilantā pāṇinā bhumiṃ ālambiya nisīdisuṃ,<BR>
41<BR>
Tambabhumirajophuṭṭho tambo pāṇi 1 yato ahu<BR>
Sodeso ceva dīpo ca tena tannāmako ahu.<BR>
42<BR>
Sihabāhunarindo so sīhamādinnavā iti<BR>
Sīhaḷo, tena sambandhā ete sabbepi sīhaḷā.<BR>
43<BR>
Tattha tattha ca gāme te tassā'maccā nivesayuṃ;<BR>
Anurādhagāmaṃ tannāmo kadambanadiyantike.<BR>
44<BR>
Gambhīranadiyā tīre upatisso purohito<BR>
Upatissagāmaṃ māpesi anurādhassa uttare.<BR>
----- - ----<BR>
[D] potthake visadisā imā gāthāyo:<BR>
39<BR>
Nikkhamma yakkhanagarā katipāhaccayena so<BR>
Tambapaṇṇivhayaṃ katvā nagaraṃ tattha saṃvasi.<BR>
40<BR>
Āgatā rājapamukhā tato sattasatā narā<BR>
Bhassitā nāvato bhumiṃ gelaññenāhimadditā<BR>
Dubbalā bhumiyaṃ tattha pāṇimhi (?) 12 Upalimpitā<BR>
Nisīdiṃsu, tato tesaṃ tambavaṇṇā'ttha paṇhiyo,<BR>
41<BR>
Tena taṃkāraṇeneva taṃ ṭhānaṃ tambapaṇṇiti<BR>
Laddhābhidheyyaṃ; teneva lakkhitaṃ dīpamuttamaṃ.<BR>
42<BR>
Sīhabāhunarindo so yena sīhaṃ samaggahi<BR>
Tena,tassatrajā nattā "sīhaḷā"ti pavuccare.<BR>
Sīhaḷena ayaṃ laṃkā gahitā; tena vāsitā,<BR>
Teneva sīhaḷaṃ nāmasaññitaṃ sīhahantunā.<BR>
43<BR>
Tato rājakumārassa bhaccā gāme tahiṃ tahiṃ<BR>
Māpesuṃ sakale tamhi sīhaḷe attanattano.<BR>
44<BR>
Kadambanadiyā tīre anurādhavahayaṃ varaṃ<BR>
Gāmaṃ, tassuttare bhāge gambhīranadiyantike<BR>
Upatissadvijāvāsa-mupatissavhayaṃ varaṃ.<BR>
----- - ----<BR>
11. [E.] Tambapāṇi, [D, S,] tambapaṇṇi, 12. Paṇhī (?) Gāthāyosāne<BR>
Paṇhisadado dissati, tathā sati tambapaṇhīti nāmaṃ gahetabbaṃ.<BR>
<BR>
[SL Page 047] [\x  47/]   ( <BR>
45<BR>
Aññe tayo amaccā te māpayiṃsu visuṃ visuṃ<BR>
Ujjeniṃ uruvelaṃ ca vijitaṃ nagaraṃ tathā.<BR>
46<BR>
Nivāsetvā janapadaṃ sabbe'maccā samecca taṃ<BR>
Avocuṃ rājatanayaṃ "sāmi, rajje'bhisecaya,"<BR>
47<BR>
Iti vutto rājaputto na icchi abhisecanaṃ<BR>
Vinā khattiyakaññāya abhisekaṃ mahesiyā<BR>
48<BR>
Athā' maccā sāmino te abhiseke katādarā<BR>
Dukkaresu pi kiccesu tadatthabhīrutātigā<BR>
49<BR>
Paṇṇākāre mahāsāre maṇimuttādike bahū<BR>
Gāhāpayitvā pāhesuṃ dakkhiṇaṃ madhuraṃ puraṃ 13<BR>
50<BR>
Paṇḍurājassa dhītatthaṃ sāmino sāmibhattino<BR>
Aññesaṃ cāpi dhītatthaṃ amaccānaṃ janassa ca.<BR>
51<BR>
Sīghaṃ nāvāya gantvāna dūtā te madhuraṃ puraṃ 3 paṇṇākāre ca lekhaṃ ca tassa rañño<BR>
adassayuṃ.<BR>
----- - ----<BR>
[D.] Potthake visadisā imā gāthāyo:<BR>
45<BR>
Gāmamathuruvelaṃ ca vijitodāniyaṃ * puraṃ<BR>
Evaṃ te attano nāmaṃ katvā janapadaṃ bahuṃ.<BR>
46<BR>
Samāgamma tato'maccā rañño rajjena yācayuṃ.<BR>
47<BR>
Samānakulajātāya natthitāya mahesiyā<BR>
Rājā rājābhiseke tu tadā āsi upekkhako.<BR>
48<BR>
Ussāhajātā sabbe te kumārassābhisecane<BR>
Pesesuṃ dakkhiṇaṃ madhuraṃ maṇippabhutipābhataṃ<BR>
51<BR>
Gantvā te paṇḍavaṃ disvā datvā pābhata mābhataṃ<BR>
Sāsanaṃ ca nivedesuṃ rājakaññatthikā narā<BR>
"Sīhabāhutrajo laṅkaṃ vijayī vijayavhayo,<BR>
Tassā'bhisecanatthāya detha no dhītaraṃ tu te."<BR>
----- - ----<BR>
* [E] vijitaṃ dutiyaṃ puraṃ.<BR>
13. [A S D] dūte gāhāpayitvāna pāhesuṃ madhuraṃ puraṃ.<BR>
<BR>
[SL Page 048] [\x  48/]   ( <BR>
52<BR>
Tato rājā amaccehi mantayitvā sadhītaraṃ<BR>
Pāhetukāmo'maccānaṃ aññesaṃ cāpi dhītaro<BR>
53<BR>
Laddhā ūnasataṃ kaññā atha bheriṃ carāpayi:<BR>
"Laṃkāya dhītugamanaṃ icchamānā narā idha<BR>
54<BR>
Nivāsayitvā diguṇaṃ gharadvāresu dhītaro<BR>
 hapentu; tena liṅgena ādiyissāmi tā"iti.<BR>
55<BR>
Evaṃ laddhā bahū kaññā tappayitvāna taṃ kulaṃ,<BR>
Sampannasabbālaṃkāraṃ dhītaraṃ saparicchadaṃ<BR>
56<BR>
Sabbā tā laddhasakkārā kaññāyo ca yathārahaṃ<BR>
Rājāraheca hatthassarathapessiyakārake 14<BR>
57<BR>
Aṭṭhārasantaṃ seṇīnaṃ sahassaṃ ca kulāni so<BR>
Lekhaṃ datvāna pesesi vijayassa jitārino.<BR>
58<BR>
Sabbo so'tari nāvāhi mahātitthe mahājano.<BR>
Teneva paṭṭanaṃ taṃ hi "mahātitthaṃ"ti vuccati.<BR>
----- - ----<BR>
[D.] Potthake visadisā imā gāthāyo:-<BR>
52<BR>
Mantetvā paṇḍavo rājā sahāmaccehi attano<BR>
Dhītaraṃ vijayiṃ, tassā'maccānaṃ cāpi tassa so<BR>
53<BR>
Ūnasattasatāmacca - dhītaro ca apesayi.<BR>
"Pesetukāmā ye ettha dhītaro sīhaḷaṃ varaṃ<BR>
54<BR>
Samalaṃkaritvā sadvāre ṭhapessantu hi tā lahuṃ."<BR>
Datvā pitunnaṃ bahukaṃ dhanaṃ tāyo samādiya.<BR>
55<BR>
Dītaraṃ sabbasovaṇṇa - itthābharaṇabhūsitaṃ<BR>
Katvā dāpesi dāyajjaṃ hatthassarathadāsiyo.<BR>
57<BR>
Aṭṭhārasa,macchehi pañcasaṭṭhīkulehi ca<BR>
Saddhiṃ tayo'dha pesesi paṇṇaṃ datvāna khattiyo.<BR>
58<BR>
Sabbe te nāvamāruyha yenettha bahukā janā<BR>
Otiṇṇā taṃ mahātitthapaṭṭanaggāmasaññitaṃ.<BR>
----- - ----<BR>
14. [A] rājārahaṃ ca hatthassa - [E] rājārahaṃ ca hatthassarathaṃ pessiya<BR>
Kārake<BR>
<BR>
[SL Page 049] [\x  49/]   ( <BR>
59<BR>
Vijayassa suto dhītā tassā yakkhiṇiyā ahu;<BR>
Rājakaññāgamaṃ sutvā vijayo āha yakkhiṇiṃ<BR>
60<BR>
"Gaccha dāni tuvaṃ bhoti, ṭhapetvā puttake duve;<BR>
Manussā amanussehi bhāyanti hi sadā" iti<BR>
61<BR>
Sutvā taṃ 15 yakkhabhayato bhītaṃ taṃ āha yakkhiṇiṃ<BR>
"Mā cintayi sahassena dāpayissāmi te baliṃ."<BR>
62<BR>
Punappunaṃ taṃ yācitvā ubho ādāya puttake<BR>
Bhītāpi sā agatiyā laṅkāpuramupāgami.<BR>
63<BR>
Putte bahi nisīdetvā sayaṃ pāvisi taṃ puraṃ<BR>
Sañjānitvāna taṃ yakkhiṃ bhītā corīti saññino<BR>
64<BR>
Saṃkhubhiṃsu pure yakkhā; eko sāhasiko pana<BR>
Ekapāṇippahārena vilayaṃ nayi yakkhiṇiṃ<BR>
----- - ----<BR>
15. [E.] Taṃ sutvā,<BR>
<BR>
[SL Page 050] [\x  50/]   ( <BR>
65<BR>
Tassā tu mātulo yakkho nikkhamma nagarā bahi<BR>
Disvā te dārake pucchi"tumhe kassa sutā"iti.<BR>
66<BR>
"Kuveṇiyā"ti sutvā'ha "mātā vo māritā idha,<BR>
Tumhepi 16 disvā māreyyuṃ; palāyatha lahuṃ" iti.<BR>
67<BR>
Aguṃ sumanakūṭaṃ te palāyitvā tato lahuṃ;<BR>
Vāsaṃ kappesi jeṭṭho so vuddho tāya kaṇiṭṭhiyā.<BR>
68<BR>
Puttadhītāhi vaḍḍhitvā rājānuññāya te vasuṃ<BR>
Tattheva malaye; eso pulindānaṃ hi sambhavo.<BR>
69<BR>
Paṇḍurājassa dūtā te paṇṇākāraṃ samappayuṃ<BR>
Vijayassa kumārassa rājadhītādikā ca tā.<BR>
70<BR>
Katvā sakkārasammānaṃ dutānaṃ vijayo pana<BR>
Adā yathārahaṃ kaññā amaccānaṃ janassa ca.<BR>
71<BR>
Yathāvidhi ca vijayaṃ sabbe' maccā samāgatā<BR>
Rajje samabhisiñciṃsu; kariṃsu ca mahāchaṇaṃ.<BR>
72<BR>
Tato so vijayo rājā paṇḍurājassa dhītaraṃ<BR>
Mahatā parihārena mahesitte bhisecayi.<BR>
73<BR>
Dhanāna'dā amaccānaṃ; adāsi sasurassa tu<BR>
Anuvassaṃ saṅkhamuttaṃ satasahassadvayārahaṃ 17<BR>
74<BR>
Hitvāna pubbacaritaṃ visamaṃ samena<BR>
Dhammena laṅkamakhilaṃ anusāsamāno<BR>
So tambapaṇṇi-nagare vijayo narindo<BR>
Rajjaṃ akārayi samā khalu aṭṭhatiṃsā'ti.<BR>
<BR>
Sujanappasādasaṃvegatthāya kate mahāvaṃse<BR>
Vijayābhiseko nāma<BR>
Sattamo paricchedo.<BR>
----- - ----<BR>
16. [D.] Tumhe ca. 17. [A.] Tathā lakkhadvayārahaṃ.<BR>
<BR>
[SL Page 051] [\x  51/]   ( <BR>
Aṭṭhamo paricchedo.<BR>
1<BR>
Vijayo so mahārājā vasse antimake ṭhito<BR>
Iti cintayi "vuddho'haṃ, na ca vijjati me suto;<BR>
2<BR>
Kicchena vāsitaṃ raṭṭhaṃ nasseyya mama accaye;<BR>
Āṇāpeyyaṃ rajjahetu sumittaṃ bhātaraṃ mama.<BR>
3<BR>
Athā'maccehi mantetvā lekhaṃ tattha visajjayī.<BR>
Lekhaṃ datvāna vijayo na cirena divaṅgato.<BR>
4<BR>
Tasmiṃ mate amaccā te pekkhantā khattiyāgamaṃ<BR>
Upatissagāme ṭhatvāna raṭṭhaṃ samanusāsisuṃ.<BR>
5<BR>
Mate vijayarājamhi khattiyāgamanā purā<BR>
Ekaṃ vassaṃ ayaṃ laṅkādīpo āsi arājako.<BR>
6<BR>
Tasmiṃ sīhapure tassa sīhabāhussa rājino<BR>
Accayena sumitto so rājā tassa suto ahu<BR>
7<BR>
Tassa puttā tayo āsuṃ maddarājassa dhītuyā.<BR>
Dūtā sīhapuraṃ gantvā rañño lekhaṃ adaṃsu te.<BR>
8<BR>
Lekhaṃ sutvāna so rājā putte āmantayī tayo<BR>
"Ahaṃ mahallako tātā, eko tumhesu gacchatu<BR>
9<BR>
Laṅkaṃ nekaguṇaṃ kantaṃ mama bhātussasantakaṃ;<BR>
Tassa'ccayena 1 tattheva rajjaṃ kāretu sobhanaṃ."<BR>
10<BR>
Kaṇiṭṭhako panḍuvāsadevo rājakumārako<BR>
"Gamissāmī"ti cintetvā ñatvā sotthigatimpi 2 ca<BR>
11<BR>
Pitarā samanuññāto dvattiṃsāmaccadārake<BR>
Ādāya āruhī nāvaṃ paribbājaka-liṅgavā.<BR>
12<BR>
Mahākandaranajjā te mūkhadvāramhi otaruṃ.<BR>
Te paribbājake disvā jano sakkari sādhukaṃ.<BR>
13<BR>
Pucchitvā nagaraṃ ettha upayantā kamena te<BR>
Upatissagāmaṃ sampattā devatāparipālitā.<BR>
14<BR>
Amaccānumato 'macco pucchi nemittikaṃ tahiṃ; 3<BR>
Khatattiyāgamanaṃ, tassa so vyākāsi paraṃ pi ca:<BR>
15<BR>
"Sattame divase yeva āgamissati khattiyo<BR>
Buddhasāsana,metassa metassa vaṃsajo,va ṭhapessati."<BR>
----- - ----<BR>
1. [A.D.-] Ccaye ca. 2. [E.] Sotthiṃ gatimhi. 3. [A.] Bahī.<BR>
<BR>
[SL Page 052] [\x  52/]   ( <BR>
16<BR>
Sattame divase yeva te paribbājake tahiṃ<BR>
Patte disvāna pucchitvā amaccā te vijāniya<BR>
17<BR>
Taṃ paṇḍuvāsudevaṃ te laṅkārajjena appayuṃ;<BR>
Mahesiyā abhāvā so na tāva abhisevayi.<BR>
18<BR>
Amitodana - sakkassa paṇḍusakko suto ahu;<BR>
Ñatvā vināsaṃ sakyānaṃ so ādāya sakaṃ janaṃ<BR>
19<BR>
Gantvā aññāpadesena gaṅgāpāraṃ, tahiṃ puraṃ<BR>
Māpetvā tattha kāresi rajjaṃ; satta sute labhi.<BR>
20<BR>
Dhītā kaṇiṭṭhikā āsi bhaddakaccānanāmikā<BR>
Sabbalakkhaṇasampannā 4 surūpā abhipatthitā.<BR>
21<BR>
Tadatthaṃ satta rājāno paṇṇākāre mahārahe<BR>
Pesesuṃ rājino tassa; bhīto rājūhi so pana<BR>
22<BR>
Ñatvāna sotthigamanaṃ abhisekaphalaṃ pi ca<BR>
Saha dvattiṃsaitthīhi nāvaṃ āropiyā'su taṃ<BR>
23<BR>
Gaṅgāya khipi "gaṇhātu 5 pahū me dhītaraṃ" iti.<BR>
Gahetuṃ te na sakkhiṃsu; nāvā sā pana sīghagā<BR>
24<BR>
Dutiye divaseyeva goṇagāmakapaṭṭanaṃ<BR>
Pattā; pabbajitākārā sabbā tā tattha otaruṃ.<BR>
25<BR>
Pucchitvā nagaraṃ ettha tā kamenopayantiyo<BR>
Upatissagāmaṃ sampattā devatāparipālitā.<BR>
26<BR>
Nemittīkassa vacanaṃ sutvā tatthā'gatā tu tā<BR>
Disvā amacco pucchitvā ñatvā rañño samappayī 27<BR>
Taṃ paṇḍuvāsudevaṃ te amaccā suddhabuddhino<BR>
Rajje samahisiñciṃsu puṇṇasabbamanorathaṃ.<BR>
28<BR>
Subhaddakaccānamanoma-rūpiniṃ<BR>
Mahesibhāve abhisiñciya'ttano 6<BR>
Sahāgatā tāya padāsi 7 attanā<BR>
Sahāgatānaṃ;vasi bhumipo sukhaṃ ti.<BR>
<BR>
Sujanappasādasaṃvegatthāya kate mahāvaṃse<BR>
Paṇḍuvāsasudevā'bhiseko nāma<BR>
Aṭṭhamo paricchedo.<BR>
----- - ----<BR>
4. [E] suvaṇṇamaya itthi ca.<BR>
5. [E] gaṇhantu. 6. [E.S.] Abhiseviyattano. 7. [E.] Padāya.<BR>
<BR>
[SL Page 053] [\x  53/]   ( <BR>
Navamo paricchedo.<BR>
1<BR>
Mahesī janayī putte dasa ekañca dhītaraṃ;<BR>
Sabbajeṭṭho'bhayo nāma;cittā nāma kaṇiṭṭhikā,<BR>
2<BR>
Passitvā taṃ viyākaṃsu brāhmaṇā mattapāragā<BR>
"Rajjahetu suto assā ghātayissati mātule."<BR>
3<BR>
"Ghātessāma kaṇiṭṭhinti" nicchite bhātarā'bhayo<BR>
Vāresi;kāle vāsesuṃ gehe taṃ ekathūṇike.<BR>
4<BR>
Rañño ca sirigabbhena tassa dvāramakārayuṃ;<BR>
Anto ṭhapesuṃ ekañca dāsiṃ, narasataṃ bahi.<BR>
5<BR>
Rūpenu'mmādayi nare diṭṭhamattāva sā yato<BR>
Tato umma dacittā'ti nāmaṃ sopapadaṃ labhi.<BR>
6<BR>
Sutvāna laṅkāgamanaṃ bhaddakaccānadeviyā<BR>
Mātarā coditā puttā ṭhapetve'kañca āgamuṃ.<BR>
7<BR>
Disvānate paṇḍuvāsudevaṃ laṅkindamāgatā<BR>
Disvāna taṃ kaṇiṭṭhiñca roditvā saha tāya ca<BR>
8<BR>
Raññā sukatasakkārā rañño'nuññāya 1 vārikaṃ<BR>
Cariṃsu laṅkādīpamhi nivasuṃ ca yathāruciṃ.<BR>
9<BR>
Rāmena vusitaṭṭhānaṃ rāmagoṇanti vuccati;<BR>
Uruvelā'nurādhānaṃ nivāsā ca tathā tathā;<BR>
10<BR>
Tathā vijita - dīghāyu - rohaṇānaṃ nivāsakā<BR>
Vijitagāmo, dīghāyu, rohaṇanti ca vuccare.<BR>
11<BR>
Kāresi ananurādho so vāpiṃ dakkhiṇato;tato<BR>
Kārāpetvā rājagehaṃ tattha vāsamakappayi.<BR>
12 Mahārājā paṇḍuvāsudevo jeṭṭhasutaṃ sakaṃ<BR>
Abhayaṃ uparajjamhi kāle samahisevayī.<BR>
13<BR>
Dīghāyussa kumārassa tanayo dīghagāmiṇī<BR>
Sutvā ummādacittaṃ taṃ tassaṃ jātakutuhalo<BR>
14<BR>
Gantvo'patissagāmaṃ taṃ apassi manujādhipaṃ.<BR>
Adā sahoparājena rājūpaṭṭhānamassa so.<BR>
15<BR>
Gavakkhābhimukhaṭṭhāne taṃ upecca ṭhitaṃ 2 tu sā<BR>
Disvāna gāmiṇiṃ cittā rattacittā'ha dāsikaṃ<BR>
-----------<BR>
1. [A.] Raññā. 2. [A.D.]  hitā.<BR>
<BR>
[SL Page 054] [\x  54/]   ( <BR>
16<BR>
"Ko eso"" ti? Tato sutvā "mātulassa suto" iti<BR>
Dāsiṃ tattha niyojesi; sandhiṃ katvāna so tato<BR>
17<BR>
Gavakkhamhi ḍasāpetvā 3 rattiṃ kakkaṭayantakaṃ<BR>
Āruyha chindayitvāna kavāṭaṃ tena napāvisi.<BR>
18<BR>
Tāya saddhiṃ vasitvāna vaccūse yeva nikkhami;<BR>
Evaṃ niccaṃ vasī tattha chiddābhāvā apākaṭo.<BR>
19<BR>
Sā tena aggahi gabbhaṃ; gabbhe pariṇate 4 tato<BR>
Mātu ārocayi dāsī; mātā pucchiya dhītaraṃ<BR>
20<BR>
Rañño ārocayī rājā āmantetvā sute'bravī:<BR>
Posiyo so'pi amhehi dema tasseva taṃ" iti.<BR>
21<BR>
"Putto ce mārayissāma ta'nti tassa adaṃsu taṃ.<BR>
Sā 5 sūtikāla sampatte sūtigehañca pāvisi.<BR>
22<BR>
Saṅkitvā gopakaṃ cittaṃ kāḷavelañca dāsakaṃ<BR>
"Tasmiṃ kamme nissayā"ti gāmaṇīparivārake<BR>
23<BR>
Te paṭiññaṃ adente te rājaputtā aghātayuṃ;<BR>
Yakkhā hutvāna rakkhiṃsu ubho gabbhe kumārakaṃ<BR>
24<BR>
Aññaṃ upavijaññaṃ sā sallakkhāpesi dāsiyā;<BR>
Cittā sā janayī puttaṃ;sā itthi pana 6 dhītaraṃ.<BR>
25<BR>
Cittā sahassaṃ dāpetvā tassā puttaṃ sakampi ca<BR>
Āṇāpetvā dhītaraṃ taṃ nipajjāpesi santike.<BR>
26<BR>
Dhītā laddhā'ti sutvāna tuṭṭhā rājasutā ahuṃ.<BR>
Mātā ca mātumātā ca ubho pana kumārakaṃ<BR>
27<BR>
Mātāmahassa nāmañca jeṭṭhassa mātulassa ca<BR>
Ekaṃ katvā tamakaruṃ paṇḍukābhaya-sāmakaṃ.<BR>
28<BR>
Laṅkāpālo paṇḍuvāsudevo rajjamakārayi<BR>
Tiṃsa vassāni; jātamhi mato so paṇḍukābhaye.<BR>
29<BR>
Tasmiṃ matasmiṃ manujādhipasmiṃ<BR>
Sabbe samāgamma narindaputtā<BR>
Tassābhayassābhayadassa bhātu<BR>
Rājābhisekaṃ akaruṃ uḷāraṃ ti.<BR>
<BR>
Sujanappasādasaṃvegatthāya kate mahāvaṃse<BR>
Abhayābhīseko nāma<BR>
Navamo paricchedo.<BR>
-----------<BR>
3. [A.] Vasāpetvā. 4. [E.] Gabbho parinato 5. [S.] Pasūtikāle<BR>
6. [A.D.] Puna.<BR>
<BR>
[SL Page 055] [\x  55/]   ( <BR>
Dasamo paricchedo.<BR>
1<BR>
Ummādacittāyāṇattā dāsī ādāya dārakaṃ<BR>
Samugge pakkhipitvāna dvāramaṇḍalakaṃ agā.<BR>
2<BR>
Rājaputtā ca migavaṃ gatā tumbarakandare<BR>
Disvā dāsiṃ kuhiṃ yāsi? Kimetanti?" Ca pucchisuṃ.<BR>
3<BR>
"Dvāramaṇḍalakaṃ yāmi, dhītu me guḷapūvakaṃ"<BR>
Iccāha. "Oropehī" ti rājaputtā tamabravuṃ.<BR>
4<BR>
Citto ca kāḷavelo ca tassā'rakkhāya niggatā<BR>
Mahantaṃ sūkaraṃ vesaṃ taṃ khaṇaṃ yeva dassayuṃ 5<BR>
Te taṃ samanubandhiṃsu, sā tamādāya tatra'gā,<BR>
Dārakañca sahassañca āyuttassa adāraho.<BR>
6<BR>
Tasmiṃ yeva dine tassa bhariyā janayī sutaṃ;<BR>
"Yamake janayī putte bhariyā me""ti posi taṃ.<BR>
7<BR>
So sattavassiko cā'si 1, taṃ vijānīya mātulā<BR>
Bhantuṃ sarasi kīḷante dārake ca payojayuṃ.<BR>
8<BR>
Jalaṭṭhaṃ rukkhasusiraṃ jalacchāditachiddakaṃ<BR>
Nimujjamāno chiddena pavisitvā ciraṭṭhito<BR>
9<BR>
Tato tatheva nikkhamma kumāro sesadārake<BR>
Upecca pucchiyantopi vañceta'ññavacohi 2 so.<BR>
10<BR>
Manussehā'gatāhe so 3 nivāsetvāna vatthakaṃ 4<BR>
Kumāro vārimogayha susiramhi ṭhito ahu.<BR>
11<BR>
Vatthakāni gaṇetvāna 5 māretvā sesadārake<BR>
Gantvā ārovayuṃ "sabbe dārakā māritā"iti.<BR>
12<BR>
Gatesu tesu so gantvā āyuttakagharaṃ sakaṃ<BR>
Vasaṃ assāsito tena ahū dvādasavassiko.<BR>
13<BR>
Puna sutvāna jīvantaṃ kumāraṃ tassa mātulā<BR>
Tattha gopālake sabbe māretuṃ sanniyojayuṃ.<BR>
14<BR>
Tasmiṃ ahani gopālā laddhā ekaṃ catuppadaṃ<BR>
Aggiṃ āharituṃ gāmaṃ pesesuṃ taṃ kumārakaṃ.<BR>
15<BR>
So gantvā gharamāyuttaputtakaṃ yeva pesayi<BR>
"Pādā rujanti me nehi aggiṃ gopālasantikaṃ <BR>
-----------<BR>
1. [A.E.] Cāpi 2. [A.] Vañcitaññe vacohi. 3. [A.] Manussehā <BR>
Gate peso 4. [S.] Nidhāya so nivatthakaṃ 5. [E.] Gaṇetvā ti.<BR>
<BR>
[SL Page 056] [\x  56/]   ( <BR>
16<BR>
Tattha aṅgāramaṃsañca khādissasi tuvaṃ" iti.<BR>
Nesi so taṃvaco sutvā aggiṃ gopālasantikaṃ.<BR>
17<BR>
Tasmiṃ khaṇe pesitā te parikkhipiya mārayuṃ<BR>
Sabbe gope; mārayitvā mātulānaṃ nivedayuṃ.<BR>
18<BR>
Tato soḷasavassaṃ taṃ vijāniṃsu ca mātulā;<BR>
Mātā sahassañcā'dāsi tassārakkhañca ādisi.<BR>
19<BR>
Āyutto mātu sandesaṃ sabbaṃ tassa nivediya<BR>
Datvā dāsaṃ sahassañca pesesi paṇḍulantikaṃ.<BR>
20<BR>
Paṇḍulabrāhmaṇo nāma bhogavā vedapārago<BR>
Dakkhiṇasmiṃ disābhāge vasi paṇḍulagāmake<BR>
21<BR>
Kumāro tattha gantvānapassi paṇḍulabrāhmaṇaṃ;<BR>
"Tvaṃ paṇḍukābhayo tāta" iti pucchiya vyākate<BR>
22<BR>
Tassa katvāna sakkāraṃ āha "rājā bhavissasi,<BR>
Samasattatī-vassāni rajjaṃ tvaṃ kārayissasi;<BR>
23<BR>
Sippaṃ uggaṇha tātā"ti sippuggahamakārayi.<BR>
Candena tassa puttena khippaṃ sippaṃ samāpitaṃ.<BR>
24<BR>
Adā satasahassaṃ so yodhasaṅgahakāraṇā.<BR>
Yodhesu saṅgahītesu tena pañcasatesu so<BR>
25<BR>
"Siyuṃ yāya gahitāni paṇṇāni kanakāni taṃ<BR>
Mahesiṃ kuru candañca mama puttaṃ purohitaṃ"<BR>
26<BR>
Iti vatvā dhanaṃ datvā sayodhaṃ nīharī tato<BR>
So nāmaṃ sāvayitvāna tato nikkhamma puññavā<BR>
27<BR>
Laddhabalo 6 nagarake kāsapabbata-santike<BR>
Sattasatāni purise sabbesaṃ bhojanāni ca<BR>
28<BR>
Tato narasahassena dvisatena kumārako<BR>
Girikaṇḍapabbataṃ 7 nāma agamā parivārito.<BR>
29<BR>
Girikaṇḍasivo 8 nāma paṇḍukābhayamātulo<BR>
Taṃ paṇḍuvāsudevena dinnaṃ bhuñjati desakaṃ.<BR>
30<BR>
So karīsasataṃ pakkaṃ tadā lāveti 9 khattiyo;<BR>
Tassa dhītā rūpavatī pālī nāmā'si khattiyā,<BR>
-----------6. [E.] Laddhā paṇe, [D.] Laddhabale. 7. [D.] Harikaṇḍa. 8. [D.] Harikaṇḍasivo.<BR>
9. [E.] Tadā karīsasatamattaṃ so lāvayati.<BR>
<BR>
[SL Page 057] [\x  57/]   ( <BR>
31<BR>
Sā mahāparivārena yānamāruyha sobhanaṃ<BR>
Pitu bhattaṃ gāhayitvā lāvakānañca gacchati.<BR>
32<BR>
Kumārassa manussā taṃ disvā tattha kumārikaṃ<BR>
Ārovesuṃ kumārassa kumāro sahasā'gato<BR>
33<BR>
Dvedhā taṃ 10 parisaṃ katvā sakaṃ yānamapesayī<BR>
Tadantikaṃ, saparisā "kattha yāsī" ti pucchi taṃ.<BR>
34<BR>
Tāya vutte tu 11 sabbasmiṃ tassaṃ sārattamānaso<BR>
Attano saṃvibhāgatthaṃ 12 bhattenā'yāci khattiyo.<BR>
35<BR>
Sā samoruyha yānamhā adā sovaṇṇapātiyā<BR>
Bhattaṃ nigrodhamūlasmiṃ rājaputtassa khattiyā.<BR>
36<BR>
Gaṇhi nigrodhapaṇṇāni bhojetuṃ sesake jane,<BR>
Sovaṇṇabhājanānā'suṃ tāni paṇṇāni taṃkhaṇe.<BR>
37<BR>
Tāni disvā rājaputto saritvā dijabhāsitaṃ<BR>
"Mahesībhāvayoggā me kaññā laddhā"ti tussi so.<BR>
38<BR>
Sabbe bhojāpayī te sā taṃ 13 na khīyittha bhojanaṃ;<BR>
Ekassa paṭiviṃso'ca gahito tattha' dissatha.<BR>
39<BR>
Evaṃ puññaguṇūpetā sukumārī 14 kumārikā<BR>
Suvaṇṇapālī nāmena tatoppabhūti āsi sā.<BR>
40<BR>
Taṃ kumāriṃ gahetvāna yānamāruyha khattiyo<BR>
Mahabbalaparibbūḷho anusaṃkī 15 apakkami.<BR>
41<BR>
Taṃ sutvāna pitā tassā nare sabbe apesayi;<BR>
Te gantvā kalahaṃ katvā tajjitā tehi āgamuṃ.16<BR>
42<BR>
Kalahanagaraṃ 17 nāma gāmo tattha kato ahu.<BR>
Taṃ sutvā bhātaro tassā pañca yuddhāyu'pāgamuṃ.<BR>
43<BR>
Sabbe te paṇḍulasuto cando yeva aghātayi;<BR>
Lohitavāhakhaṇḍo'ti tesaṃ yuddhamahī ahanu.<BR>
44<BR>
Mahatā balakāyena tato so paṇḍukābhayo<BR>
Gaṅgāya pārime tīre doḷapabbatakaṃ agā.<BR>
45<BR>
Tattha cattāri vassāni vasi; taṃ tattha mātulā<BR>
Sutvā ṭhapetvā rājānaṃ taṃ yuddhatthamupāgamuṃ;<BR>
-----------<BR>
10. [E.] Dvebhāgaṃ. 11. [A.S.] Vutte sa. 12. [E.] Saṃvibhāgataṃ.<BR>
13. [A.] Te tu sā. [D S.] Te taṃ sā. 14. [D.] Sukumāra 15.[E.A.]Anussaṃkī<BR>
16. [D.S.] Pakkamu. 17. [A.] Kalahaṃnagaraṃ.<BR>
[SL Page 058] [\x  58/]   ( <BR>
46<BR>
Khandhāvāraṃ nivesetvā dhūmarakkhāga-santike<BR>
Bhāgineyyena yujjhiṃsu; bhāgineyyo tu mātule<BR>
47<BR>
Anubandhi, oragaṅgaṃ palāpetvā nivattiya<BR>
Tesañca khandhāvāramhi duve vassāni so vasī.<BR>
48<BR>
Gantvo'patissagāmaṃ te tamatthaṃ rājino'bravuṃ;<BR>
Rājā lekhaṃ kumārassa sarahassaṃ 18 sa pāhiṇi:<BR>
49<BR>
"Bhuñjassu pāragaṅgaṃ tvaṃ, mā'gā oraṃ tato" iti.<BR>
Taṃ sutvā tassa kujjhiṃsu bhātaro nava rājino<BR>
50<BR>
"Upatthamho tvamevā'si ciraṃ tassa; idāni tu<BR>
Raṭṭhaṃ dadāsi; tasmā tvaṃ māressāmā"ti abuvuṃ.<BR>
51<BR>
So tesaṃ rajjamappesi te tissaṃ nāma bhātaraṃ<BR>
Sabbeva sahitā'kaṃsu rajjassa parināyakaṃ.<BR>
52<BR>
Eso vīsativassāni abhayo'bhayadāyako<BR>
Tattho'patissagāmamhi rājā rajjamakārayi.<BR>
---------<BR>
53<BR>
Vasantī dhūmarakkhāge sare tumbariyaṅgaṇe<BR>
Carate vaḷavārūpā yakkhī cetiyanāmikā 19<BR>
54<BR>
Eko disvāna setaṅgaṃ rattapādaṃ manoramaṃ<BR>
Ārovesi kumārassa vaḷave'tthi'disī iti.<BR>
55<BR>
Kumāro rasmimādāya gahetuṃ taṃ upāgami;<BR>
Vacchato āgataṃ disvā bhītā tejena tassa sā<BR>
56<BR>
Dhāvi'nantaradhāyitvā;dhāvantimanubandhi so.<BR>
Dhāvamānā saraṃ taṃ sā sattakkhattuṃ parikkhipi;<BR>
57<BR>
Otaritvā mahāgaṅgaṃ uttaritvā tato pana<BR>
Dhumarakkhaṃ pabbataṃ taṃ sattakkhattuṃ parikkhipi;<BR>
58<BR>
Taṃ saraṃ puna tikkhattuṃ parikkhipi; tato puna<BR>
Gaṅgaṃ kacchakatitthena samotari; tahintu so<BR>
59<BR>
Gahesi taṃ vāladhismiṃ, tālapattañca toyagaṃ,<BR>
Tassa puññānubhāvena so ahosi mahāasi.<BR>
60<BR>
Uccāresi asiṃ tassā "māremī"ti tamāha sā:<BR>
"Rajjaṃ gahetvā te dajjaṃ sāmi mā maṃ amārayi.""<BR>
61<BR>
Gīvāya taṃ gahetvā so vijjhitvā asikoṭiyā<BR>
Nāsāya rajjuyā bandhi; sā ahosi vasānugā.<BR>
-----------<BR>
18. [D.] Sahassañca. 19. [S.] Yakkhiṇi vaḷavāmukhi.<BR>
<BR>
[SL Page 059] [\x  59/]   ( <BR>
62<BR>
Gantvā taṃ dhūmarakkhaṃ so tamāruyha mahabbalo<BR>
Tattha cattāri vassāni dhumarakkhanage vasī.<BR>
63<BR>
Tato nikkhamma sabalo āgammā'riṭṭhapabbataṃ<BR>
Yuddhakālamapekkhanto tattha satta samā vasi.<BR>
64<BR>
Dve mātule ṭhapetvāna tassa sesaṭṭhamātulā<BR>
Yuddhasajjā ariṭṭhaṃ taṃ upasaṅkamma pabbataṃ<BR>
65<BR>
Khandhāvāraṃ nagarake nivesetvā camūpatiṃ<BR>
Datvā parikkhipāpesuṃ samantāriṭṭhapabbataṃ. 20<BR>
66<BR>
Yakkhiṇiyā mantayitvā tassā vacanayuttiyā<BR>
Datvā rājaparikkhāraṃ paṇṇākārāyudhāni ca<BR>
67<BR>
"Gaṇhātha sabbāne'tāni khamāpessāmi vo ahaṃ"<BR>
Iti vatvāna pesesi kumāro purato balaṃ.<BR>
68<BR>
"Gaṇhissāma paviṭṭha" nti vissatthesu tu 21 tesu so<BR>
Āruyha yakkhavaḷavaṃ mahābalapurakkhato 22<BR>
69<BR>
Yuddhāya pāvisī; yakkhī mahārāvamarāvi sā, <BR>
Anto bahi balañcassa ukkuṭṭhiṃ mahatiṃ akā.<BR>
70<BR>
Kumārapurisā sabbe parasenānare bahu<BR>
Ghātetvā mātule ca'ṭṭha sīsarāsiṃ akaṃsu te.<BR>
71<BR>
Senāpati palāyitvā gumbaṭṭhānaṃ sa pāvisi;<BR>
Senāpatigumbako'ti tena esa pavuccati<BR>
72<BR>
Upariṭṭhamātulasiraṃ sīsarāsiṃ sa passiya<BR>
Lāburāsī'va iccāha; tenā'si lābugāmako.<BR>
73<BR>
Evaṃ vijitasaṅgāmo tato so paṇḍukābhayo<BR>
Ayyakassā'nurādhassa vasanaṭṭhānamāgami.<BR>
74<BR>
Attano rājagehaṃ so tassa datvāna ayyako<BR>
Aññattha vāsaṃ kappesi; so tu tasmiṃ ghare vasī.<BR>
75<BR>
Pucchāpetvāna nemittaṃ vatthuvijjāviduṃ tathā<BR>
Nagaraṃ pavaraṃ tasmiṃ gāme yeva amāpayi.<BR>
76<BR>
Nivāsattā'nurādhānaṃ anurādhapuraṃ ahū,<BR>
Nakkhattenā'nurādhena patiṭṭhāpitatāya ca.<BR>
-----------<BR>
20.<BR>
"Khandhāvāraṃ nivāsetvā gāme nagaraavahaye<BR>
Pārasenaṃ labhitvā te datvā ekaṃ camūpatiṃ<BR>
Sabbe parikkhipāpesuṃ samantāriṭṭha,pabbataṃ (kambojamahāvaṃse.)<BR>
21. [A.D.] Ca 22 [A.] Parikkhito.<BR>
<BR>
[SL Page 060] [\x  60/]   ( <BR>
77<BR>
Āṇāpetvā mātulānaṃ chattaṃ jātassare idha<BR>
Dhovāpetvā dhārayitvā taṃsare yeva vārinā<BR>
78<BR>
Attano abhisekaṃ so kāresi paṇḍukābhayo,<BR>
Suvaṇṇapāliṃ deviṃ taṃ mahesitte'bhisevayi.<BR>
79<BR>
Adā candakumārassa porohiccaṃ yathāvidhi;<BR>
 hānantarāni sesānaṃ gaccānañca yathārahaṃ.<BR>
80<BR>
Mātuyā upakārattā attano ca mahīpatiṃ<BR>
Aghātayitvā jeṭṭhaṃ taṃ mātulaṃ abhayaṃ pana<BR>
81<BR>
Rattirajjaṃ adā tassa ahū nagaraguttiko;<BR>
Tadupādāya nagare ahu nagaraguttikā.<BR>
82<BR>
Sasuraṃ taṃ aghātetvā girikaṇḍasivampi ca<BR>
Girikaṇḍadesaṃ tasse'va 23 mātulassa adāsi so.<BR>
83<BR>
Saraṃ tañca khaṇāpetvā kārāpesi bahudakaṃ;<BR>
Jaye jalassa gāhena jayavāpī'ti āhu taṃ.<BR>
84<BR>
Kālaveḷaṃ nivāsesi yakkhaṃ purapuratthime;<BR>
Yakkhaṃ tu cittarājaṃ taṃ heṭṭhā abhayavāpiyā.<BR>
85<BR>
Pubbopakāriṃ dāsiṃ taṃ nibbattaṃ yakkhayoniyā<BR>
Purassa dajhiṇadvāre so kataññu nivāsayi.<BR>
86<BR>
Anto narindavatthussa vaḷavāmukhayakkhiṇiṃ<BR>
Nivesesi; baliṃ tesaṃ aññesañcānuvassakaṃ<BR>
87<BR>
Dāpesi chaṇakāle tu cittarājena so saha<BR>
Samāsane nisīditvā dibbamānusanāṭakaṃ<BR>
88<BR>
Kārento 'bhiramī rājā ratikhiḍḍāsamappito.<BR>
Dvāragāme ca caturo'bhayavāpiñca kārayi.<BR>
89<BR>
Mahāsusānā'ghātanaṃ,24 pacchimarājiniṃ, tathā<BR>
Vessavaṇassa nigrodhaṃ, vyādhadevassa 25 tālakaṃ,<BR>
90<BR>
Yonasabhāgavatthuñca 26 mahejjāgharameva ca 27<BR>
Etāni pacchimadvāradisābhāge nivesayi.<BR>
-----------<BR>
23. [A.] Girikaṇḍaka desaṃ ca. 24. [A.-]Nāghāṭakaṃ. 25. [E.] Vyādhidevassa.<BR>
26. [A.D.] So naṃ sabhāgavatthuṃ. 27. [A.D.S.] Pabhedaghara meva ca.<BR>
<BR>
[SL Page 061] [\x  61/]   ( <BR>
<BR>
91<BR>
Pañcasatāni caṇḍālapurise purasodhake,<BR>
Duve satāni caṇḍālapurise vaccasodhake,<BR>
92<BR>
Diyaḍḍhasatacaṇḍāle matanīhārake'pi ca,<BR>
Susānagopacaṇḍāle tattake yeva ādisi<BR>
93<BR>
Tesaṃ gāmaṃ nivesesi susānā 28 pacchimuttare.<BR>
Yathāvihita - kammāni tāni niccaṃ akaṃsu te.<BR>
94<BR>
Tassa caṇḍālagāmassa pubbuttaradisāya tu<BR>
Nīvasusānakaṃ nāma caṇḍālānamakārayi.<BR>
95<BR>
Tassuttare susānassa pāsāṇapabbatantare<BR>
Āvāsapāli vyādhānaṃ tadā āsi nivesitā.<BR>
96<BR>
Taduttare disābhāge yāva gāmaṇivāpiyā<BR>
Tāpasānaṃ anekesaṃ assamo āsi kārito.<BR>
97<BR>
Tasseva ca susānassa puratthimadisāya tu<BR>
Jotiyassa nīgaṇṭhassa gharaṃ kāresi bhupati.<BR>
98<BR>
Tasmiṃ yeva ca desasmiṃ nigaṇṭho girināmako<BR>
Nānāpāsaṇḍakā 29 ceva vasiṃsu samaṇā bahū.<BR>
99<BR>
Tattheva 30 ca devakulaṃ akāresi mahīpati<BR>
Kumbhaṇḍassa nigaṇṭhassa; tannāmakamahosi taṃ.<BR>
100<BR>
Tato tu pacchime bhāge vyādhapālipuratthime<BR>
Micchādiṭṭhikulānaṃtu vasī pañcasataṃ tahiṃ.<BR>
101<BR>
Paraṃ jotiyagehamhā oraṃ gāmaṇivāpiyā<BR>
So paribbājakārāmaṃ kārāpesi, tatheva ca 31<BR>
101<BR>
Paraṃ jotiyagehamhā oraṃ gāmiṇivāpiyā<BR>
So paribbājakārāmaṃ kārāpesi, tatheva ca 31<BR>
102<BR>
Ājīvakānaṃ gehañca brāhmaṇāvaṭṭameva 32 ca<BR>
Sivikā - sotthisālā ca 33 akāresi tahiṃ tahiṃ.<BR>
103<BR>
Dasavassābhisitto so gāmasīmā nivesayi<BR>
Laṅkādīpamhi sakale laṅkindo paṇḍukābhayo.<BR>
104<BR>
So kālaveḷa - cittehi dissamānehi bhupati<BR>
Sahā'nubhosi sampattiṃ yakkhabhutasahāyavā.<BR>
105<BR>
Paṇḍukābhayarañño ca abhayassa ca antare<BR>
Rājasuññāni vassāni ahesuṃ dasa satta ca.<BR>
-----------<BR>
28. [E.] Susāna 29. [E.] Nānāpāsaṇḍikā. 30. [A.]Tatheva. 31.[D.K.S.]<BR>
Nigaṇṭhārāmameva ca. 32. [E .] Brāhmaṇavatthumeva ca 33. Sotthisālā ca<BR>
(Sabbesu.)<BR>
<BR>
[SL Page 062] [\x  62/]   ( <BR>
106<BR>
So paṇḍukābhaya - mahīpati sattatiṃsa -<BR>
Vasso'dhigamma dhitimā dharaṇipatittaṃ.<BR>
Ramme anūnamanurādhapure samiddhe<BR>
Vassāni sattati akārayi rajjametthā ti.<BR>
<BR>
Sujanappasāda - saṃvegatthāya kate mahāvaṃse<BR>
Paṇḍukābhayābhiseko nāma<BR>
Dasamo paricchedo.<BR>
---------<BR>
Ekādasamo paricchedo.<BR>
1<BR>
Tassaccaye tassa suto muṭasīvo'ti vissuto<BR>
Suvaṇṇapāliyā putto patto rajjamanākulaṃ.<BR>
2<BR>
Mahāmeghavanuyyānaṃ nāmānugaguṇoditaṃ 1<BR>
Phala - puppha - tarupetaṃ so rājā kārayī subhaṃ.<BR>
3<BR>
Uyyānaṭṭhānagahaṇe mahāmegho akālajo<BR>
Pāvassi, tena uyyānaṃ mahameghavanaṃ ahu.<BR>
4<BR>
Saṭṭhivassāni muṭasīvo rājā rajjamakārayi<BR>
Anurādhe puravare 2 laṅakābhuvadane subhe.<BR>
5<BR>
Tassa puttā dasā'hesuṃ aññamaññahitesino,<BR>
Duve dhītā cā'nukulā kulānucchavikā ahu.<BR>
6<BR>
Devānaṃpiyatissoti vissuto dutiyo suto<BR>
Tesu bhātusu 3 sabbesu. Puñña-paññādhiko ahu.<BR>
7<BR>
Devānaṃpiyatisso so rājā'si pitu accaye<BR>
Tassā'bhisekena samaṃ bahuna'cchariyāna'huṃ:<BR>
8<BR>
Laṅkādīpamhi sakale nidhayo ratanāni ca<BR>
Anto ṭhitāni uggantvā paṭhavītalamāruhuṃ:<BR>
9<BR>
Laṅkādīpasamīpamhi bhinnanāvāgatānī ca<BR>
Tatra jātāni ca thalaṃ ratanāni samāruhuṃ<BR>
10<BR>
Chātapabbatapādamhi tisso ca veḷuyaṭṭhiyo<BR>
Jātā rathapatodena samānā parimāṇato.<BR>
11<BR>
Tāsu ekā latāyaṭṭhi rajatābhā, tahiṃ latā<BR>
Suvaṇṇavaṇṇā rucirā dissante tā manoramā.<BR>
-----------<BR>
1. [A.D.] Nāmānūna- 2. [E.] Anurādhapure vare. 3. [A.E.] Bhātisu<BR>
<BR>
[SL Page 063] [\x  63/]   ( <BR>
12<BR>
Ekā kusumayaṭṭhi tu, kusumāni tahiṃ pana<BR>
Nānāti nānāvaṇṇāni dissante'tiphuṭāni ca.<BR>
13<BR>
Ekā sakuṇayaṭṭhi tu, tahiṃ pakkhimigā bahū<BR>
Nānā ca nānāvaṇṇā ca sajīvā viya dissare.<BR>
14<BR>
Haya-gaja-rathāmalakā 4 valayaṅguliveṭhakā<BR>
Kakudhaphalā 5 pākatikā iccetā aṭṭha jātiyo 6<BR>
15<BR>
Muttā samuddā uggantvā tīre vaṭṭi viyaṭṭhitā<BR>
Devānaṃpiyatissassa sabbaṃ puññavijamhitaṃ.<BR>
16<BR>
Indanīlaṃ veḷuriyaṃ lohitaṅkamaṇī ci'me.<BR>
Ratanāni pane'tāni 7 muttā tā, tā ca yaṭṭhiyo<BR>
17<BR>
Sattāhabbhantare yeva rañño santikamāharuṃ.<BR>
Tāni disvā patīto so rājā iti vicintayi:<BR>
18<BR>
"Ratanāni anagghāni dhammāsoko imāni me<BR>
Sahāyo'rahate nā'ñño, tassa dassaṃ imāna'to"<BR>
19<BR>
Devānaṃpiyatisso ca dhammāsoko ca te 8 ime<BR>
Dve adiṭṭha-sahāyā hi 9 cirappabhuti bhupatī.<BR>
20<BR>
Bhāgineyyaṃ mahāriṭṭhaṃ amaccaṃ pamukhaṃ tato<BR>
Dijaṃ amaccaṃ gaṇakaṃ rājā te caturo jane<BR>
21<BR>
Dūte katvāna pāhesi baloghaparivārite,<BR>
Gāhāpetvā anagghāni ratanāni imāni so,<BR>
22<BR>
Maṇijātī ca tisso tā tisso ca rathayaṭṭhiyo<BR>
Saṅkhañca dakkhiṇāvattaṃ muttājātī ca aṭṭha tā.<BR>
23<BR>
Āruyha jambukolamhī nāvaṃ sattadinena te<BR>
Sukhena titthaṃ laddhāna sattāhena, tato puna,<BR>
24<BR>
Pāṭaliputtaṃ gantvāna dhammāsokassa rājino<BR>
Adaṃsu paṇṇākāre te; disvā tāni pasidi so.<BR>
25<BR>
"Ratanānī'disānettha natthi me" iti cintiya<BR>
Adā senāpatiṭṭhānaṃ tuṭṭho'riṭṭhassa bhupati;<BR>
26<BR>
Porohiccaṃ brāhmaṇassa; daṇḍanāyakatampana<BR>
Adāsi tassā'maccassa; seṭṭhittaṃ gaṇakassa tu.<BR>
-----------<BR>
4. [A.S.] Malakyā. 5. [E.] Kukudhaphala. 6. [A.] Jātiyā, jātito.[K.]Jātikā<BR>
7. [S.] Ca'nekāni 8.[A.] Te. 9.[E.] Adiṭṭhasahāya'ssu,<BR>
<BR>
[SL Page 064] [\x  64/]   ( <BR>
27<BR>
Tesaṃ anappake bhoge datvā vāsagharāni ca<BR>
Mahā'miccehi mantento passitvā paṭipābhataṃ<BR>
28<BR>
Vālavījanimuṇhīsaṃ khaggaṃ chattañca pādukaṃ<BR>
Moliṃ vaṭaṃsaṃ pāmaṅgaṃ bhiṅkāraṃ harivandanaṃ,<BR>
29<BR>
Adhovimaṃ vatthakoṭiṃ, mahagghaṃ hatthapuñchaniṃ<BR>
Nāgāhaṭaṃ añjanañca, aruṇābhañca mattikaṃ,<BR>
30<BR>
Anotattodakañceva, 11 gaṅgāsalilameva ca,<BR>
Saṅkhañca tandiyāvaṭṭaṃ, vaḍḍhamānaṃ kumārikaṃ,<BR>
31<BR>
Hemabhojanabhaṇḍañca, 12 sivikañca mahārahaṃ,<BR>
Harīṭakaṃ āmalakaṃ mahagghaṃ amatosadhaṃ,<BR>
32<BR>
Sukāhaṭānaṃ sālīnaṃ saṭṭhivāhasatāni ca,<BR>
Abhisekopakaraṇaṃ parivāravisesitaṃ,<BR>
33<BR>
Datvā kāle sahāyassa paṇṇākāraṃ narissaro<BR>
Dūte pāhesi saddhammapaṇṇākāramimampi ca:<BR>
34<BR>
"Ahaṃ buddhañca dhammañca saṅghañca saraṇaṃgato,<BR>
Upāsakattaṃ desesiṃ sakyaputtassa sāsane;<BR>
35<BR>
Tvampi'māni ratanāni uttamāni naruttama<BR>
Cittampasādayitvāna saddhāya saraṇaṃ vaja." 13<BR>
36<BR>
"Karotha me sahāyassa abhisekaṃ puno" iti<BR>
Vatvā sahāyāmacce 14 te sakkaritvā ca 15 pesayi.<BR>
37<BR>
Pañca māse vasitvāna te'maccā'tīvasakkatā<BR>
Vesākhasukkhapakkhādi-dine dūtā vīniggatā,<BR>
38<BR>
Tāmalittiyamāruyha nāvaṃ te jambukolake<BR>
Oruyha bhupaṃ passiṃsu patvā dvādasiyaṃ idha; 16<BR>
39<BR>
Adaṃsu paṇṇākāre te dūtā laṅkādhipassa te.<BR>
Tesaṃ mahantaṃ sakkāraṃ laṅkāpati akārayi.<BR>
40<BR>
Te maggasiramāsassa ādicandodaye dine<BR>
Abhisittañca laṅkindaṃ amaccaṃ sāmibhattino<BR>
41<BR>
Dhammāsokassa vacanaṃ vatvā 17 sāmihite ratā<BR>
Punopi abhisiñciṃsu laṅkāhitasukhe rataṃ.<BR>
-----------<BR>
11. [E.K.] Dakājaṃ ca 12. Hemabhājanabhaṇḍaṃ (sabbesu.) 13. [E.] Bhaja<BR>
14. [A.] Sahāyomacce. 15. [A.] Sakkaritvā'tha, 16. [A.D.] Iti. 17.[A.D.]Datvā.<BR>
<BR>
[SL Page 065] [\x  65/]   ( <BR>
42<BR>
Vesākhe narapati puṇṇamāyamevaṃ<BR>
Devānaṃ piyavacanopaguḷhanāmo<BR>
Laṅkāyaṃ pavitatapīti-ussavāyaṃ 18<BR>
Attānaṃ janasukhado'bhisevayī so ti<BR>
<BR>
Sujanappasāda-saṃvegatthāya kate mahāvaṃse<BR>
Devānaṃpiyatissābhiseko nāma<BR>
Ekādasamo paricchedo.<BR>
---------<BR>
<BR>
Dvādasamo paricchedo.<BR>
1<BR>
Thero moggaliputto so jinasāsanajotako<BR>
Niṭṭhāpetvāna saṃgītiṃ pekkhamāno anāgataṃ<BR>
2<BR>
Sāsanassa patiṭṭhānaṃ paccantesu avekkhiya<BR>
Pesesi kattike māse te te there tahiṃ tahiṃ.<BR>
3<BR>
Theraṃ kasmiragatdhāraṃ majjhantikamapesayi;<BR>
Apesayī mahādevattheraṃ mahisamaṇḍalaṃ;<BR>
4<BR>
Vanavāsiṃ apesesi theraṃ rakkhitanāmakaṃ;<BR>
Tathā'parantakaṃ yonadhammarakkhitanāmakaṃ 1;<BR>
5<BR>
Mahāraṭṭhaṃ mahādhammarakkhitattheranāmakaṃ;<BR>
Mahārakkhitatheraṃ tu yonalokamapesayi;<BR>
6<BR>
Peseyi majjhimaṃ theraṃ himavantapadesakaṃ;<BR>
Suvaṇṇabhumiṃ there dve soṇamuttarameva ca;<BR>
7<BR>
Mahāmahindatheraṃ taṃ theraṃ iṭṭhiyamuttiyaṃ 2<BR>
Sambalaṃ bhaddasālañca sake saddhivihārike<BR>
8<BR>
"Laṅkādīpe manuññamhi manuññaṃ jinasāsanaṃ<BR>
Patiṭṭhāpetha tumhe"ti pañca there apesayi.<BR>
9<BR>
Tadā kasmira-gandhāre pakkaṃ sassaṃ mahiddhiko<BR>
Āravālo nāgarājā vassaṃ karakasaññitaṃ<BR>
10<BR>
Vassāpetvā samuddasmiṃ sabbaṃ khipati dāruṇo.<BR>
Tatra majjhantikatthero khippaṃ gantvā vihāyasā<BR>
-----------<BR>
18. [A.] Pavitta phīta 1. [E.] Yonaṃ. 2. [S.] Iṭṭiya.<BR>
<BR>
[SL Page 066] [\x  66/]   ( <BR>
11<BR>
Aravāladahe vāripiṭṭhe vaṅkamanādike<BR>
Akāsi; disvā taṃ nāgā ruṭṭhā rañño nivedayuṃ.<BR>
12<BR>
Nāgarājā'tha ruṭṭho so vividhā hiṃsikā'kari:<BR>
Vātā mahantā vāyanti; megho gajjati vassati;<BR>
13<BR>
Phalantya'saniyo; vijju niccharanti tato tato;<BR>
Mahīruhā pabbatānaṃ kūṭāni papatanti ca;<BR>
14<BR>
Virūparūpā nāgā ca hiṃsāpenti samantato;<BR>
Sayaṃ dhupāyati jalati akkosatto anekadhā<BR>
15<BR>
Sabbaṃ taṃ iddhiyā thero paṭibāhiya hiṃsanaṃ<BR>
Avoca nāgarājaṃ taṃ dassento balamuttamaṃ:<BR>
16<BR>
Sadevakopi ce loko āgantvā tāsayeyya maṃ<BR>
Na me paṭibalo assa janetuṃ 3 bhayabheravaṃ.<BR>
17<BR>
Sace'pi tvaṃ mahiṃ sabbaṃ sasamuddaṃ sapabbataṃ<BR>
Ukkhipitvā mahānāga khīpeyyāsi mamo'pari<BR>
18<BR>
Neva me sakkuṇeyyāsi janetuṃ bhayabheravaṃ;<BR>
Aññadatthu tave'ca'ssa vighāto uragādhipa.<BR>
19<BR>
Taṃ sutvā nimmadassa'ssa thero dhammamadesayi;<BR>
Tato saraṇasīlesu nāgarājā patiṭṭhahi;<BR>
20<BR>
Tatheva cata;rāsīti-sahassāni bhujaṅgamā<BR>
Himavante ca gandhabbā yakkhā kumbhaṇḍakā bahu.<BR>
21<BR>
Paṇḍako 4 nāma yakkho tu saddhiṃ hārīta-yakkhiyā<BR>
Pañcasatehi puttehi phalaṃ pāpuṇi ādikaṃ.<BR>
22<BR>
"Mā'dāni kodhaṃ janayittha 5 ito uddhaṃ yathā pure;<BR>
Sassaghātañca mā'kattha, sukhakāmābhi pāṇino;<BR>
23<BR>
Karotha mettaṃ sattesu; vasantu manujā sukhaṃ".<BR>
Iti tenā'nusiṭṭhā te tatheva paṭipajjīsuṃ.<BR>
24<BR>
Tato ratanapallaṅke theraṃ so uragādhipo<BR>
Nisīdāpiya aṭṭhāsi vījamāno tadantike.<BR>
25<BR>
Tadā kasmiragandhāravāsino manujā'gatā<BR>
Nāgarājassa pūjatthaṃ mantvā 6 theraṃ mahiddhikaṃ<BR>
26<BR>
Theramevābhivādetvā ekamantaṃ nisīdisuṃ;<BR>
Tesaṃ dhammamadesesi thero āsivisopamaṃ;<BR>
-----------<BR>
1. [E.T.] Yamettha. 4. [A.D.] Pañcato. 5. [A.] Janayi. 6. [A.D.] Gantvā.<BR>
<BR>
[SL Page 067] [\x  67/]   ( <BR>
27<BR>
Asītiyā sahassānaṃ dhammābhisamayo ahu;<BR>
Satasahassapurisā pabbajuṃ therasantike.<BR>
28<BR>
Tatoppabhuti kasmiragandhārā te idānipi<BR>
Āsuṃ kāsāvapajjotā vatthuttayaparāyanā<BR>
29<BR>
Gantvā mahādevathero desaṃ mahisamaṇḍalaṃ<BR>
Suttantaṃ devadūtaṃ so kathesi janamajjhago.<BR>
30<BR>
Cattāḷīsasahassāni dhammacakkhuṃ visodhayuṃ;<BR>
Cattāḷīsasahassāni pabbajiṃsu tadantike.<BR>
31<BR>
Gantvā'tha 7 rakkhitatthero vanavāsiṃ nahe ṭhito<BR>
Saṃyuttamanamataggaṃ kathesi janamajjhago.<BR>
32<BR>
Saṭṭhinarasagassānaṃ dhammābhisamayo ahu;<BR>
Sattatiṃsa sahassāni pabbajiṃsu tadantike.<BR>
33<BR>
Vihārānaṃ pañcasataṃ tasmiṃ dese patiṭṭhahi;<BR>
Patiṭṭhāpesi tatthevaṃ thero so jinasāsanaṃ<BR>
34<BR>
Gantvā'parantakaṃ thero yonako dhammarakkhito<BR>
Aggikkhandhopamaṃ suttaṃ kathetvā janamajjhago<BR>
35<BR>
Sattatiṃsasa-sahassāni 8 pāṇe tattha samāgate<BR>
Dhammāmatamapāyesi dhammādhammesu kovido.<BR>
36<BR>
Purisānaṃ sahassañca itthiyo ca tato'dhikā<BR>
Khattiyānaṃ kulā yeva nikkhamitvānapabbajuṃ.<BR>
37<BR>
Mahāraṭṭhamisī gantvā so mahādhammarakkhito<BR>
Mahānāradakassapavhaṃ jātakaṃ kathayī tahiṃ.<BR>
38<BR>
Maggaphalaṃ pāpuṇiṃsu caturāsītisahassakā;<BR>
Terasantu sahassānī pabbajiṃsu tadantike.<BR>
39<BR>
Gantvāna yonavisayaṃ so mahārakkhito isi<BR>
Kālakārāmasuttantaṃ kathesi janamajjhago.<BR>
40<BR>
Pāṇasatasahassāni sahassāni ca sattati<BR>
Maggaphalaṃ pāpuṇiṃsu; dasasahassāni pabbajuṃ.<BR>
41<BR>
Gantvā catuhi therehi desesi majjhimo isi<BR>
Himavantapadesasmiṃ dhammacakkappavattanaṃ<BR>
42<BR>
Maggaphalaṃ pāpuṇiṃsu asītipāṇakoṭiyo.<BR>
Visuṃ te pañcaraṭṭhāni pañca therā pasādayuṃ.<BR>
-----------<BR>
7. [E.] Gantvāna. 8. [E.D.] So sattatiṃsa- [S.] So sattati-<BR>
<BR>
[SL Page 068] [\x  68/]   ( <BR>
43<BR>
Purisasatasahassāni 9 ekekasseva santike<BR>
Pabbajiṃsu pasādena sammāsambuddhasāsane.<BR>
44<BR>
Saddhiṃ uttara-therena soṇatthero mahiddhiko<BR>
Suvaṇṇabhumiṃ agamā; tasmintu samaye pana<BR>
45<BR>
Jāte jāte rājagehe dārake ruddarakkhasī<BR>
Samuddato nikkhamitvā bhakkhitvā pana 10 gacchati.<BR>
46<BR>
Tasmiṃ khaṇe rājagehe jāto hoti kumārako;<BR>
There manussā passitvā "rakkhasānaṃ sahāyakā"<BR>
47<BR>
Iti cintiya māretuṃ sāyudhā upasaṅkamuṃ.<BR>
"Kimetantī"ca pucchitvā therā te evamāhu te;<BR>
48<BR>
"Samaṇā mahaṃ sīlavantā, na rakkhasisahāyakā"<BR>
Rakkhasī sā saparisā nikkhantā hoti sāgarā;<BR>
49<BR>
Taṃ disvāna mahārāvaṃ viraviṃsu mahājanā<BR>
Diguṇe rakkhase thero māpayitvā bhayānake<BR>
50<BR>
Taṃ rakkhasiṃ saparisaṃ parikkhipi samantato;<BR>
"Idaṃ imehi laddhanti" mantvā bhītā palāyi sā.<BR>
51<BR>
Tassa desassa ārakkhaṃ ṭhapetvāna samantato<BR>
Tasmiṃ samāgame thero brahmajālamadesayi.<BR>
52<BR>
Saraṇesu ca sīlesu aṭṭhaṃsu bahavo janā;<BR>
Saṭṭhiyā tu sahassānaṃ dhammābhisamayo ahu.<BR>
53<BR>
Aḍḍhuḍḍhāni sahassāni pabbajuṃ kuladārakā;<BR>
Pabbajiṃsu diyaḍḍhantu sahassaṃ kuladhitaro.<BR>
54<BR>
Tatoppabhuti sañjāte rājagehe kumārake<BR>
Nāmaṃ 11 kariṃsu rājāno soṇuttara-sanāmike 12<BR>
55<BR>
Mahādayassāpi jinassa kaḍḍhanaṃ<BR>
Vibhāya pattaṃ amataṃ sukhampi te<BR>
Kariṃsu lokassa hitaṃ tahiṃ tahiṃ<BR>
Bhaveyya ko lokahite pamādavāti<BR>
<BR>
Sujanappasādasaṃvegatthāya kate mahāvaṃse<BR>
Nānādesapasādo nāma<BR>
Dvādasamo paricchedo.<BR>
-----------<BR>
9. [E.A.D.] Purisā. 10. [E.D.] Bhakkhayitvāna. 11. [E.D.S.] Tattha.<BR>
12. [D.] Sanāmakaṃ [A.] Samānake.<BR>
<BR>
[SL Page 069] [\x  69/]   ( <BR>
Terasamo paricchedo.<BR>
1.<BR>
Mahāmahindatthero so tadā dvādasavassiko<BR>
Upajjhāyena āṇatto saṅghena ca mahāmatī<BR>
2<BR>
Laṅkādīpaṃ pasādetuṃ kālaṃ pekkhaṃ vicintayi;<BR>
"Vuddho muṭasivo rājā; rājā hotu suto" iti.<BR>
3<BR>
Tadantare ñātigaṇaṃ daṭṭhuṃ katvāna mānasaṃ<BR>
Upajjhāyañca saṅghañca vanditvā'puccha 1 bhupatiṃ<BR>
4<BR>
Ādāya caturo there saṅghamittāya atrajaṃ<BR>
Sumanaṃ sāmaṇerañca chaḷabhiññaṃ mahiddhikaṃ<BR>
5<BR>
Ñātīnaṃ saṅgahaṃ kātuṃ agamā dakkhiṇāgiriṃ.<BR>
Tato 2 tattha carantassa chammāsā samatikkamuṃ.<BR>
6<BR>
Kamena vedisagiriṃ sagaraṃ mātudeviyā<BR>
Sampatvā mātaraṃ passi; devī disvā piyaṃ sutaṃ<BR>
7<BR>
Bhojayitvā saparisaṃ attanā yeva kāritaṃ<BR>
Vihāraṃ cetiyagiriṃ 3 theraṃ āropayī subhaṃ.<BR>
8<BR>
Avantiraṭṭhaṃ bhuñjanto pitarā dinnamattano<BR>
So asokakumārohi ujjenigamanā 4 purā<BR>
9<BR>
Vedise nagare vāsaṃ upagantvā tahiṃ subhaṃ<BR>
Devinnāma labhitvāna kumāriṃ seṭṭhidhītaraṃ<BR>
10<BR>
Saṃvāsaṃ tāya kappesi; gabbhaṃ gaṇhiya tena sā<BR>
Ujjeniyaṃ kumāraṃ taṃ vahindaṃ janayī subhaṃ;<BR>
11<BR>
Vassadvayamatikkamma saṅghamittañca dhītaraṃ.<BR>
Tasmiṃ kāle vasati sā vedise nagare tahiṃ.<BR>
12<BR>
Thero tattha nisīditvā kālaññu iti cintayi<BR>
"Pitarā me samāṇattaṃ abhisekamahussavaṃ<BR>
13<BR>
Devānampiyatisso so mahārājā'nuhotu ca;<BR>
Vatthuttayaguṇe vāpi sutvā jānātu dūtato;<BR>
14<BR>
Ārohatu missanagaṃ jeṭṭhamāsassu'posathe;<BR>
Tadaheva gamissāma laṅkādīpavaraṃ mayaṃ."<BR>
15<BR>
Mahindo upasaṅkamma mahindattheramuttamaṃ<BR>
"Yāhi laṅkaṃ pasādetuṃ, sambuddhenā'si vyākato;<BR>
-----------<BR>
1. [A.D.] Puccha. 2. [E.D.S.] Tathā. 3. [A.E.@]Vadisagiriṃ. 4. [A.D.] Gamane.<BR>
<BR>
[SL Page 070] [\x  70/]   ( <BR>
16<BR>
Mayampi tatthupatthamhā bhavissāmā"ti abravī.<BR>
Deviyā bhaginīdhitu-putto bhaṇḍukanāmako<BR>
17<BR>
Therena deviyā dhammaṃ sutvā desitameva tu<BR>
Anāgāmiphalaṃ patvā vasī therassa santike.<BR>
18<BR>
Tattha māsaṃ vasitvāna jeṭṭhamāsassuposathe<BR>
Thero catuhi therehi sumanenā'tha gaṇḍunā<BR>
19<BR>
Saddhiṃ tena gahaṭṭhena na rato ñātihetunā<BR>
Tasmā vihārā ākāsaṃ uggantvā so mahiddhiko<BR>
20<BR>
Khaṇeneva idhāgamma ramme missakapabbate<BR>
Aṭṭhāsi pilukuṭamhi 5 rucirambatthale vare.<BR>
21<BR>
Laṅkāpasādanaguṇena viyākato 6 so<BR>
Laṅkāhitāya muninā sayitena ante<BR>
Laṅkāya satthusadiso hitahetu tassā<BR>
Laṅkāmarūhi mahito'bhinisīdi tatthāti.<BR>
<BR>
Sujanappasāda-saṃvegatthāya kate mahāvaṃse<BR>
Mahindāgamano nāma<BR>
Terasamo paricchedo.<BR>
---------<BR>
Cuddasamo paricchedo.<BR>
1<BR>
Devānampiyatisso so rājā salilakīḷitaṃ<BR>
Datvā nagaravāsīnaṃ migavaṃ kiḷituṃ agā.<BR>
2<BR>
Cattāḷīsasahassehi narehi parivārito<BR>
Dhāvanto padasaṃ yeva agamā missakaṃ nagaṃ.<BR>
3<BR>
There dassetumicchanto devo tasmiṃ mahīdhare<BR>
Gumbaṃ bhakkhayamāno'va aṭṭhā gokaṇṇarūpavā.<BR>
4<BR>
Rājā disvā "pamattaṃ taṃ na yuttaṃ vijjhituṃ" iti<BR>
Jiyāsaddamakā; dhāvi gokaṇṇo pabbatantaraṃ;<BR>
5<BR>
Rājā'nudhāvi; so dhāvaṃ therānaṃ santikaṃ gato;<BR>
There diṭṭhe narindena sayamantaradhāyi so,<BR>
6<BR>
Thero "bahusu diṭṭhesu atibhāyissatī" ti so 7<BR>
Attānameva dassesi; passitvā taṃ mahīpatī<BR>
-----------<BR>
5. [D.] Pilakuṭamhi [E.] Sīlakūṭamhi. 6. [A.] Vyākato.<BR>
7. [A.] Atibhāyissatī iti.<BR>
<BR>
[SL Page 071] [\x  71/]   ( <BR>
7<BR>
Bhīto aṭṭhāsi; taṃ thero "ehi tissā" ti abravi.<BR>
Tissā'ti vacaneneva rājā yakkho'ti cintayi.<BR>
8<BR>
"Samaṇā mayaṃ mahārā, dhammarājassa sāvakā<BR>
Taveva 8 anukampāya jambudīpā idhāgatā"<BR>
9<BR>
Iccāha thero; taṃ sutvā rājā vītabhayo ahū;<BR>
Saritvā sakhisandesaṃ 'samaṇā' iti nicchito<BR>
10<BR>
Dhanuṃ sarañca nikkhippa upasaṅkamma taṃ isiṃ<BR>
Sammodamāno therena so nisīdi tadantīke.<BR>
11<BR>
Tadā tassa manussā te āgamma parivārayuṃ<BR>
Tadā sese cha 9 dassesi mahāthero sahāgate.<BR>
12<BR>
Te disvā abravī rājā "kadā'me āgatā" iti.<BR>
"Mayā saddhiṃ" ti therena vutte, pucchi idaṃ puna:<BR>
13<BR>
"Santi īdisakā aññe jambudīpe yatī" iti.<BR>
Āha "kāsāvapajjoto jambudīpo; tahiṃ pana<BR>
14<BR>
Tevijjā iddhippattā ca cetopariyakovidā 10<BR>
"Dibbasotā'rahanto ca 11 bahū buddhassa sāvakā."<BR>
15<BR>
Pucchi "kenā'gatatthā"tī; "na thalena na vārinā 12<BR>
Āgatamhā" ti vutte so vijāni nahasāgamaṃ.<BR>
16<BR>
Vimaṃsaṃ 13 so mahāpañño saṇhaṃ 14 pañkahamapucchi taṃ;<BR>
Puṭṭho puṭṭho viyākāsi taṃ taṃ pañhaṃ mahīpati.<BR>
17<BR>
"Rukkho'yaṃ rāja kiṃnāmo?" "Ambo nāma ayaṃ taru".<BR>
"Imaṃ muñciya attha'mbo?" "Santi ambatarū bahu".<BR>
18<BR>
"Imañca ambaṃ te va'mbe muñciya'tthi mahīruhā?"<BR>
"Santi bhante bahu rukkhā, anambā pana te tarū."<BR>
19<BR>
"Aññe ambe anambe ca muñciya'tthi mahīruhā?"<BR>
"Ayaṃ bhante ambarukkho" 15 "paṇḍito'si narissara."<BR>
20<BR>
"Santi te ñātakā 16 rāja?" "Santi bhante bahujjanā."<BR>
"Santi aññātakā rāja?" "Santi te ñātito 17 bahū"<BR>
-----------<BR>
8. [A.D.] Tameva 9.[E.S.] Ca. 10. [A.] Veto pariñña-; [D.]<BR>
Cetopariyāya- 11. [E.D.] Dibbasotā ca arahanto. 12.[A.] Jalenapi.<BR>
13. [S.] Vimaṃsanto 14. [A.] Paññaṃ 15. [A.] Bhadantambarukkho.<BR>
16. [D.] Ñātayo. 17. Satti aññātakā.<BR>
<BR>
[SL Page 072] [\x  72/]   ( <BR>
21<BR>
"Ñātake te ca aññe ca 18 muñciya'ñño'pi atthi nu?"<BR>
"Bhante'hameva" 19 "sādhu tvaṃ paṇḍito'si, narissara."<BR>
22<BR>
Paṇḍito'ti viditvāna cuḷahatthipadopamaṃ<BR>
Suttantaṃ desayī thero mahīpassa mahāmati.<BR>
23<BR>
Desanāpariyosāne saddhiṃ tehi narehi so<BR>
Cattāḷīsasahassehi saraṇesu patiṭṭhahi.<BR>
24<BR>
Bhattābhihāraṃ sāyaṇhe rañño abhiharuṃ tadā;<BR>
"Na bhuñjissantī'dānī'me' iti jānampi bhupati<BR>
25<BR>
"Pucchituṃ yeva yuttanti" bhattenā'pucchi te isī;<BR>
"Na bhuñjāma idānī"ti vutte kālañca pucchi so;<BR>
26<BR>
Kālaṃ 20 vutte'bravī evaṃ "gacchāma nagaraṃ"iti.<BR>
"Tuvaṃ gaccha mahārāja vasissāma mayaṃ idha"<BR>
27<BR>
"Evaṃ sati kumāro'yaṃ amhehi saha gacchatu"<BR>
"Ayaṃ hi āgataphalo rāja, viññātasāsano<BR>
28<BR>
Apekkhamāno pabbajjaṃ vasata'mhākamantike;21<BR>
Idāni pabbājessāmi imaṃ; tvaṃ gaccha bhumipa.<BR>
29<BR>
"Pāto rathaṃ pesaṭhissaṃ, tumhe tattha ṭhitā puraṃ<BR>
Yāthā"ti there vanditvā bhaṇḍuṃ netve'kamantakaṃ 22<BR>
30<BR>
Pucchi therādhikāraṃ so, rañño sabbamahāsi so<BR>
Theraṃ ñatvā'tituṭṭho 23 so "lābhā me" iti cintayi.<BR>
31<BR>
Bhaṇḍussa gihibhāvena gatāsaṅko narissaro<BR>
Aññāsi narabhāvaṃ so. "Pabbājema imaṃ" iti<BR>
32<BR>
Thero taṃ gāmasīmāyaṃ tasmiṃ yeva khaṇe 24 akā<BR>
Bhaṇḍukassa kumārassa pabbajjamupasampadaṃ.<BR>
33<BR>
Tasmiṃ yeva khaṇe so ca arahattamapāpuṇi<BR>
Sumanaṃ sāmaṇeraṃ taṃ thero āmantayī tato<BR>
34<BR>
"Dhammassavaṇakālaṃ tvaṃ 25 ghosehī" ti; apucchi so:-<BR>
"Sāvento kittakaṃ ṭhānaṃ bhante ghosema'haṃ" iti.<BR>
35<BR>
"Sakalaṃ tambapaṇṇiṃ" ti vutte therena, iddhiyā<BR>
Sāvento sakalaṃ laṃkaṃ dhammakālamaghosayi<BR>
-----------<BR>
18. [A.] Aññate. 19. [E.]Ahameva bhante 20. [E.] Kāle<BR>
21. [E.D.S.]Vasatu mhāka santike 22. [E.D.] Mantikaṃ 23.[S.]Ñatvā pahaṭṭho<BR>
24. [E.] Gaṇe. 25. [A.] Kālantaṃ.<BR>
<BR>
[SL Pagae 073] [\x  73/]   ( <BR>
36<BR>
Rājā nāgavatukke so soṇḍipasse nisīdiya<BR>
Bhuñjanto taṃ ravaṃ sutvā therantikama pesayi: 26<BR>
37<BR>
"Upaddavo nu atthī" ti? Āha "natthi upaddavo;<BR>
Sotuṃ sambuddhavacanaṃ kālo ghosāpito"iti.<BR>
38<BR>
Sāmaṇeraravaṃ sutvā bhummā devā aghosayuṃ;<BR>
Anukkamena 27 so saddo brahmalokaṃ samāruhi.<BR>
39<BR>
Tena ghosena devānaṃ sannipāto mahā ahū;<BR>
Samacittasuttaṃ desesi thero tasmiṃ samāgame.<BR>
40<BR>
Asaṃkhiyānaṃ devānaṃ dhammābhisamayo ahū;<BR>
Bahū nāgā supaṇṇā ca saraṇesu patiṭṭhahuṃ.<BR>
41<BR>
Yathedaṃ sāriputtasaṃsa suttaṃ therassa bhāsato<BR>
Tathā mahindattherassa ahū devasamāgamo.<BR>
42<BR>
Rājā pabhāte pāhesi rathaṃ; sārathī so gato<BR>
"Ārohatha rathaṃ, yāma nagaraṃ" iti te'bravī<BR>
43<BR>
"Nā'rohāma rathaṃ, gaccha; gacchāma tava pacchato"<BR>
Iti vatvāna pesetvā sārathiṃ sumanorathā<BR>
44<BR>
Vehāsamabbhuggantvā te nagarassa puratthato<BR>
Paṭhamatthūpaṭhānamhi otariṃsu mahiddhikā.<BR>
45<BR>
Therehi paṭhamotiṇṇaṭṭhānamhi katavetiyaṃ<BR>
Ajjāpi vuccate tena evaṃ paṭhamacetiyaṃ.<BR>
46<BR>
Raññā theraguṇaṃ sutvā sabbā 28 antepuritthiyo<BR>
Theradassanamicchiṃsu yasmā, tasmā mahīpati<BR>
47<BR>
Anto'va rājavatthussa rammaṃ kāresi maṇḍapaṃ<BR>
Setehi vatthapupphehi chāditaṃ samalaṅkataṃ.<BR>
48<BR>
Uccaseyyāviramaṇaṃ 29 sutattā therasantike<BR>
Kaṅkhī "uccāsane thero nisīdeyya nu no" 30 ti ca;<BR>
49<BR>
Tadantare sārathi so there disvā tahiṃ ṭhite<BR>
Cīvaraṃ pārupante te ativimhitamātayo<BR>
-----------<BR>
26. [A.] Amacce te apesayi. 27. [E.] Evaṃ kamena; [D.] Tena kamena.<BR>
28. [E.D.] Raññe 29. [E.D.] Uccāseyyā-. 30. [E.] Kho.<BR>
<BR>
[SL Page 074] [\x  74/]   ( <BR>
50<BR>
Gantvā rañño nivedesi; sutvā sabbaṃ mahīpati<BR>
"Nisajjaṃ na karissanti pīṭhakesu"ti nicchito<BR>
51<BR>
"Susādhu bhummattharaṇaṃ paññāpethā"ti bhāsiya<BR>
Gantvā paṭipathaṃ there sakkaccaṃ abhivādiya<BR>
52<BR>
Mahāmahindattherassa hatthato pattamādiya<BR>
Sakkārapūjāvidhinā puraṃ theraṃ pavesayi.<BR>
53<BR>
Disvā āsanapaññantiṃ nemittā vyākaruṃ iti:<BR>
"Gahitā paṭhavi'mehi; dīpe hessanti issarā."<BR>
54<BR>
Narindo pūjayanto te there antepuraṃ nayi;<BR>
Tattha te dussapīṭhesu nisīdiṃsu yathārahaṃ.<BR>
55<BR>
Te yāgukhajjabhojjehi sayaṃ rājā atappayi.<BR>
Niṭṭhite bhattakiccamhi sayaṃ upanisidiya.<BR>
56<BR>
Kaṇiṭṭhassoparājassa mahānāgassa jāyikaṃ<BR>
Vasantiṃ rājagehe'va pakkosāpesi vā'nulaṃ.<BR>
57<BR>
Āgamma anulā devi pañcāitthisatehi sā<BR>
There vandiya pūjetvā ekamantamupāvisi.<BR>
58<BR>
Petavatthuṃ vimānañca saccasaññuttameva ca<BR>
Desesi thero, tā itthi paṭhamaṃ phalamajjhaguṃ.<BR>
59<BR>
Hiyyo diṭṭhamanussehi sutvā theraguṇe bahū<BR>
Theradassanamicchantā samāgantvāna nāgarā<BR>
60<BR>
Rājadvāre mahāsaddaṃ akaruṃ; taṃ mahīpatī<BR>
Sutvā pucchiya jānitvā āha tesaṃ hitatthiko:<BR>
61<BR>
"Sabbesaṃ idha sambādho sālaṃ maṅgalahatthino<BR>
Sodhetha; 31 tattha dakkhinti there'me nāgarā" iti.<BR>
62<BR>
Sodhetvā hatthisālaṃ taṃ vitānādīhi sajjukaṃ<BR>
Alaṅkaritvā sayane 32 paññāsesuṃ yathārahaṃ<BR>
63<BR>
Sathero tattha gantvāna mahāthero nisīdiya<BR>
So devadūtasuttantaṃ kathesi kathiko mahā.<BR>
64<BR>
Taṃ sutvāna pasidiṃsu nāgarā te samāgatā.<BR>
Tesu pāṇasahassantu paṭhamaṃ phalamajjhagā 33<BR>
-----------<BR>
31. [E.D.] Sodhentu. 32. [E.S.] Sayanāni 33. [A.] Majjhaguṃ.<BR>
<BR>
[SL Page 075] [\x  75/]   ( <BR>
65<BR>
Laṅkādīpe so satthukappo akappo<BR>
Laṅkādhiṭṭhāne dvīsu ṭhānesu thero<BR>
Dhammaṃ bhāsitvā dīpabhāsāya evaṃ<BR>
Saddhammotāraṃ kārayī dīpadīpo ti.<BR>
<BR>
Sujanappasāda - saṃvegatthāya kate mahāvaṃse<BR>
Nagarappavesanaṃ 34 nāma<BR>
Cuddasamo paricchedo.<BR>
---------<BR>
Pañcadasamo paricchedo.<BR>
1<BR>
Hatthisālāpi sabbādhā iti tattha samāgatā<BR>
Te nandanavane ramme dakkhiṇadvārato bahi<BR>
2<BR>
Rājuyyāne ghanacchāye sītale nilasaddale<BR>
Paññāpesuṃ āsanāni therānaṃ sādarā narā<BR>
3<BR>
Nikkhamma dakkhiṇadvārā thero tattha nisīdi ca;<BR>
Mahākulīnā cā'gamma itthiyo bahukā tahiṃ<BR>
4<BR>
Theraṃ upanisīdiṃsu uyyānaṃ pūrayantiyo;<BR>
Bālapaṇḍitasuttantaṃ tāsaṃ thero adesayi.<BR>
5<BR>
Sahassaṃ itthiyo tāsu paṭhamaṃ phalamajjhaguṃ<BR>
Evaṃ tattheva uyyāne sāyaṇhasamayo ahū.<BR>
6<BR>
Tato therā nikkhamiṃsu "yāma taṃ pabbataṃ" iti.<BR>
Rañño paṭinivedesuṃ; sīghaṃ rājā upāgami;<BR>
7<BR>
Upagammā'bravī theraṃ "sāyaṃ, dūro ca pabbato,<BR>
Idheva nandanuyyāne nivāso phāsuko" iti<BR>
8<BR>
"Pūrassa accāsantattā asāruppa'nti bhāsite<BR>
"Mahāmeghavanuyyānaṃ nātidurātisantike,<BR>
9 Rammaṃ chāyūdakūpetaṃ, nivāso tattha rocatu;<BR>
Nivattitabbaṃ bhante "ti thero tattha nivattayi.<BR>
10<BR>
Tasmiṃ nivattaṭāṭhānamhi kadambanadiyantike<BR>
Nivattacetiyaṃ nāma kataṃ vuccati cetiyaṃ.<BR>
11<BR>
Taṃ nandanā 1 dakkhiṇena nayaṃ 2 theraṃ 3 rathesabho<BR>
Mahāmeghavanuyyānaṃ pācīnadvārakaṃ nayī.<BR>
-----------<BR>
34. [A.D.] Nagarappavesano. 1. [E.S.] Nandanaṃ 2. [E.A.] Sayaṃ<BR>
3.[A.] Thero.<BR>
[SL Page 076] [\x  76/]  <BR>
<BR>
12<BR>
Tatha rājaghare ramme mañcapīṭhāni sādhukaṃ<BR>
Sādhūni satharāpevā "vasathe'tha sukhaṃ" iti<BR>
13<BR>
Rājā there'bhivādevā amaccaparivārito<BR>
Puraṃ pāvisi. Therā tu taṃ rattiṃ tatha te vasuṃ. <BR>
14 Pabhāte yeva pupphāni gāhevā dharaṇīpati<BR>
There upecca vadivā pūjevā kusumehi ca<BR>
15<BR>
Pucchi "kacci sukhaṃ vuthaṃ? Uyyānaṃ phāsukaṃ?" Iti.<BR>
"Sukhaṃ vuthaṃ mahārāja, uyyānaṃ yatiphāsukaṃ."<BR>
16<BR>
"Ārāmo kappate bhante saṅghassā"ti apucchi so,<BR>
"Kappate" iti vavāna kappākappesu kovido<BR>
17<BR>
Thero vephavanārāma - paṭiggahaṇamabravī.<BR>
Taṃ suvā atihaṭṭho so, tuṭṭhahaṭṭho mahājano. <BR>
18<BR>
Therānaṃ vadanathāya devī tu anulāgatā<BR>
Saddhiṃ pañcasatithīhi dutiyaṃ phalamajdhagā.<BR>
19<BR>
Sā sapañcasatā devī anulā'ha4 mahīpatiṃ<BR>
"Pabbajissāma devā"ti, rājā theramavoca so<BR>
20<BR>
"Pabbājetha imāyo"ti, thero āha mahīpatiṃ<BR>
"Na kappati mahārāja pabbājetuṃ thiyo hi no,<BR>
21<BR>
Athi pāṭaliputtasmiṃ bhikkhunī me kaṇiṭṭhikā<BR>
Saṅghamittā'ti nāmena vissutā, sā bahussutā.<BR>
22<BR>
Narida samaṇidassa mahābodhidumidato<BR>
Dakkhiṇaṃ sākhamādāya tathā bhikkhuniyo varā<BR>
23<BR>
Āgacchatū'ti pesehi rañño no pitu santikaṃ,<BR>
Pabbājessati sā therī āgatā ithiyo imā."<BR>
24<BR>
"Sādhū"ti vavā gaṇhivā rājā bhiṅkāramuttamaṃ<BR>
"Mahāmeghavanuyyānaṃ dammi saṅghassi'maṃ" iti<BR>
25<BR>
Mahidatherassa kare dakkhiṇodaka'mākirī,<BR>
Mahiyā patite toye akampitha mahāmahī.<BR>
26<BR>
"Kasmā kampati bhūmī"ti bhūmipālo apucchi, taṃ<BR>
"Patiṭṭhitattā dīpamhi sāsanassā"ti so 'bravī<BR>
----- <BR>
4 [A] anulā ca. <BR>
<BR>
[SL Page 077] [\x  77/]  <BR>
<BR>
27<BR>
Therassa upanāmesi jātipupphāni jātimā,<BR>
Thero rājagharaṃ ganvā tassa dakkhiṇato ṭhito<BR>
28<BR>
Rukkhamhi picule aṭṭha pupphamuṭṭhi samokiri,<BR>
Tathāpi puthuvī5 kampi, puṭṭho tassā'ha kāraṇaṃ:<BR>
29<BR>
"Ahosi tiṇṇaṃ buddhānaṃ kāle'pi idha mālako<BR>
Narida, saṅghakammathaṃ bhavissati idānipi"<BR>
30<BR>
Rājagehā uttarato cārupokkharaṇiṃ agā,<BR>
Tattakāneva pupphāni thero tathāpi okiri. 31<BR>
Tathāpi puthuvī5 kampi puṭṭho tassā'ha kāraṇaṃ:<BR>
"Jantāgharapokkharaṇī ayaṃ hessati bhūmipa."<BR>
32<BR>
Tasseva rājagehassa ganvāna dvārakoṭṭhakaṃ<BR>
Tattakehe'va pupphehi taṃ ṭhānaṃ pūjayī isi.<BR>
33<BR>
Tathāpi6 puthuvī5 kampi haṭṭhalomo atīva so<BR>
Rājā taṃ kāraṇaṃ pucchi thero tassā'ha kāraṇaṃ:<BR>
34<BR>
"Imamhi kappe buddhānaṃ tiṇṇannaṃ bodhirukkhato ānevā dakkhiṇā sākhā ropitā idha<BR>
bhūmipa, <BR>
35<BR>
Tathāgatassa amhākaṃ bodhisākhāpi dakkhiṇā<BR>
Imasmiṃ yeva ṭhānamhi patiṭṭhissati bhūmipa."<BR>
36<BR>
Tato'gamā mahāthero mahāmucalamālakaṃ7<BR>
Tattakāneva pupphāni tasmiṃ ṭhāne samokiri.<BR>
37<BR>
Tathāpi puthuvī kampi puṭṭho tassā'ha kāraṇaṃ:<BR>
"Saṅghassuposathāgāraṃ idha hessati bhūmipa."<BR>
38<BR>
Pañhambamālakaṭṭhānaṃ tato'gamā8 mahīpati9,<BR>
Supakkaṃ ambapakkañca vaṇṇagadharasuttamaṃ<BR>
39<BR>
Mahantaṃ upanāmesi rañño uyyānapālako,<BR>
Taṃ therassupanāmesi rājā atimanoramaṃ,<BR>
40<BR>
Thero nīsidanākāraṃ dassesi janatāhito,<BR>
Atharāpesi tatheva rājā atharaṇaṃ varaṃ,<BR>
41<BR>
Adā tatha nisinnassa therassa'mbaṃ mahīpati:<BR>
Thero taṃ paribhuñjivā ropanathāya rājino<BR>
----- <BR>
5 [E.] Pathavī. 6. [E.] Tadāpi. 7. [A.D.] Mucalanāmakaṃ. 8. [S.] Tatogamma. 9. [E.] Mahāmati. <BR>
<BR>
[SL Page 078] [\x  78/]  <BR>
<BR>
42<BR>
Ambaṭṭhikaṃ adā, rājā taṃ sayaṃ tatha ropayi,<BR>
Hathe tassopari thero dhovi tassa virūḷhiyā,<BR>
43<BR>
Taṃ khaṇaṃ yeva bījamhā tamhā nikkhamma aṅkuro<BR>
Kamenā'timahārukkho patta-pakkadharo10 ahu.<BR>
44<BR>
Taṃ pāṭihāriyaṃ disvā parisā sā sarājikā<BR>
Namassamānā aṭṭhāsi there haṭṭhatanūruhā. <BR>
45<BR>
Thero tadā pupphamuṭṭhi aṭṭha tatha samokiri<BR>
Tathāpi puthuvī kampi, puṭṭho tassā'ha kāraṇaṃ:<BR>
46<BR>
"Saṅghassuppannalābhānaṃ anekesaṃ narādhipa<BR>
Saṅghamma bhājanaṭṭhānaṃ idaṃ ṭhānaṃ bhavissati."<BR>
47<BR>
Tato ganvā catussalāṭhānaṃ tatha samokiri<BR>
Tattakāneva pupphāni, kampi tathāpi medinī,<BR>
48<BR>
Taṃkampakāraṇaṃ pucchi, rājā thero viyākari:<BR>
"Tiṇaṇannaṃ pubbabuddhānaṃ rājuyyānapaṭiggahe<BR>
49<BR>
Dānavathūnā'haṭāni dīpavāsīhi sabbato<BR>
Idha ṭhapevā bhojesuṃ sasaṅghe sugate tayo<BR>
50<BR>
Idāni pana etheva catussalā bhavissati<BR>
Saṅghassa idha bhattaggaṃ bhavissati narādhipa."<BR>
51<BR>
Mahathūpaṭṭhitaṭṭhānaṃ ṭhānāṭhānavidū tato<BR>
Agamāsi mahāthero mahido dīpadīpano.<BR>
52<BR>
Tadā anto parikkhepe rājuyyānassa khuddikā<BR>
Kakudhavhā ahū vāpī, tasso'pari jalantike<BR>
53<BR>
Thūpārahaṃ thalaṭṭhānaṃ ahū, there tahiṃ gate<BR>
Rañño campakapupphānaṃ puṭakā'naṭṭha āharuṃ.<BR>
54<BR>
Tāni campakapupphāni rājā therassu'pānayi,<BR>
Thero campakapupphehi tehi pūjesi taṃ thalaṃ<BR>
55<BR>
Tathāpi puthuvī kampi rājā taṃ kampakāraṇaṃ<BR>
Pucchi, thero'nupubbena āha taṃ kampakāraṇaṃ:<BR>
56<BR>
"Idaṃ ṭhānaṃ mahārāja catubuddhanisevitaṃ<BR>
Thūpārahaṃ hitathāya sukhathāya ca pāṇinaṃ.<BR>
57<BR>
Imamhi kappe paṭhamaṃ kakusadho jino ahū<BR>
Sabbadhammavidū sathā sabbalokānukampako.<BR>
----- ---------<BR>
10. [E.] Patta phaladharo.<BR>
<BR>
[SL Page 079] [\x  79/]  <BR>
<BR>
58<BR>
Mahātithavhayaṃ āsi mahāmeghavanaṃ idaṃ,<BR>
Nagaraṃ abhayaṃ nāma purathimadisāya'hu<BR>
59<BR>
Kadambanadiyā pāre, tatha rājā'bhayo ahū,<BR>
Ojadīpo'ti nāmena ayaṃ dīpo tadā ahū.<BR>
60<BR>
Rakkhasehi janasse'tha rogo pajjarako ahū,<BR>
Kakusadho dasabalo disvāna tadupaddavaṃ<BR>
61<BR>
Taṃ ganvā sattavinayaṃ pavattiṃ sāsanassa ca<BR>
Kātuṃ imasmiṃ dīpasmiṃ karuṇābalacodito<BR>
62<BR>
Cattāḷīsa-sahassehi tādīhi parivārito<BR>
Nabhasā'gamma aṭṭhāsi devakūṭamhi pabbate.<BR>
63<BR>
Sambuddhassā'nubhāvena rogo pajjarako idha<BR>
Upasanto mahārāja dīpamhi sakale tadā<BR>
64<BR>
Tathaṭṭhito adhiṭṭhāsi narissara munissaro:<BR>
"Sabbe maṃ ajja passantu ojadīpamhi11 mānusā,<BR>
65<BR>
Āgantukāmā sabbeva manussā mama santikaṃ<BR>
Āgacchantu akicchena khippañcāpi" mahāmuni.<BR>
66<BR>
Obhāsantaṃ munidaṃ taṃ obhāsantañca12 pabbataṃ<BR>
Rājā ca nāgarā ceva disvā khippaṃ upāgamuṃ:<BR>
67<BR>
Devatābalidānathaṃ manussā ca tahiṃ gatā<BR>
Devatā itā maññiṃsu sasaṅghaṃ lokanāyakaṃ.<BR>
68<BR>
Rājā so munirājaṃ taṃ atihaṭṭho'bhivādiya<BR>
Nimantayivā bhattena ānevā purasantikaṃ<BR>
69<BR>
Sasaṅghassa munidassa nisajjārahamuttamaṃ<BR>
Ramaṇīyamidaṃ ṭhānamasambādhanti cintiya<BR>
70<BR>
Kārite maṇḍape ramme pallaṅkesu varesu taṃ<BR>
Nisīdāpesi sambuddhaṃ sasaṅghaṃ idha bhūpati.<BR>
71<BR>
Nisinnampīdha passantā sasaṅghaṃ lokanāyakaṃ<BR>
Dīpe manussā ānesuṃ paṇṇākāre samantato<BR>
72<BR>
Attano khajjabhojjehi tehi tehā'bhatehi ca<BR>
Santappesi sasaṅghaṃ taṃ rājā so lokanāyakaṃ,<BR>
73<BR>
Idheva pacchābhattaṃ taṃ nisinnassa jinassa so<BR>
Mahātithakamuyyānaṃ rājā'dā dakkhiṇaṃ varaṃ.<BR>
----- ---<BR>
11. [D.S.] Jambudīpamhi. 12. [A.E.] Obhāsentaṃ ca.<BR>
<BR>
[SL Page 080] [\x  80/]  <BR>
<BR>
74<BR>
Akālapupphālaṅkāre mahātithavane tadā<BR>
Paṭiggahīte buddhena akampitha mahāmahī. <BR>
75<BR>
Etheva so nisīdivā dhammaṃ desesi nāyako,<BR>
Cattāḷīsa-sahassāni pattā maggaphalaṃ narā. <BR>
76<BR>
Divāvihāraṃ kavāna mahātithavane jino<BR>
Sāyaṇhasamaye ganvā bodhiṭṭhānārahaṃ mahiṃ<BR>
77<BR>
Nisinno tatha appevā samādhiṃ, vuṭṭhito tato<BR>
Iti cintayi13 sambuddho hitathaṃ dīpavāsinaṃ:<BR>
78<BR>
"Ādāya dakkhiṇaṃ sākhaṃ bodhito me sirīsato<BR>
Āgacchatu rūpanadā bhikkhunī saha-bhikkhunī."<BR>
79<BR>
Tassa taṃ cittamaññāya sā therī tadanantaraṃ<BR>
Gahevā tatha rājānaṃ upasaṅkamma taṃ taruṃ<BR>
80<BR>
Lekhaṃ dakkhiṇasākhāya dāpevāna mahiddhikā<BR>
Manosilāya chinnaṃ taṃ ṭhitaṃ hemakaṭāhake <BR>
81<BR>
Iddhiyā bodhimādāya sapañcasatabhikkhunī<BR>
Idhānevā mahārāja devatāparivāritā<BR>
82<BR>
Sasuvaṇṇakaṭāhaṃ taṃ sambuddhena pasārite<BR>
 hapesi dakkhiṇe hathe, taṃ gahevā tathāgato<BR>
83<BR>
Patiṭṭhāpetuṃ pādāsi14 bodhiṃ rañño'bhayassa, taṃ<BR>
Mahātithamhi uyyāne patiṭṭhāpesi bhūpati<BR>
84<BR>
Tato ganvāna sambuddho ito uttarato pana<BR>
Sirīsamālake ramme nisīdivā tathāgato<BR>
85<BR>
Janassa dhammaṃ desesi, dhammābhisamayo tahiṃ<BR>
Vīsatiyā sahassānaṃ pāṇānaṃ āsi bhūmipa.<BR>
86<BR>
Tatopi uttaraṃ ganvā thūpārāmamahiṃ15 jino<BR>
Nisinno tatha appevā samādhiṃ, vuṭṭhito tato<BR>
87<BR>
Dhammaṃ desesi sambuddho parisāya, tahiṃ pana<BR>
Dasapāṇasahassāni pattamaggaphalāna'huṃ.<BR>
88<BR>
Attano dhammakarakaṃ manussānaṃ namassituṃ<BR>
Davā, saparivāraṃ taṃ ṭhapevā idha bhikkhuniṃ,<BR>
89<BR>
Saha bhikkhusahassena mahādevañca sāvakaṃ<BR>
 hapevā idha sambuddho, tato pācīnato pana <BR>
----- <BR>
13. [E.] Cintesi. 14. [A.] Petumādāsi. 15. [D.A.] Thūpārāmamhi so. <BR>
<BR>
[SL Page 081] [\x  81/]  <BR>
<BR>
90<BR>
 hito ratanamālamhi janaṃ samanusāsiya<BR>
Sasaṅgho nabhamugganvā jambudīpaṃ jino agā.<BR>
91<BR>
Imamhi kappe dutiyaṃ koṇāgamananāyako<BR>
Ahū sabbavidū sathā sabbalokānukampako.<BR>
92<BR>
Mahānāmavhayaṃ16 āsi mahāmedhavanaṃ idaṃ,<BR>
Vaḍḍhamānapuraṃ nāma dakkhiṇāya disāya'hū.<BR>
93<BR>
Samiddho nāma nāmena tatha rājā tadā ahū<BR>
Nāmena varadīpo'ti ayaṃ dīpo tadā ahū.<BR>
94<BR>
Dubbuṭṭhupaddavo etha varadīpe tadā ahū,<BR>
Jino sa koṇagamano disvāna tamupaddavaṃ <BR>
95<BR>
Taṃ hanvā sattavinayaṃ pavattiṃ sāsanassa ca<BR>
Kātuṃ imasmiṃ dīpasmiṃ karuṇābalacodito<BR>
96<BR>
Tiṃsabhikkhusahassehi tādīhi parivārito<BR>
Nabhasā'gamma aṭṭhāsi nage sumanakūṭake.<BR>
97<BR>
Sambuddhassā'nubhāvena dubbuṭṭhi sā khayaṃ gatā17,<BR>
Sāsanantaradhānantā subbuṭṭhi18 ca tadā ahū.<BR>
98<BR>
Tathaṭṭhito adhiṭṭhāsi narissara munissaro:<BR>
"Sabbe maṃ ajja passantu varadīpamhi mānusā,<BR>
99<BR>
Āgantukāmā sabbeva manussā mama santikaṃ<BR>
Āgacchantu akicchena khippañcā"ti mahāmuni.<BR>
100<BR>
Obhāsantaṃ munidaṃ taṃ obhāsantañca pabbataṃ<BR>
Rājā ca nāgarā ceva disvā khippamupāgamuṃ.<BR>
101<BR>
Devatābalidānathaṃ manussā ca tahiṃ gatā<BR>
Devatā iti maññiṃsu sasaṅghaṃ lokanāyakaṃ.<BR>
102<BR>
Rājā so munirājaṃ taṃ atihaṭṭho'bhivādiya<BR>
Nimantayivā bhattena ānevā purasantikaṃ<BR>
103<BR>
Sasaṅghassa munidassa nisajjārahamuttamaṃ<BR>
Ramaṇīyamidaṃ ṭhānaṃ asambādhanti cintiya<BR>
104<BR>
Kārite maṇḍape ramme pallaṅkesu varesu taṃ<BR>
Nisīdāpayi sambuddhaṃ sasaṅghaṃ idha bhūpati.<BR>
105<BR>
Nisinnampi'dha passantā sasaṅghaṃ lokanāyakaṃ<BR>
Dīpe manussā ānesuṃ paṇṇākāre samantato.<BR>
----- -<BR>
16. [E.] Mahānomavahayaṃ. 17. [E.] Agā. 18. [E.] Suvuṭṭhi 19. [E.] Obhāsentaṃ. <BR>
[SL Page 082] [\x  82/]  <BR>
<BR>
106<BR>
Attano khajjabhojjehi tehi tehā'bhatehi ca<BR>
Santappesi sasaṅghaṃ taṃ rājā so lokanāyakaṃ<BR>
107<BR>
Idheva pacchābhattaṃ taṃ nisinnassa jinassa so<BR>
Mahānāmakamuyyānaṃ20 rājā'dā dakkhiṇaṃ varaṃ.<BR>
108<BR>
Akālapupphālaṅkāre mahānāmavane21 tadā<BR>
Paṭiggahīte buddhena akampitha mahāmahī.<BR>
109<BR>
Etheva so nisīdivā dhammaṃ desesi nāyako,<BR>
Tadā tiṃsasahassāni pattā maggaphalaṃ narā.<BR>
110<BR>
Divāvihāraṃ kavāna mahānāmavane21 jino<BR>
Sāyaṇhasamaye ganvā pubbabodhiṭṭhitaṃ mahiṃ<BR>
111<BR>
Nisinno tatha appevā samādhiṃ vuṭṭhito tato<BR>
Iti cintesi sambuddho hitathaṃ dīpavāsinaṃ:<BR>
112<BR>
"Ādāya dakkhiṇaṃ sākhaṃ mamodumbarabodhito<BR>
Āyātu kanakadattā22 bhikkhunī saha bhikkhunī<BR>
113<BR>
Tassa taṃ cittamaññāya sā therī tadanantaraṃ<BR>
Gahevā tatha rājānaṃ upasaṅkamma taṃ taruṃ<BR>
114<BR>
Lekhaṃ dakkhiṇasākhāya dāpevāna mahiddhikā<BR>
Manosilāya chinnaṃ taṃ ṭhitaṃ hemakaṭāhake<BR>
115<BR>
Iddhiyā bodhimādāya sapañcasatabhikkhunī<BR>
Idhāganvā mahārāja devatāparivāritā<BR>
116<BR>
Sasuvaṇṇakaṭāhaṃ taṃ sambuddhena pasārite<BR>
 hapesi dakkhiṇe hathe taṃ gahevā tathāgato<BR>
117<BR>
Patiṭṭhapetuṃ rañño'dā samiddhassa, sa taṃ tahiṃ<BR>
Mahānāmamhi23 uyyone patiṭṭhāpesi bhūpati.<BR>
118<BR>
Tato ganvāna sambuddho sirīsamālakuttare<BR>
Janassa dhammaṃ desesi nisinno nāgamālake.<BR>
119<BR>
Taṃ dhammadesanaṃ suvā dhammābhisamayo tahiṃ<BR>
Vīsatiyā sahassānaṃ pāṇānaṃ āsi bhūmipa.<BR>
120<BR>
Pubbabuddhanisinnaṃ taṃ ṭhānaṃ ganvā puruttaraṃ<BR>
Nisinno tatha appevā samādhiṃ, vuṭṭhito tato<BR>
----- ----20. [E.] Mahānomaka. 21. [E.] Mahānomavane. 22. [E.] Kantakānadā. 23. [E.]<BR>
Mahānomamhi. <BR>
<BR>
[SL Page 083] [\x  83/]  <BR>
<BR>
121<BR>
Dhammaṃ desesi sambuddho parisāya, tahiṃ pana<BR>
Dasapāṇasahassāni pattā maggaphalaṃ ahuṃ.24<BR>
122<BR>
Kāyabadhanadhātuṃ so manussehi namassituṃ<BR>
Davā saparivāraṃ taṃ ṭhapevā idha bhikkhuniṃ,<BR>
123<BR>
Saha bhikkhusahassena mahāsummañca sāvakaṃ<BR>
 hapevā idha, sambuddho oraṃ ratanamālato<BR>
124<BR>
 havā sudassane māle janaṃ samanusāsiya<BR>
Sasaṅgho nabhamuggamma jambudīpaṃ jino agā.<BR>
125<BR>
Imamhi kappe tatiyaṃ kassapo gottato jino<BR>
Ahū sabbavidū sathā sabbalokānukampako.<BR>
126<BR>
Mahāmeghavanaṃ āsi mahāsāgara-nāmakaṃ,<BR>
Visālaṃ nāma nagaraṃ pacchimāya disāya'hū.<BR>
127<BR>
Jayanto nāma nāmena tatha rājā tadā ahū.<BR>
Nāmena maṇḍadīpoti ayaṃ dīpo tadā ahū.<BR>
128<BR>
Tadā jayantarañño ca rañño kaṇiṭṭhabhātu ca <BR>
Yuddhaṃ upaṭṭhitaṃ āsi bhiṃsanaṃ sattabhiṃsanaṃ<BR>
129<BR>
Kassapo so dasabalo tena yuddhena pāṇinaṃ<BR>
Mahantaṃ vyasanaṃ disvā mahākāruṇiko muni<BR>
130<BR>
Taṃ hanvā sattavinayaṃ pavattiṃ sāsanassa ca<BR>
Kātuṃ imasmiṃ dīpasmiṃ karuṇābalacodito<BR>
131<BR>
Vīsatiyā sahassehi tādīhi parivārito<BR>
Nabhasā'gamma aṭṭhāsi subhakūṭamhi pabbate. <BR>
132<BR>
Tatraṭṭhito adhiṭṭhāsi narissara munissaro:<BR>
"Sabbe maṃ ajja passantu maṇḍadīpamhi mānusā<BR>
133<BR>
Āgantukāmā sabbeva manussā mama santikaṃ<BR>
Āgacchantu akicchena khippañcā"ti mahāmuni.<BR>
134<BR>
Obhāsantaṃ munidaṃ taṃ obhāsantañca25 pabbataṃ<BR>
Rājā ca nāgarā ceva disvā khippaṃ upāgamuṃ.<BR>
135<BR>
Attano attano pattavijayāya26 janā bahū<BR>
Devatābalidānathaṃ taṃ pabbatamupāgatā<BR>
------------ ----<BR>
24. [E.] Pattamaggaphalāna'huṃ 25. [E.] Obhāsentaṃ ca. 26. Evaṃ sabbesu, "attano attano<BR>
athaṃ vijayāyā"ti amhākaṃ khanti. <BR>
<BR>
[SL Page 084] [\x  84/]  <BR>
<BR>
136<BR>
Devatā iti maññiṃsu sasaṅghaṃ lokanāyakaṃ,<BR>
Rājā ca so kumāro ca yuddhamujdhiṃsu vimbhitā. <BR>
137<BR>
Rājā so munirājaṃ taṃ atihaṭṭho'bhivādiya<BR>
Nimantayivā bhattena ānevā purasantikaṃ<BR>
138<BR>
Sasaṅghassa munidassa nisajjārahamuttamaṃ<BR>
Ramaṇiyamidaṃ ṭhānamasambādhanti cintiya<BR>
139<BR>
Kārite maṇḍape ramme pallaṅkesu varesu taṃ<BR>
Nisīdāpesi sambuddhaṃ sasaṅghaṃ idha bhūpati.<BR>
140<BR>
Nisinnampīdha passantā sasaṅghaṃ lokanāyakaṃ<BR>
Dīpe manussā ānesuṃ paṇṇākāre samantato.<BR>
141<BR>
Attano khajjabhojjehi tehi tehā'bhatehi ca<BR>
Santappesi sasaṅghantaṃ rājā so lokanāyakaṃ.<BR>
142<BR>
Idhe'va pacchābhattaṃ taṃ nisinnassa jinassa so<BR>
Mahāsāgaramuyyānaṃ rājā'dā dakkhiṇaṃ varaṃ.<BR>
143<BR>
Akālapupphālaṅkāre mahāsāgarakānane<BR>
Paṭiggahīte buddhena akampitha mahāmahī.<BR>
144<BR>
Etheva so nisīdivā dhammaṃ desesi nāyako<BR>
Tadā vīsaṃsahassāni pattā maggaphalaṃ narā. <BR>
145<BR>
Divāvihāraṃ kavāna mahāsāgarakānane<BR>
Sāyaṇhe sugato ganvā pubbabodhiṭṭhitaṃ mahiṃ<BR>
146<BR>
Nisinno tatha appevā samādhiṃ, vuṭṭhito tato<BR>
Iti cintesi sambuddho hitathaṃ dīpavāsinaṃ:<BR>
147<BR>
Ādāya dakkhiṇaṃ sākhaṃ mama nigrodhabodhito<BR>
Sudhammā bhikkhunī etu idāni saha bhikkhunī."<BR>
148<BR>
Tassa taṃ cittamaññāya sā therī tadanantaraṃ<BR>
Gahevā tatha rājānaṃ upasaṅkamma taṃ taruṃ<BR>
149<BR>
Lekhaṃ dakkhiṇasākhāya dāpevāna mahiddhikā<BR>
Manosilāya chinnaṃ taṃ ṭhitaṃ hemakaṭāhake<BR>
150<BR>
Iddhiyā bodhimādāya sapañcasatabhikkhunī<BR>
Idhānevā mahārāja devatāparivāritā<BR>
151<BR>
Sasuvaṇṇakaṭāhaṃ taṃ sambuddhena pasārite<BR>
 hapesi dakkhiṇe hathe, taṃ gahevā tathāgato <BR>
<BR>
[SL Page 085] [\x  85/]  <BR>
<BR>
152<BR>
Patiṭṭhapetuṃ rañño'dā jayantassa, sa taṃ tahiṃ<BR>
Mahāsāgaramuyyāne patiṭṭhāpesi bhūpati.<BR>
153<BR>
Tato ganvāna sambuddho nāgamālaka-uttare<BR>
Janassa dhammaṃ desesi nisinno'sokamālake,<BR>
154<BR>
Taṃ dhammadesanaṃ suvā dhammābhisamayo tahiṃ <BR>
Ahū pāṇasahassānaṃ catunnaṃ manujādhipa.<BR>
155<BR>
Pubbabuddhanisinnantaṃ ṭhānaṃ ganvā punuttaraṃ<BR>
Nisinno tatha appevā samādhiṃ vuṭṭhito tato<BR>
156<BR>
Dhammaṃ desesi sambuddho parisāya tahiṃ pana<BR>
Dasapāṇasahassāni pattamaggaphalāna'huṃ17<BR>
157<BR>
Jalasāṭikadhātuṃ so manussehi namassituṃ<BR>
Davā saparivārantaṃ ṭhapevā idha bhikkhuniṃ<BR>
158<BR>
Saha bhikkhusahassena sabbanadiñca28 sāvakaṃ<BR>
 hapevā nadito oraṃ so sudassanamālato<BR>
159<BR>
Somanasse mālakasmiṃ janaṃ samanusāsiya<BR>
Saṅghena nabhamugganvā jambudīpaṃ jino agā<BR>
160<BR>
Ahū imasmiṃ kappasmiṃ catuthaṃ gotamo jino<BR>
Sabbadhammavidū sathā sabbalokānukampako<BR>
161<BR>
Paṭhamaṃ so idhāganvā yakkhaniddhamanaṃ akā<BR>
Dutiyaṃ punarāgamma nāgānaṃ damanaṃ akā.<BR>
162<BR>
Kalyāṇiyaṃ maṇiakkhi nāgenā'bhi nimantito<BR>
Tatiyaṃ punarāgamma nāgānaṃ damanaṃ akā.<BR>
163<BR>
Pubbabodhiṭhitaṭṭhānaṃ thūpaṭṭhānamidampi ca<BR>
Paribhogadhātuṭṭhānañca nisajjāyo'pabhuñjiya<BR>
164<BR>
Pubbabuddhaṭhitaṭṭhānā oraṃ ganvā mahāmuni<BR>
Laṅkādīpe lokadīpo manussābhāvato tadā<BR>
165<BR>
Dīpaṭṭhaṃ devasaṅghañca nāge samanusāsiya<BR>
Sasaṅgho sabhamugganvā jambudīpaṃ jino agā.<BR>
166<BR>
Evaṃ ṭhānamidaṃ rāja catubuddhanisevitaṃ,<BR>
Asmiṃ ṭhāne mahārāja thūpo hessati'nāgate,<BR>
167<BR>
Buddhasārīra-dhātūnaṃ doṇadhātunidhānavā<BR>
Vīsaṃhathasataṃ ucco hemamālī'ti vissuto.<BR>
----- ---<BR>
27. [A.] Pattā magga 28 [E.D.] Sabbanadaṃ ca <BR>
<BR>
[SL Page 086] [\x  86/]  <BR>
168<BR>
"Ahameva kārāpessāmi" iccāha puthavissaro,<BR>
"Idha aññāni kiccāni bahūni tava bhūmipa<BR>
169<BR>
Tāni kārehi, nattā te kāressati imaṃ pana,<BR>
Mahānāgassa te bhātu uparājassa atrajo<BR>
170<BR>
So yaṭṭhālakatisso ti rājā hessata' nāgate,<BR>
Rājā goṭhābhayo nāma tassa putto bhavissati,<BR>
171<BR>
Tassa putto kākavaṇṇatisso nāma bhavissati<BR>
Tassa rañño suto rāja mahārājā bhavissati<BR>
172<BR>
Duṭṭhagāmaṇisaddena pākaṭo' bhayanāmako.<BR>
Kāressatī'dha thūpaṃ so mahātejiddhivikkamo."<BR>
173<BR>
Iccāha thero, therassa vacanete'tha bhūpati<BR>
Ussāpesi silāthambhaṃ taṃ pavattiṃ likhāpiya.<BR>
174<BR>
Rammaṃ mahāmeghavanaṃ29 tissarāmaṃ mahāmati<BR>
Mahāmahidathero so paṭiggayha30 mahiddhiko<BR>
175<BR>
Akampo kampayivāna mahiṃ ṭhānesu aṭṭhasu,<BR>
Piṇḍāya pavisivāna nagaraṃ sāgarūpamaṃ<BR>
176<BR>
Rañño ghare bhattakiccaṃ kavā nikkhamma madirā<BR>
Nisajja nadanavane aggikkhadhepamaṃ tahiṃ<BR>
177<BR>
Suttaṃ janassa desevā sahassaṃ mānuse tahiṃ<BR>
Pāpayivā maggaphalaṃ mahāmeghavane vasi,<BR>
178<BR>
Tatiye divase thero rājagehamhi bhuñjiya<BR>
Nisajja nadanavane desiyā'sivisopamaṃ31<BR>
179<BR>
Pāpayivā'bhisamayaṃ sahassapurise tato<BR>
Tissārāmaṃ agā thero32, rājā ca sutadesano<BR>
180<BR>
Theraṃ upanisīdivā so pucchi "jinasāsanaṃ<BR>
Patiṭṭhitannu bhante?"Ti. "Na tāva manujādhipa,<BR>
181<BR>
Uposathādikammathaṃ jināṇāya janādhipa<BR>
Sīmāya idha baddhāya patiṭṭhissati sāsanaṃ." 182<BR>
Icca'bravī mahāthero, taṃ rājā idama'bravī:<BR>
"Sambuddhāṇāya anto'haṃ vasissāmi jutidhara, <BR>
----- --<BR>
29. [E.] Mahāmeghavanaṃ rammaṃ. 30. [A.D.] Patigaṇhi. 31. [A.K.] Desesā'si. 32. Mahāthere<BR>
<BR>
[SL Page 087] [\x  87/]  <BR>
<BR>
183<BR>
Tasmā kavā puraṃ anto sīmaṃ badhatha sajjukaṃ"<BR>
Icca'bravī mahārājā, thero taṃ idamabravī:<BR>
184 "Evaṃ sati tuvaṃ yeva pajāna puthavissara,<BR>
Sīmāya gamanaṭṭhānaṃ, badhissāma mayaṃ hi taṃ."<BR>
185<BR>
"Sādhū" ti vavā bhūmido devido viya nadanā<BR>
Mahāmeghavanā rammā pāvisī madiraṃ sakaṃ.<BR>
186<BR>
Catuthe divase thero rañño gehamhi bhuñjiya nisajja nadanavane desesa'namataggiyaṃ.<BR>
187<BR>
Pāyevā'matapānaṃ so sahassapurise33 tahiṃ<BR>
Mahāmeghavanārāmaṃ mahāthero upāgami.<BR>
188<BR>
Pāto bheriṃ carāpevā maṇḍayivā puraṃ varaṃ<BR>
Vihāragāmimaggañca vihārañca samantato<BR>
189<BR>
Rathesabho rathaṭṭho so sabbālaṅkārabhūsito<BR>
Sahāmacco sahorodho sayoggabalavāhano<BR>
190<BR>
Mahatā parivārena sakārāmamupāgami.<BR>
Tatha there upāganvā vadivā vadanārahe<BR>
*191<BR>
Saha therehi ganvāna nadiyo'paritithakaṃ tato kasanto agami hemanaṅgalamādiya.<BR>
+192<BR>
Mahāpadumo kuñjaro ca ubho nāgā sumaṅgalā<BR>
Suvaṇṇanaṅgale yuttā, paṭhame kuntamālake<BR>
193<BR>
Caturaṅgamahāseno33 saha therehi khattiyo<BR>
Gahevā naṅgalaṃ sītaṃ dassayivā aridamo<BR>
194<BR>
Samalaṅkataṃ puṇṇaghaṭaṃ, nānārāgaṃ dhajaṃ subhaṃ,<BR>
Pātiṃ cadanacuṇṇañca soṇṇarajatadaṇḍakaṃ,<BR>
195<BR>
Ādāsaṃ, pupphabharitaṃ samuggaṃ, kusumagghiyaṃ,<BR>
Toraṇakadalichattādiṃ34 gahitithiparivārito<BR>
196<BR>
Nānāturiyasaṃghuṭṭho baloghaparivārito<BR>
Thutimaṅgalagītehi pūrayanto catuddisaṃ<BR>
197<BR>
Sādhukāraninādehi celukkhepasatehi ca<BR>
Mahatā chaṇapūjāya kasanto bhūmipo agā.<BR>
----- ----33. [A.D.] Sahassaṃ, [E.] Sahassamānuse * ito paṭṭhāya yāva 211 mahāthaṃ<BR>
iṅgalaṇḍiya pothake na dissanti + ito paṭṭhāya yāva 198 maṃ kamboja mahāvaṃse na<BR>
dissanti 33 [A] caturaṃgi - [D T] caturaṃginī mahāseno 34. [D] toraṇaṃ kadaliṃ <BR>
<BR>
[SL Page 088] [\x  88/]  <BR>
<BR>
198<BR>
Vihārañca purañceva kurumāno padakkhiṇaṃ<BR>
Sīmāya gamanaṭṭhānaṃ nadiṃ pavā samāpayi.<BR>
<BR>
*199<BR>
Kena kena nimittena sīmā etha gatā ti ce?<BR>
Evaṃ sīmāgataṭṭhānaṃ icchamānā nibodhatha:<BR>
200<BR>
Najjā pāsāṇatithamhi pāsāṇe kuḍḍavāṭakaṃ,<BR>
Tato kumbalavāṭantaṃ, mahānīpaṃ tato agā,<BR>
201<BR>
Tato kakudhapāḷiṅgo, mahāaṅgaṇago tato,<BR>
Tato khujjamadhūlañca35 maruttapokkharaṇiṃ tato<BR>
202<BR>
Vijayārāmauyyāne uttaradvārakoṭṭhago,<BR>
Gajakumbhakapāsāṇaṃ thusavaṭṭhikamajdhago,<BR>
203<BR>
Abhaye balākapāsāṇaṃ, mahāsusānamajdhago,<BR>
Dīghapāsāṇakaṃ ganvā, kammāradevavāmato<BR>
204<BR>
Nigrodhamaṅgaṇaṃ ganvā, hiyagallasamīpake<BR>
Diyāvasabrāhmaṇassa36 devokaṃ pubbadakkhiṇaṃ<BR>
205<BR>
Tato telumamapāliṅgo, tato tālacatukkago,<BR>
Assamaṇḍalavāmena sasavāṇaṃ tato agā,<BR>
206<BR>
Tato marumbatithaṅgo, tato uddhaṃ nadiṃ agā, <BR>
Paṭhamacetiyapācīne dve kadambā ajāyisuṃ 37<BR>
207<BR>
Senidaguttarajjamhi damiḷā dakasuddhikā<BR>
Nadiṃ dūranti badhivā nagarāsannamakaṃsu, taṃ<BR>
208<BR>
Jīvamānakadambañca antosīmagataṃ38 ahū,<BR>
Matakadambatīrena sīmā uddhakadambagā. <BR>
209<BR>
Sīhasinānatithena ugganvā tīrato vajaṃ<BR>
Pāsāṇatithaṃ ganvāna nimittaṃ ghaṭṭayī isi.<BR>
210<BR>
Nimitte tu pane'tasmiṃ ghaṭṭite devamānusā<BR>
Sādhukāraṃ pavattesuṃ "sāsanaṃ suppatiṭṭhitaṃ."<BR>
211<BR>
Raññā dinnāya sītāya nimitte parikittayi<BR>
Dvattiṃsasamāḷakathañca thūpārāmathameva ca<BR>
212<BR>
Nimitte kittayivāna mahāthero mahāmati<BR>
Sīmantaranimitte ca kittayivā yathāvidhiṃ<BR>
----- ----35. [D] khujjamadhuliñca 36. [D] disvā sa brāhmaṇassa, [S] diyavāsa brāhmaṇassa.<BR>
37. [A] agā siyuṃ. 38. [A T] sīmaṃgato. <BR>
* Ito paṭṭhāya yāva 211 maṃ gāthāyo kambojapothake na dissanti. <BR>
<BR>
[SL Page 089] [\x  89/]  <BR>
<BR>
213<BR>
Abadhi sabbā sīmāyo tasmiṃ yeva dine vasī.39<BR>
Mahāmahī akampitha sīmābadhe samāpite.<BR>
214<BR>
Pañcame divase thero rañño gehamhi bhuñjiya<BR>
Nisajja nadanavane suttantaṃ khajjanīyakaṃ<BR>
215<BR>
Mahājanassa desevā sahassaṃ mānuse tahiṃ<BR>
Pāyevā amataṃ pānaṃ mahāmeghavane vasī<BR>
216<BR>
Chaṭṭhepi40 divase thero rañño gehamhi bhuñjiya<BR>
Nisajja nadanavane suttaṃ gomayapiṇḍikaṃ<BR>
217<BR>
Desayivā desanaññū sahassaṃ yeva mānuse<BR>
Pāpayivā'bhisamayaṃ mahāmeghavane vasī<BR>
218<BR>
Sattame pi dine41 thero rājagehamhi bhuñjiya<BR>
Nisajja nadanavane dhammacakkappavattanaṃ<BR>
219<BR>
Suttantaṃ desayivāna sahassaṃ yeva mānuse<BR>
Pāpayivā'bhisamayaṃ mahāmeghavane vasī<BR>
220<BR>
Evaṃhi aḍḍhanavamasahassāni43 jutidharo<BR>
Kārayivā'bhisamayaṃ divasehe'va sattahi<BR>
221<BR>
Taṃ mahānadanavanaṃ vuccate tena tādinā<BR>
Sāsanajotitaṭṭhānamiti jotivanaṃ iti.<BR>
222<BR>
Tissārāmamhi kāresi rājā therassa ādito<BR>
Pāsādaṃ sīghamukkāya sukkhāpevāna mantikā,<BR>
223<BR>
Pāsādo kāḷakābhāso āsi so, tena taṃ tahiṃ<BR>
"Kāḷapāsādapariveṇa"miti saṅkhamupāgataṃ.<BR>
224 Tato mahābodhigharaṃ "lohapāsāda" meva ca<BR>
Salākaggañca kāresi bhattasālañca sādhukaṃ.<BR>
225<BR>
Bahūni pariveṇāni sādhu - pokkharaṇipi ca<BR>
Rattiṭṭhāna - divāṭṭhānapabhutīni ca kārayi<BR>
226<BR>
Tassa nahātapāpassa nahānapokkharaṇītaṭe<BR>
Sunahātapariveṇanti pariveṇaṃ pavuccati.<BR>
227<BR>
Tassa caṅtamitaṭṭhāne dīpadīpassa sādhuno<BR>
Vuccate pariveṇaṃ taṃ dīghacaṅkamanaṃ iti.<BR>
----- ----39. [K] tasmiṃ dine yeva samāpayi. 40 [A] chaṭṭhame. [K] chaṭṭhe ca. 41. [E] sattame<BR>
divase. 42 [K] pāpayivā tayomaggo. 43. [A] aḍḍhanavame.<BR>
<BR>
[SL Page 090] [\x  90/]  <BR>
<BR>
228<BR>
Aggaphalasamāpattiṃ44 samāpajji yahiṃ tu so,<BR>
Phalaggapariveṇantī etaṃ tena pavuccati.<BR>
229* Apassiya45 apassenaṃ thero yatha nisīdi so<BR>
"Therāpassayapariveṇaṃ" etaṃ tena pavuccati.<BR>
230 Bahū marugaṇā yatha upāsiṃsu upecca taṃ,<BR>
Teneva taṃ marugaṇa-pariveṇanti vuccati.<BR>
231<BR>
Senāpati tassa rañño therassa dīghasadako46<BR>
Kāresi cūlapāsādaṃ mahāthamhehi aṭṭhahi,<BR>
232<BR>
Dīghasadasenāpatipariveṇanti taṃ tahiṃ<BR>
Vuccate pariveṇaṃ taṃ47 pamukhaṃ pamukhākaraṃ.<BR>
233<BR>
Devānaṃ piyavacano'pagūḷhanāmo<BR>
Laṅkāyaṃ paṭhamamimaṃ mahāvihāraṃ<BR>
Rājā so sumati mahāmahidatheraṃ<BR>
Āgammāmalamatimetha kārayithā ti<BR>
<BR>
Sujanappasāda - saṃvegathāya kate mahāvaṃse <BR>
Mahāvihārapaṭiggahaṇo nāma<BR>
Paṇṇārasamo paricchedo.<BR>
---<BR>
<BR>
Soḷasamo paricchedo.<BR>
--<BR>
1<BR>
Pure carivā piṇḍāya karivā janasaṅgahaṃ<BR>
Rājagehamhi bhuñjanto karonto rājasaṅgahaṃ<BR>
2<BR>
Chabbīsa divase thero mahāmeghavane vasī.<BR>
Āsāḷha-sukkapakkhassa terase divase pana<BR>
3<BR>
Rājagehamhi bhuñjivā mahārañño mahāmati<BR>
Mahāppamādasuttantaṃ desayivā tato ca so<BR>
4<BR>
Vihārakaraṇaṃ icchaṃ tatha cetiyapabbate<BR>
Nikkhamma purimadvārā agā cetiyapabbataṃ.<BR>
5<BR>
Theraṃ tatha gataṃ suvā rathaṃ āruyha bhūpati<BR>
Deviyo dve ca ādāya therassānupadaṃ agā.<BR>
----- ----44 [A] aggaphalaṃ samāpattiṃ. 45 [E K] apassāya. 46 [E] dīghasadano. 47 [K D]<BR>
pariveṇānaṃ.<BR>
* Ayaṃ gāthā sabbasova laṅkāya muddita pothake na dissati.<BR>
<BR>
[SL Page 091] [\x  91/]  <BR>
<BR>
6<BR>
Therā nāgacatukkamhī nahāvā rahade tahiṃ<BR>
Pabbatārohaṇathāya aṭṭhaṃsu paṭipāṭiyā.<BR>
7<BR>
Rājā rathā tado'ruyha sabbe1 there'bhivādayi.2<BR>
"Uṇhe kilanto kiṃ rāja, agetosī"ti āhu te.<BR>
8<BR>
"Tumhākaṃ gamanāsaṅkī āgatomhī"ti bhāsite,<BR>
"Idheva vassaṃ vasituṃ āgatamhā"ti3 bhāsiya<BR>
9<BR>
Vassupanāyikaṃ thero khadhakaṃ khadhakovido<BR>
Kathesi rañño, taṃ suvā bhāgineyyo ca rājino<BR>
10<BR>
Mahāriṭṭho mahāmacco pañcapaññāsabhātuhi<BR>
Saddhiṃ jeṭṭhakaṇiṭṭhehi rājānamabhito ṭhito<BR>
11<BR>
Yācivā tadahū ceva4 pabbajuṃ5 therasantike,<BR>
Pattārahattaṃ sabbepi te khuragge mahāmatī.<BR>
12<BR>
Kantakacetiyaṭṭhāne6 parito tadaheva so<BR>
Kammāni ārabhāpevā leṇāni aṭṭhasaṭṭhiyo<BR>
13<BR>
Agamāsi puraṃ rājā. Therā tatheva te vasu<BR>
Kāle piṇḍāya nagaraṃ pavisantānukampakā.<BR>
14<BR>
Niṭṭhite leṇakammamhi āsāḷhipuṇṇamāsiyaṃ<BR>
Ganvā adāsi therānaṃ rājā vihāradakkhiṇaṃ.<BR>
15<BR>
Dvattiṃsamālakānañca vihārassa ca tassa kho<BR>
Sīmaṃ sīmātigo thero badhivā tadaheva so<BR>
16<BR>
Tesaṃ pabbajjāpekkhānaṃ akāsi upasampadaṃ<BR>
Sabbesaṃ sabbapaṭhamaṃ baddhe tumbarumālake.<BR>
17<BR>
Ete dvāsaṭṭhi arahanto sabbe citiyepabbate<BR>
Tatha vassaṃ upaganvā akaṃsu rājasaṅgahaṃ<BR>
18<BR>
Devamanussagaṇā gaṇinaṃ taṃ<BR>
Tañca gaṇaṃ guṇavithatakittiṃ<BR>
Yātamupecca ca mānayamānā<BR>
Puññavayaṃ vipulaṃ akariṃsū ti. <BR>
<BR>
Sujanappasādasaṃvegathāya kate mahāvaṃse<BR>
Cetiyapabbatavihārapaṭiggahaṇo nāma<BR>
Soḷasamo paricchedo.<BR>
--<BR>
----- ----1 [S] aṭṭhā 2 [S] therebhivādiya 3 [A] āgamamhā 4 [E] yeva 5 [E] pabbajjaṃ <BR>
6 [T] kaṇṭaka kathaka?<BR>
[SL Page 091] [\x  91/]   ( <BR>
6<BR>
Therā nāgavatukkamhī nahātvā rahade tahiṃ<BR>
Pabbatārohaṇatthāya aṭṭhaṃsu paṭipāṭiyā.<BR>
7<BR>
Rajā rathā tado'ruyha sabbe 1 there'bhivādayi. 2<BR>
"Uṇhe kilanto kiṃ rāja, āgatosī" ti āhu te.<BR>
8<BR>
"Tumhākaṃ gamanāsaṅkī āgatomhī" ti bhāsite,<BR>
"Idheva vassaṃ vasituṃ āgatamhā"ti 3 bhāsiya<BR>
9<BR>
Vassupanāyikaṃ thero khandhakaṃ khandhakovido<BR>
Kathesi rañño; taṃ sutvā bhāgineyyo ca rājino<BR>
10<BR>
Mahāriṭṭho mahāmacco pañcapaññāsabhātuhi<BR>
Saddhiṃ jeṭṭhakaṇiṭṭhehi rājānamabhito ṭhito<BR>
11<BR>
Yācitvā tadahū ceva 4 pabbajuṃ 5 therasantike;<BR>
Pattārahattaṃ sabbepi te buragge mahāmatī.<BR>
12<BR>
Kantakacetiyaṭṭhāne 6 parito tadaheva so<BR>
Kammāni ārabhāpetvā leṇāna aṭṭhasaṭṭhiyo<BR>
13<BR>
Agamāsi puraṃ rājā therā tattheva te vasuṃ<BR>
Kāle piṇḍāya nagaraṃ pavisantānukampakā.<BR>
14<BR>
Niṭṭhite leṇakammamhi āsāḷhipuṇṇamāsiyaṃ<BR>
Gantvā adāsi therānaṃ rājā vihāradakkhiṇaṃ.<BR>
15<BR>
Dvattiṃsamālakānañca vihārassa ca tassa kho<BR>
Sīmaṃ sīmātigo thero bandhitvā tadaheva so<BR>
16<BR>
Tesaṃ pabbajjāpekkhānaṃ akāsi upasampadaṃ<BR>
Sabbesaṃ sabbapaṭhamaṃ baddhe tumbarumālake.<BR>
17<BR>
Ete dvāsaṭṭhi arahanto sabbe cetiyapabbate<BR>
Tattha vassaṃ upakantvā akaṃsu rājasaṅgahaṃ.<BR>
18<BR>
Devamanussagaṇā gaṇinaṃ taṃ<BR>
Tañca gaṇaṃ guṇavitthatakittiṃ<BR>
Yātamupecca ca mānayamānā<BR>
Puññavayaṃ vipulaṃ akariṃsū ti.<BR>
<BR>
Sujanappasādasaṃvgetthāya kate mahāvaṃse<BR>
Cetiyapabbatavihārapaṭiggahaṇo nāma<BR>
Soḷasamo paricchedo.<BR>
---------<BR>
-----------<BR>
1. [S.] Aṭṭhā 2. [S.] Therehivādiya 3. [A.] Āgamamhā 4. [E.] Yeca<BR>
5. [E.] Pabbajjaṃ. 6. [T.] Kaṇṭaka kanthaka?<BR>
<BR>
[SL Page 92] [\x  92/]   ( <BR>
Sattarasamo paricchedo<BR>
1<BR>
Vutthavasso pavāretvā kattikapuṇṇamāsiyaṃ<BR>
Avove'daṃ mahārājaṃ mahāthero mahāmati:<BR>
2<BR>
"Ciradiṭṭho hi sambuddho satthā no manujādhipa,<BR>
Anāthavāsaṃ avasimha, natthi no pūjiyaṃ idha."<BR>
3<BR>
"Bhāsittha nanu bhante me sambuddho nibbuto" iti.<BR>
Āha "dhātusu diṭṭhesu diṭṭho hoti jino" iti.<BR>
4<BR>
"Vadito vo adhippāyo thūpassa karaṇe mayā;<BR>
Kāressāmi ahaṃ thūpaṃ; tumhe jānātha dhātuyo."<BR>
5<BR>
"Mantehi sumanenā" ti thero rājānamabravī.<BR>
Rājā'ha sāmaṇeraṃ taṃ "kuto lacchāma dhātuyo."<BR>
6<BR>
"Vibhusayitvā nagaraṃ maggañca manujādhipa,<BR>
Uposathī sapariso hatthiṃ āruyha maṅgalaṃ<BR>
7<BR>
Setacchattaṃ dhārayanto tālāvacarasaṃhito<BR>
Mahānāgavanuyyānaṃ sāyaṇhasamaye vaja;<BR>
8<BR>
Dhātubhedaññuno rāja, dhātuyo tattha lacchasī"<BR>
Iccāha sāmaṇero so sumano taṃ sumānasaṃ.<BR>
9<BR>
Thero'tha rājakulato gantvā cetiyapabbataṃ<BR>
Āmastiya sāmaṇeraṃ sumanaṃ sumanogatiṃ<BR>
10<BR>
"Ehi tvaṃ bhadra sumana, gantvā pupphapuraṃ varaṃ<BR>
Ayyakaṃ te mahārājaṃ evaṃ no vacanaṃ vada:<BR>
11<BR>
"Sahāyo te mahārāja'mahārājā maruppiyo<BR>
Pasanno buddhasamaye thūpaṃ kāretumicchati;<BR>
12<BR>
Munino dhātuyo dehi pattaṃ bhuttañca satthunā;<BR>
Sarīradhātuyo santi bahavo hi tavantike."<BR>
13<BR>
"Pattapūrā gahetvā tā gantvā devapuraṃ varaṃ<BR>
Sakkaṃ devānamindaṃ taṃ evaṃ no vacanaṃ vada:<BR>
14<BR>
Tilokadakkhiṇeyyassa dāṭhādhātu ca dakkhiṇā<BR>
Tavantikamhi devinda, dakkhiṇakkhakadhātu ca;<BR>
<BR>
[SL Page 093] [\x  93/]   ( <BR>
15<BR>
Dāṭhaṃ tvameva 1 pūjehi akkhakaṃ dehi satthuno;<BR>
Laṅkādīpassa kiccesu mā pamajja surādhapa"<BR>
16<BR>
"Evaṃ bhante" ti vatvā so sāmaṇero mahiddhiko<BR>
Taṅkhaṇaṃ yeva agamā dhammāsokassa santikaṃ.<BR>
17<BR>
Sālamulamhi ṭhapitaṃ mahābodhiṃ tahiṃ subhaṃ<BR>
Kattikacchaṇapūjābhi pūjiyantañca addasa:<BR>
18<BR>
Therassa vacanaṃ vatvā rājato 2 laddha-dhātuyo<BR>
Pattapūraṃ gahetvāna himavantamupāgami.<BR>
19<BR>
Himanakavante ṭhapetvāna sadhātuṃ pattamuttamaṃ<BR>
Devinda-santikaṃ gantvā therassa vacanaṃ bhaṇi.<BR>
20<BR>
Cūlāmaṇīcetiyamhā gahetvā dakkhiṇakkhakaṃ<BR>
Sāmaṇerassa pādāsi sakko devanamissaro.<BR>
21<BR>
Taṃ dhātuṃ dhātupattañca ādāya sumano tato<BR>
Āgamma cetiyagiriṃ therassādāsi taṃ yati.<BR>
22<BR>
Mahānāgavanuyyānaṃ vuttena vidhinā'gamā<BR>
Sāyaṇhasamaye rājā rājasenāpurakkhato.<BR>
23<BR>
 hapesi dhātuyo sabbā thero tattheva pabbate;<BR>
Missakaṃ pabbataṃ tasmā āhu cetiyapabbataṃ.<BR>
24<BR>
 hapetvā dhātupattaṃ taṃ thero cetiyapabbate<BR>
Gahetvā akkhakaṃ dhātuṃ saṅketaṃ sagaṇo'gamā.<BR>
25<BR>
"Savā'yaṃ munino dhātu chattaṃ namatu me sayaṃ;<BR>
Jaṇṇukehi karī ṭhātu; dhātuvaṅgoṭako ayaṃ<BR>
26<BR>
Sirasmiṃ me patiṭṭhātu āgamma sahadhātuko"<BR>
Iti rājā vicintesi; cintitaṃ taṃ tathā ahū.<BR>
27<BR>
Amatenā'bhisittova ahū haṭṭho'ti bhupati.<BR>
Sīsato taṃ gahetvāna hatthikkhandhe ṭhapesi taṃ.<BR>
28<BR>
Haṭṭho hatthī kuñcanādaṃ akā kampittha medinī.<BR>
Tato nāgo nivattitvā satherabalavāhano<BR>
29<BR>
Puratthimena dvārena pavisitvā puraṃ subhaṃ<BR>
Dakkhiṇena ca dvārena nikkhamitvā tato puna<BR>
-----------<BR>
1. [A.] Tameva. 2. [A.] Rājino. <BR>
<BR>
[SL Page 094] [\x  94/]   ( <BR>
30<BR>
Thūpārāme cetiyassa ṭhānato pacchato kataṃ<BR>
Pamojavatthuṃ 3 gantvāna bodhiṭṭhāne nivattiya<BR>
31<BR>
Puratthāvadano aṭṭhā; thūpaṭṭhānaṃ tadā hi taṃ<BR>
Kadambapuppha-ādārivalalīhi vitataṃ ahu.<BR>
32<BR>
Manussadevo devehi taṃ ṭhānaṃ rakkhitaṃ suciṃ<BR>
Sodhāpetvā bhusayitvā taṅkhaṇaṃ yeva sādhukaṃ<BR>
33<BR>
Dhātuṃ 5 oropaṇatthāya ārabhī hatthikhandhato<BR>
Nāgo na icchi taṃ; rājā theraṃ pucchittha taṃmanaṃ.<BR>
34 "Attano khandhasamanake ṭhāne ṭhapanamicchati,<BR>
Dhātuoropaṇaṃ tena na iṭṭhami"ti so'bravi.<BR>
35<BR>
Āṇāpetvā khaṇaṃ yeva sukkhāto'bhayavāpito<BR>
Sukkhakaddamakhaṇḍehi cināpetvāna taṃsamaṃ<BR>
36<BR>
Alaṅkaritvā bahudhā rājā taṃ ṭhānamuttamaṃ<BR>
Oropetvā hatthikhandhā dhātuṃ tattha ṭhapesi taṃ.<BR>
37<BR>
Dhātārakkhaṃ 6 saṃvidhāya ṭhapetvā tattha hatthinaṃ<BR>
Dhātuthūpassa karaṇe rājā turitamānaso<BR>
38<BR>
Bahū manusse yojetvā iṭṭhikākaraṇe lahuṃ<BR>
Dhātukiccaṃ vicintento sāmacco pāvisī puraṃ.<BR>
39<BR>
Mahāmahitdatthero tu mahāmeghavanaṃ subhaṃ<BR>
Sagaṇo abhigantvāna tattha vāsamakappayī.<BR>
40<BR>
Rattiṃ nāgo'nupariyāti taṃ ṭhānaṃ so sadhātukaṃ;<BR>
Bodhiṭṭhānamhi sālāya divā ṭhāti sadhātuko.<BR>
41<BR>
Vatthussa tasso'parito thūpaṃ theramatānugo<BR>
Jaṅghāmattaṃ canāpetvā katipāhena bhupati<BR>
42<BR>
Tattha dhātupatiṭṭhānaṃ ghosāpetvā upāgami;<BR>
Tato tato samantā ca samāgami mahājano.<BR>
43<BR>
Tasmiṃ samāgame dhātu hatthikkhandhā nabhuggatā<BR>
Sattatālappamāṇamhi dissantī nahasiṭṭhitā<BR>
44<BR>
Vimhāpayantī janataṃ yamakaṃ pāṭihāriyaṃ<BR>
Gaṇḍambamūle buddho'va akārī lomahaṃsanaṃ.<BR>
-----------<BR>
3. [D.] Pabhedavatthuṃ. - [E.] Mahejjāvatthuṃ. 4. [A.T.] Kadambapupphī.<BR>
5. [A.E.D.] Dhātu. 6. [D.] Dhāturakkhaṃ.<BR>
<BR>
[SL Page 095] [\x  95/]   ( <BR>
45<BR>
Tato nakkhakkhajālāhi jāladhārāhi vā'sakiṃ<BR>
Ayaṃ 7 obhāsitā'sittā 8 sabbā laṅkāmahī ahū.<BR>
46<BR>
Parinibbāṇamañcamhi nipannena jinena hi<BR>
Kataṃ mahāadhiṭṭhānapañcakaṃ pañcacakkhunā:-<BR>
47<BR>
Gayhamānā mahābodhisākhā'sokena dakkhiṇā<BR>
Chijjitvāna sayaṃ yeva patiṭṭhātu kaṭāhake;<BR>
48<BR>
Patiṭṭhahitvā sā sākhā chabbaṇṇarasmiyo subhā<BR>
Rañjayantī disā sabbā phalapattehi muñcatu.<BR>
49<BR>
Sasuvaṇṇakaṭāhā sā uggantvāna manoramā<BR>
Adissamānā sattāhaṃ himagabbhamhi tiṭṭhatu.<BR>
50<BR>
Thūpārāme patiṭṭhantaṃ mama dakkhiṇaakkhakaṃ<BR>
Karotu nahamuggantvā yamakaṃ pāṭihāriyaṃ.<BR>
51 Laṅkālaṅkārabhutamhi hemamālikacetiye<BR>
Patiṭṭhahantīyo dhātu doṇamattā pamāṇato 9<BR>
52<BR>
Buddhavesadharā hutvā uggantvā nabhasiṭṭhitā<BR>
Patiṭṭhantu karitvāna yamakaṃ pāṭihāriyaṃ.<BR>
53<BR>
Adhiṭṭhānāni pañcevaṃ adhiṭṭhāsi tathāgato<BR>
Akāsi tasmā sā dhātu tadā taṃ pāṭihāriyaṃ.<BR>
54<BR>
Ākāsā otaritvā sā aṭṭhā bhupassa muddhani;<BR>
Atīva haṭṭho naṃ rājā patiṭṭhāpesi cetiye.<BR>
55<BR>
Patiṭṭhitāya tassā ca dhātuyā cetiye tadā<BR>
Ahū mahābhūmivālo ababhuto lomahaṃsano.<BR>
56<BR>
Evaṃ acintiyā buddhā, buddhadhammā acintiyā;<BR>
Acintiye 10 pasannānaṃ vipāko hoti acintiyo.<BR>
57<BR>
Taṃ pāṭihāriyaṃ disvā pasīdiṃsu jine janā.<BR>
Mattābhayo rājaputto kaṇiṭṭho rājino pana<BR>
58<BR>
Munissare pasīditvā yācitvāna narissaraṃ<BR>
Purisānaṃ sahassena saha pabbaji sāsane.<BR>
59<BR>
Cetārigāmato 11 cā'pi dvāramaṇḍalato pi ca<BR>
Vihīrabījato 12 vā'pi tathā gallakapīṭhato<BR>
-----------<BR>
7. [A.] Sayaṃ. [E.] Sabbā. 8.[D.] Sasāhibhāsitāsitattā. 9. [E.K.] Mamāmalā.<BR>
10. [A.] Acintiyesu. 11.[E.] Cetāvigāmato. 13. [E.] Vihārabījato.<BR>
<BR>
[SL Page 096] [\x  96/]   ( <BR>
60<BR>
Tatho'patissagāmā ca pañca pañca satāni va<BR>
Pabbajuṃ dārakā haṭṭhā jātasaddhā tathāgate.<BR>
61<BR>
Evaṃ purā bāhirā ca sabbe pabbajitā tadā<BR>
Tiṃsabhikkhusahassāni ahesuṃ jinasāsane.<BR>
62<BR>
Thūpārāme thūpacaraṃ niṭṭhāpetvā mahīpati.<BR>
Ratanādīhi nekehi sadā pūjamakārayi.<BR>
63<BR>
Rājorodhā khattiyā ca amaccā nāgarā tathā<BR>
Sabbe jānapadā ceva pūjā'kaṃsu visuṃ visuṃ.<BR>
64<BR>
Thūpapubbaṅgamaṃ rājā vihāraṃ tattha kārayi;<BR>
Thūpārāmoti tene'sa vihāro vissuto ahū.<BR>
65<BR>
Sakadhātusarīrakena ce'vaṃ<BR>
Parinibbāṇagatopi lokanātho<BR>
Janatāya hitaṃ sukhañca sammā<BR>
Bahudhākāsi ṭhite jine kathāva kā-ti<BR>
<BR>
Sujanappasādasa vegatthāya kate mahāvaṃse<BR>
Dhātuāgamano nāma<BR>
Sattarasamo paricchedo.<BR>
---------<BR>
Aṭṭhārasamo paricchedo.<BR>
1<BR>
Mahābodhiñca theriñca āṇāpetuṃ mahīpati<BR>
Therena vuttavacanaṃ saramāno sake ghare 1<BR>
2<BR>
Antovasse'kadivasaṃ nisinno therasantike<BR>
Sahāmaccehi 2 mantetvā bhāgineyyaṃ sayaṃ sakaṃ<BR>
3<BR>
Ariṭṭhānāmakāmaccaṃ tasmiṃ kamme niyojituṃ 3<BR>
Mantvā āmantayitvā naṃ idaṃ vacanamabravī:<BR>
4<BR>
"Tāta sakkhissasi 4 dhammāsokassa santikā<BR>
Mahābodhiṃ saṅghamittaṃ theriṃ ānayituṃ idha?"<BR>
5<BR>
"Sakkhissāmi ahaṃ deva ānetuṃ tā duve; tato<BR>
Idhā'gato pabbajituṃ sace lacchāmi mānada."<BR>
6<BR>
"Evaṃ hotu"ti vatvāna rājā taṃ tattha pesayī.<BR>
So therassa ca rañño ca sāsanaṃ gayha vandiya<BR>
-----------<BR>
1. [K.] Pure. 2. [D.K.] Mahāmaccehi. 3. [A.E.] Niyojayaṃ. [K.] Niyojayī.<BR>
4. [D.]Sakkosi gantvāna.<BR>
<BR>
[SL Page 097] [\x  97/]   ( <BR>
7<BR>
Assayujasukkapakkhe nikkhanto dutiye'hani<BR>
Sānuyutto 5 jambukole nāvamāruyha paṭṭane<BR>
8<BR>
Mahodadhiṃ taritvāna therādhiṭṭhānayogato<BR>
Nikkhantadivase yeva rammaṃ pupphapuraṃ agā.<BR>
9<BR>
Tadā tu anulādevī 1 pañcakaññāsatehi ca<BR>
Antepurikaitthinaṃ saddhiṃ pañcasatehi pi<BR>
10<BR>
Dasasīlaṃ samādāya kāsāyavasanā sucī<BR>
Pabbajjāpekkhantī theriyā'gamaṃ<BR>
11 Nagarasse'kadesamhi ramme bhikkhunupasseye<BR>
Kārāpite naritdena vāsaṃ kappesi subbatā.<BR>
12<BR>
Upāsikāhi tāhe'sa vuttho bhikkhunupassayo<BR>
Upāsikāvihāroti tena laṅkāya vissuto.<BR>
13<BR>
Bhāgineyyo mahāriṭṭho dhammāsokassa rājino<BR>
Appetvā rājasandesaṃ therasandesa'mabravi:<BR>
14<BR>
"Bhātujāyā sahāyassa rañño te rājakuñjara, <BR>
Ākaṅkhamānā pabbajjaṃ niccaṃ vasati saññatā.<BR>
15<BR>
Saṅghamittaṃ bhikkhuniṃ taṃ pabbājetuṃ visajjaya;<BR>
Tāya saddhiṃ mahābodhidakkhiṇasākhameva ca"<BR>
16<BR>
Theriyā ca tamevatthaṃ abravī therabhāsitaṃ;<BR>
Gantvā pitusamīpaṃ sā therī theramataṃ bravi.<BR>
17<BR>
Āha rājā: "tuvaṃ amma apassanto kathaṃ ahaṃ <BR>
Sokaṃ vinodayissāmi puttanattuviyogajaṃ?"<BR>
18<BR>
Āha sā: "me mahārāja bhātuno vacanaṃ garu;<BR>
Pabbājanīyā ca bahū, gantabbaṃ tattha tena me."<BR>
19<BR>
"Satthaghātamanarahā mahābodhimahīruhā<BR>
Kathannu sākhaṃ gaṇhissaṃ" iti rājā vicintayi.<BR>
20<BR>
Amaccassamahādevanāmakassa matena so<BR>
Bhikkhusaṅghaṃ nimantetvā bhojetvā pucchi bhupati:<BR>
21<BR>
"Bhante laṅkaṃ mahābodhi pesetabbā nu kho?" Iti.<BR>
Thero moggaliputto so "pesetabbā" ti bhāsiya<BR>
22<BR>
Kataṃ mahāadhiṭṭhānapañcakaṃ pañcacakkhunā<BR>
Abhāsi rañño; taṃ sutvā tussitvā dharaṇīpati<BR>
-----------<BR>
5. [A.E.] So'nuyutto 1. [E.] Anulā devi sā saddhiṃ.<BR>
<BR>
[SL Page 098] [\x  98/]   ( <BR>
23<BR>
Sattayojanikaṃ maggaṃ so mahābodhigāminaṃ<BR>
Sodhāpetvāna sakkaccaṃ bhusāpesi anekadhā.<BR>
24<BR>
Suvaṇṇaṃ nīharāpesi kaṭāhakaraṇāya ca;<BR>
Vissakammo ca āgantvā sa tulādhārarūpavā<BR>
25<BR>
"Kaṭāhaṃ kimpamāṇaṃ nu karomī"ti apucchi taṃ,<BR>
"Ñatvā pamāṇaṃ tvaṃ yeva karohi" iti bhāsite<BR>
26<BR>
Suvaṇṇāni gahetvāna hatthena parimajjiya<BR>
Kaṭāhaṃ taṅkhaṇaṃ yenava nimmiṇitvāna pakkami.<BR>
27<BR>
Navahatthaparikkhepaṃ, pañcahatthaṃ gabhīrato,<BR>
Tihatthavikkhamakhayutaṃ, aṭṭhaṅgulaghanaṃ subhaṃ,<BR>
28<BR>
Yuvassa hatthīno soṇḍapamāṇamukhavaṭṭikaṃ,<BR>
Gāhāpetvāna taṃ rājā bālasūrasamappahaṃ 2<BR>
29<BR>
Sattayojanadīghāya vitthatāya tiyojanaṃ<BR>
Senāya caturaṅginyā mahābhikkhugaṇena ca<BR>
30<BR>
Upāgamma mahābodhiṃ nānālaṅkārabhusitaṃ<BR>
Nānāratanacittaṃ taṃ 3 vividhaddhajamāliniṃ<BR>
31<BR>
Nānākusumasaṃkiṇṇaṃ nānāturiyaghositaṃ<BR>
Senāya parivāretvā 4 parikkhipiya sāṇiyā<BR>
32 Mahātherasahassena pamukhena mahāgaṇe<BR>
Raññaṃ pattābhisekānaṃ sahassenā'dhikena ca<BR>
33<BR>
Attānaṃ parivāretvā 5 mahābodhiñca sādhukaṃ<BR>
Olokesi 6 mahābodhiṃ paggahetvāna añjaliṃ.<BR>
34<BR>
Tassā dakkhiṇasākhāya catuhatthappamāṇakaṃ<BR>
 hānaṃ khandhañca vajjetvā 7 sākhā anantaradhāyisuṃ.<BR>
35<BR>
Taṃ pāṭihāriyaṃ disvā patīto 8 puthuvīpati<BR>
"Pūjema'haṃ mahābodhiṃ rajjenā"ti udīriya 9<BR>
36<BR>
Abhisiñci mahābodhiṃ mahārajje mahīpati;<BR>
Pupphādīhi mahābodhiṃ pūjetvāna padakkhiṇaṃ 10<BR>
-----------<BR>
2. [E.] Bālasūriya. 3. [E.] Nānāratanavicittaṃ. 4. [E.D.] Parivārayitvā<BR>
Senāya. 5. [E.D.] Parivārayitvā attānaṃ. 6.[D.E.]Olokayi. 7.[E.]<BR>
Khandhaṃ ṭhapayitvāna. [D.] Khandhaṃca ṭhapayitvā. 8.[D.] Pīṇito. 9.[A.]Udīrayi. 10.[E.]<BR>
Pujetvā nipadakkhiṇaṃ. [D.] Pūjetvāpi padakkhiṇaṃ.<BR>
<BR>
[SL Page 099] [\x  99/]   ( <BR>
37<BR>
Katvā aṭṭhasu ṭhānesu vanditvāna katañjalī<BR>
Suvaṇṇakhacite pīṭhe nānāratanamaṇḍate<BR>
38<BR>
Svārohe yāvasākhucce taṃ suvaṇṇakaṭāhakaṃ<BR>
 hapāpetvāna āruyha gahetuṃ sākhamuttamaṃ<BR>
39<BR>
Ādiyitvāna sovaṇṇatulikāya manosilaṃ<BR>
Lekhaṃ datvāna sākhāya saccakriyāmakā iti:<BR>
40<BR>
"Laṅkādīpaṃ yadi ito gantabbaṃ urubodhiyā,<BR>
Nibbematiko buddhassa sāsanamhi sace ahaṃ,<BR>
41<BR>
Sayaṃ yeva mahābodhisākhā'yaṃ dakkhiṇā subhā<BR>
Chijjitvāna patiṭṭhātu idha hemakaṭāhake."<BR>
42<BR>
Lekhaṭṭhāne mahābodhi chijjitvā sayameva sā<BR>
Gandhakaddamapūrassa kaṭāhasso'pariṭṭhitā;<BR>
43<BR>
Mūlalekhāya upari tiyaṅgulitiyaṅgule<BR>
Dadaṃ 11 makanosilālekhā parakkhipi narissaro. 44<BR>
Ādiyā thūlamūlāni buddakāni'tarāhi tu<BR>
Nikkhamitvā dasa dasa jālībhutāni otaruṃ.<BR>
45<BR>
Taṃ paṭihāriyaṃ disvā rājā'tīva pamodito<BR>
Tatthevā'kāsi ukkuṭṭhiṃ, samantā parisāpi ca<BR>
46<BR>
Bhikkhusaṅgho sādhukāraṃ tuṭṭhacitto pavedayi.<BR>
Velukkhepasahassāni pavattiṃsu samantato.<BR>
47<BR>
Evaṃ satena mūlānaṃ tattha sā gandhakaddame<BR>
Patiṭṭhāsi mahābodhi pasādentī mahājanaṃ.<BR>
48<BR>
Tassā khandho dasahattho, pañcasākhā manoramā<BR>
Catuhatthā catuhatthā dasaddhaphalamaṇḍitā,<BR>
49<BR>
Sahassantu pasākhānaṃ sākhānaṃ tāsamāsi ca,<BR>
Evaṃ āsi mahābodhi manoharasirīdharā.<BR>
50<BR>
Kaṭāhamhi mahābodhipatiṭṭhitakhaṇe mahī<BR>
Akampi; pāṭihīrāni ahesuṃ vividhāni ca.<BR>
51<BR>
Sayanādehi turiyānaṃ devesu mānusesu ca<BR>
Sādhukāraninādehi devabrahmagaṇassa ca<BR>
52<BR>
Meghānaṃ migapakkhinaṃ yakkhādanaṃ ravehi ca,<BR>
Ravehi ca mahīkampe ekakolāhalaṃ ahū.<BR>
-----------<BR>
11. [E.] Dasa <BR>
<BR>
[SL Page 100] [\x 100/]   ( <BR>
53<BR>
Bodhiyā phalapattehi chabbaṇṇarasmiyo subhā<BR>
Nikkhamitvā cakkavāḷaṃ sakalaṃ sobhayiṃsu ca.<BR>
54<BR>
Sakaṭāhā mahabodhi uggantvāna tato nahaṃ<BR>
Aṭṭhāsi himagabbhamhi sattāhāni adassanā<BR>
55<BR>
Rājā oruyha pīṭhamhā taṃ sattāhaṃ tahiṃ vasaṃ<BR>
Niccaṃ mahābodhipūjaṃ akāsi ca 12 anekadhā.<BR>
56<BR>
Atīte tamhi sattāhe sabbe himavalāhakā<BR>
Pavisiṃsu mahābodhiṃ sabbā tā 13 raṃsiyopi ca.<BR>
57<BR>
Suddhe nahasi dissittha 14 sā kaṭāhe 15 patiṭṭhitā.<BR>
Mahājanassa sabbassa mahābodhi manoramā.<BR>
58<BR>
Pavattamhi mahābodhi vividhe pāṭihāriye<BR>
Vimbhāpayantī janataṃ paṭhavītalamoruhi.<BR>
59<BR>
Pāṭihīrehi nekehi tehi so pīṇito puna.<BR>
Mahārājā mahābodhiṃ mahārajjena pūjayi<BR>
60<BR>
Mahābodhiṃ mahārajjenā'bhisiñciya pūjayaṃ<BR>
Nānāpūjāhi sattāhaṃ puna tattheva so vasī.<BR>
61<BR>
Assayujasukkapakkhe paṇṇarasauposathe<BR>
Aggahesi mahābodhiṃ; dvisattāhaccaye tato<BR>
62<BR>
Assayujakāḷapakkhe cātuddasa-uposathe<BR>
Rathe pubhe ṭhapetvāna mahābodhiṃ rathesabho<BR>
63<BR>
Pūjento 16 taṃ dinaṃ yeva upanetvā sakaṃ puraṃ<BR>
Alaṅkaritvā bahudhā kāretvā maṇḍapaṃ subhaṃ<BR>
64<BR>
Kattike 17 sukkapakkhassa dine pāṭipade tahiṃ<BR>
Mahābodhiṃ mahāsālamūle pācīnake subhe<BR>
65<BR>
 hapāpetvāna kāresi pūjā'nekā dine dine.<BR>
Gāhato sattarasame divase tu navaṅkurā<BR>
66<BR>
Sakiṃ yeva ajāyiṃsu tassā; tena narādhipo<BR>
Tuṭṭhavitto mahābodhiṃ puna rajjena pūjayi.<BR>
67<BR>
Mahārajje'bhisiñcitvā mahābodhiṃ mahissaro<BR>
Kāresi ca mahābodhipūjaṃ nānappakārakaṃ.<BR>
-----------<BR>
12. [D.] Akāresi. 13. [A.] Sahitā. 14.[E.] Dassittha. 15. [A.] Sākaṭāhā.<BR>
[S.] Sā kaṭāha. 16. [E.] Pūjayaṃ 17. [E.] Kattika.<BR>
<BR>
[SL Page 101] [\x 101/]   ( <BR>
68<BR>
Iti kusumapure sare saraṃsā<BR>
Bahuvidhavārudhajākulā visālā<BR>
Suruvirapavarorubodhipūjā<BR>
Marunaracittavikāsinī ahosīti<BR>
<BR>
Sujanappasāda - saṃvegatthāya kate mahāvaṃse<BR>
Mahābodhigahaṇo nāma<BR>
Aṭṭhārasamo paricchedo<BR>
---------<BR>
Ekūnavīsatimo paricchedo<BR>
1<BR>
Mahābodhi - rakkhanatthaṃ aṭṭhārasa rathesabho<BR>
Devakulāni datvāna aṭṭhāmaccakulāni ca <BR>
2<BR>
Aṭṭha buhmaṇakulāni aṭṭha vessakulāni 1 ca<BR>
Gopakānaṃ taracchānaṃ kuliṅgānaṃ kulāni ca<BR>
3<BR>
Tatheva pesakārānaṃ kumbhakārānameva ca<BR>
Sabbesañcāpi senīnaṃ nāgayakkhānameva ca;<BR>
4<BR>
Hema-sajjhughaṭe ceva datvā aṭṭhaṭṭha mānado<BR>
Āropetvā mahābodhiṃ nāvaṃ gaṅgāya bhūsitaṃ 2<BR>
5<BR>
Saṅghamittaṃ mahātheriṃ sahekādasabhikkhuniṃ<BR>
Tathevā'ropayitvāna ariṭṭhapamukhe pi ca<BR>
6<BR>
Nagarā nikkhamitvāna viñjhāṭavimaticca so<BR>
Tāmalittiṃ anuppatto sattāhene'va bhupati.<BR>
7<BR>
Accuḷarāhi pūjāhi devā nāgā narāpi ca<BR>
Mahābodhiṃ pūjayantā sattāhene'vu'pāgamuṃ.<BR>
8<BR>
Mahāsamuddatīramhi mahābodhiṃ mahīpati<BR>
 hapāpetvāna pūjesi mahārajjena so puna.<BR>
9<BR>
Mahābodhiṃ mahārajje abhisiñciya kāmado<BR>
Maggasirasukkapakkhe dine pāṭipade tato<BR>
10<BR>
Uccāretuṃ mahābodhiṃ tehi yeva'ṭṭhaaṭṭhahi<BR>
Sālamūlamhi dinnehi jātuggatakulehi so<BR>
-----------<BR>
1.[E.] Seṭṭhikulāni. [S.] Kulāni aṭṭha seṭhīnaṃ aṭṭha brāhmaṇakulāni ca.<BR>
2.[E.] Bhūpati. <BR>
<BR>
[SL Page 102] [\x 102/]   ( <BR>
11<BR>
Ukkhipitvā mahābodhiṃ galamattaṃ jalaṃ tahiṃ<BR>
Ogāhetvā sa nāvāya patiṭṭhāpayi sādhukaṃ.<BR>
12<BR>
Nāvaṃ āropayitvā taṃ mahātheriṃ satherikaṃ<BR>
Mahāriṭṭhaṃ mahāmaccaṃ idaṃ vacanamabravī:<BR>
13<BR>
"Ahaṃ rajjena nikkhattuṃ mahābodhimapūjayiṃ,<BR>
Evamevā'bhipūjetu rājā rajjena me sakhā."<BR>
14<BR>
Idaṃ vatvā mahārājā tīre pañjaliko ṭhito<BR>
Gacchamānaṃ mahābodhiṃ passaṃ assuni vattayi*<BR>
15<BR>
Mahābodhiviyogena dhammāsoko sasokavā<BR>
Kanditvā paridevitvā agamāsi sakaṃ puraṃ.<BR>
16<BR>
Mahābodhisamārūḷhā nāvā pakkhandi toyadhiṃ;<BR>
Samantā yojane vīci sannisīdi mahaṇṇave;<BR>
17<BR>
Pupphiṃsu pañcavaṇṇāni padumāni samantato;<BR>
Antalikkhe pavajjiṃsu anekaturiyāni ca;<BR>
18<BR>
Devatāhi anekāhi pūjā'nekā pavattitā;<BR>
Gahetuñca mahābodhiṃ nāgā'kaṃsu vikubbanaṃ;<BR>
19<BR>
Saṅghamittā mahātherī abhiññābalapāragā<BR>
Supaṇṇārūpā hutvāna te tāsesi mahorage.<BR>
20<BR>
Te tāsitā mahātheriṃ yācitvāna mahoragā<BR>
Nayitvāna mahābodhiṃ bhujaṅgabhavanaṃ tato<BR>
21<BR>
Sattāhaṃ nāgarajjena pūjāhi vividhāhi ca<BR>
Pūjayitvāna ānetvā nāvāyaṃ ṭhapayiṃsu te.<BR>
22<BR>
Tadaheva mahābodhi jambukolamidhāgamā <BR>
Devānaṃpiyatisso tu rājā lokahite rato.<BR>
23<BR>
Sumanā sāmaṇeramhā pubbe sutatadāgamo<BR>
Maggasirādidinato pabhutīva ca sādaro 4<BR>
24<BR>
Uttaradvārato yāva jambukolaṃ mahāpathaṃ<BR>
Vibhusayitvā sakalaṃ mahābodhigatāsayo<BR>
-----------<BR>
* Iṃgalaṇḍīya potthake ayampi gāthā dissati:<BR>
"Muñcamāno mahābodhirukkho dasabalassa so<BR>
Jalaṃ sahassaraṃsī (-sarasaraṃ sī) ca gacchati vata re iti."<BR>
3.[A.] Pakkhanditoddhiṃ 4. [E.] Pabhutīva sadādaro<BR>
<BR>
[SL Page 103] [\x 103/]   ( <BR>
25<BR>
Samuddāsanasālāya 5 ṭhāne ṭhatvā mahaṇṇave<BR>
Āgacchantaṃ mahābodhiṃ mahātheriddhiyā'ddasa<BR>
26<BR>
Tasmiṃ ṭhāne katā sālā pakāsetuṃ tamabbhutaṃ<BR>
Samuddāsanasālāti 6 nāmenā'sī'dha pakāṭā.<BR>
27<BR>
Mahātherānubhāvena saddhiṃ therehi tehi ca<BR>
Tadaheva'gamā rājā 7 jambukolaṃ sasenako.<BR>
28<BR>
Mahābodhāgame pītivegenu'nno udānayaṃ<BR>
Galappamāṇaṃ salilaṃ vigāhetvā suviggaho<BR>
29<BR>
Mahābodhiṃ soḷasahi kulehi saha muddhanā<BR>
Ādāyo'ropayitvāna 8 velāyaṃ maṇḍape subhe<BR>
30<BR>
 hapayitvāna laṅkindo laṅkārajjena pūjayi.<BR>
Soḷasannaṃ samappetvā kulānaṃ rajjamattano<BR>
31<BR>
Sayaṃ dovārikaṭṭhāne ṭhatvāna divase tayo<BR>
Tattheva pūjaṃ kāresi vividhaṃ manujādhipo.<BR>
32<BR>
Mahābodhiṃ dasamiyaṃ āropetvā rathe subhe<BR>
Ānayanto manussindo dumindaṃ taṃ ṭhapāpayi<BR>
33<BR>
Pācīnassa vihārassa ṭhāne ṭhānavicakkhaṇo;<BR>
Pātarāsaṃ pavattesi sasaṅghassa janassa so.<BR>
34<BR>
Mahāmahindathere'ttha kataṃ dasabalena taṃ<BR>
Kathesi nāgadamanaṃ rañño tassa asesato.<BR>
35<BR>
Therassa sutvā kāretvā saññāṇāni tahiṃ tahiṃ<BR>
Paribhuttesu ṭhānesu nisajjādīhi satthunā<BR>
36<BR>
Tivakkassa brāhmaṇassa gāmadvāre ca bhupati <BR>
 hapāpetvā mahābodhiṃ ṭhānesu tesu tesu ca<BR>
37<BR>
Suddhavālukasatthāre nānāpupphasamākule<BR>
Paggahitadhaje magge pupphagghikavibhusite 9<BR>
38<BR>
Mahābodhiṃ pūjayanto rattindivamatandito<BR>
Ānayitvā cuddasiyaṃ anurādhapurantikaṃ<BR>
39<BR>
Vaḍḍhamānakachāyāya puraṃ sādhuvibhusitaṃ<BR>
Uttarena ca dvārena 10 pūjayanto pavesiya<BR>
-----------<BR>
5.[E.] Samuddapaṇṇasālāya 6. [S.] Samuddapaṇṇasālāti 7.[A.D.]<BR>
Tadaheva mahārājā 8. [A.] Ādāyāro - 9.[E.] Pupphaagghika bhusite.<BR>
10. [E.] Uttarena duvārena.<BR>
<BR>
[SL Page 104] [\x 104/]   ( <BR>
40<BR>
Dakkhiṇena ca dvārena 11 nikkhamitvā pavesiya<BR>
Mahāmeghavanārāmaṃ catubuddhanisevitaṃ<BR>
41<BR>
Sumanasseva vacasā padesaṃ sādhusaṅkhataṃ<BR>
Pubbabodhiṭhitaṭṭhānaṃ upanetvā manoramaṃ<BR>
42<BR>
Kulehi so soḷasahi rājālaṅkāradhārihi<BR>
Orāpetvā mahābodhiṃ patiṭṭhāpetumossajī.<BR>
43<BR>
Hatthato muttamattā sā asītiratanaṃ nabhaṃ<BR>
Uggantvāna ṭhitā muñci chabbaṇṇā rasmiyo subhā.<BR>
44<BR>
Dīpe patthariyā'hacca brahmalokaṃ ṭhitā ahū<BR>
Suriyatthaṅgamanā yāva rasmiyo tā manoramā.<BR>
45<BR>
Purisā dasasahassāni 12 pasannā paṭihāriye<BR>
Vipassitvānā'rahattaṃ patvāna idha pabbajaṃ.<BR>
46<BR>
Orohitvā mahābodhi suriyatthaṅgame tato<BR>
Rohiṇiyā patiṭṭhāsi mahiyaṃ; kampi medinī.<BR>
47<BR>
Mūlāni tāni uggantvā kaṭāhamukhavaṭṭito<BR>
Vinandhantā kaṭāhaṃ taṃ otariṃsu mahītalaṃ<BR>
48<BR>
Patiṭṭhitaṃ mahābodhiṃ janā sabbe samāgatā<BR>
Gandhamālādipūjāhi pūjayiṃsu samantatato,<BR>
49<BR>
Mahāmegho pavassittha; himagabbhā samantato<BR>
Mahābodhiṃ chādayiṃsu sītalāni ghanāni ca.<BR>
50<BR>
Sattāhāni mahābodhi tahiṃ yeva adassanā<BR>
Himagabbhe sannisīdi pasādajananī jane<BR>
51<BR>
Sattāhātikkame meghā sabbe apagamiṃsu te<BR>
Mahābodhi ca dissittha, 13 chabbaṇṇā raṃsiyo pi ca.<BR>
52<BR>
Mahāmahindathero ca saṅghamittā ca bhikkhunī.<BR>
Tatthā'gañchuṃ saparisā rājā saparisopi ca<BR>
53<BR>
Khattiyā kājaraggāme candanaggāmakhattiyā<BR>
Tivakkabrāhmaṇo ceva dīpavāsī janā pi ca.<BR>
54<BR>
Devānubhāvenā'gañchuṃ mahābodhimahussukā<BR>
Mahāsamāgame tasmiṃ pāṭihāriyavimhite.<BR>
55<BR>
Pakkaṃ pācīnasākhāya pekkhataṃ pakka'makkhataṃ<BR>
Thero patantamādāya ropetuṃ rājino adā.<BR>
-----------<BR>
11. [E.] Dakkhiṇena duvārena 12. [A.] Dasahasassā 13.[E.] Dassittha<BR>
<BR>
[SL Page 105] [\x 105/]   ( <BR>
56<BR>
Paṃsūnaṃ gandhamissānaṃ puṇṇe soṇṇakaṭāhake<BR>
Makahāsanassa 14 ṭhāne taṃ ṭhapitaṃ ropa'yissaro.<BR>
57<BR>
Pekkhataṃ yeva sabbesaṃ uggantvā aṭṭha aṅkurā<BR>
Jāyiṃsū bodhitaruṇā aṭṭhaṃsu catuhatthakā;<BR>
58<BR>
Rājā te bodhitaruṇe disvā vimhitamānaso<BR>
Setacchattena pūjesi abhisekamadāsi ca.<BR>
59<BR>
Patiṭṭhāpesi aṭṭhannaṃ jambukolamhī paṭṭane<BR>
Mahābodhiṭhitaṭṭhāne nāvāyorohaṇe tadā.<BR>
60<BR>
Tivakkabrāhmaṇagāme, thūpārāme tatheva ca,<BR>
Issarasamaṇārāme, paṭhame cetiyaṅgaṇe,<BR>
61<BR>
Cetiyapabbatārāme tathā kājaragāmake<BR>
Candanagāmake cā ti ekekaṃ bodhilaṭṭhikaṃ.<BR>
62<BR>
Sesā catupakkajātā dvattiṃsa bodhilaṭṭhiyo<BR>
Samantā yojanaṭṭhāne vihāresu tahiṃ tahiṃ.<BR>
63<BR>
Dīpavāsijanasseva hitatthāya patiṭṭhite 16<BR>
Mahābodhidumindamhi sammāsambuddhatejasā<BR>
64<BR>
Anulā sā saparisā saṅghamittāya theriyā<BR>
Santike pabbajitvāna arahattamapāpuṇi.<BR>
65<BR>
Ariṭṭho so pañcasata - parivāro ca khattiyo<BR>
Therantike pabbajitvā arahattamapāpuṇī. <BR>
66<BR>
Yāni seṭṭhikulāna'ṭṭha mahābodhimidhāharuṃ<BR>
Bodhāharakulānī ti tāni tena pavuccare;<BR>
---------<BR>
67<BR>
Upāsikāvihāroti ñāte bhikkhunupassaye<BR>
Sasaṅghā saṅghamittā sā mahātherī tahiṃ vasī.<BR>
68<BR>
Agārattayapāmokkhe agāre tattha kārayi<BR>
Dvādasa;17 tesu ekasmiṃ mahāgāre ṭhapāpayi<BR>
69<BR>
Mahābodhisametāya nāvāya kupayaṭāṭhikaṃ;<BR>
Ekasmiṃ piyamekasmiṃ aarittaṃ; tehi te viduṃ 18<BR>
70<BR>
Jāte aññanikāyepi agārā 19 dvādasāpi te<BR>
Hatthāḷhakabhikkhunīhi vaḷañjiyiṃsu sabbadā.<BR>
-----------<BR>
14. [E.] Mahāāsana 15. [E.] Patiṭhāpesu maṭṭhantaṃ 16. [A.] Patiṭhita<BR>
17. Dvādase (sabbesu) 18. [E.A.] Vidū. 19. [A.D.] Agāre.<BR>
<BR>
[SL Page 106] [\x 106/]   ( <BR>
71<BR>
Rañño maṅgalahatthi so vicaranto yathāsukhaṃ<BR>
Purassa ekapassamhi kandarantamhi sītale.<BR>
72<BR>
Kadambapupphagumbante 20 aṭṭhāsi gocaraṃ caraṃ;<BR>
Hatthiṃ tattha rataṃ ñatvā akaṃsu tattha āḷhakaṃ.<BR>
73<BR>
Athe'kadivasaṃ hatthī na gaṇhi kabalāni so;<BR>
Dīpappasādakaṃ theraṃ rājā so pucchi taṃ manaṃ.<BR>
74<BR>
"Kadambapupphagumbasmīṃ 20 thūpassa karaṇaṃ karī.<BR>
Icchatī"ti mahāthero mahārājassa abravī.<BR>
75<BR>
Sadhātukaṃ tattha thūpaṃ thūpassa gharameva 21 ca<BR>
Khippaṃ rājā akāresi niccaṃ janahite rato.<BR>
76<BR>
Saṅghamittā mahātherī suññāgārābhilāsinī<BR>
Ākiṇṇattā vihārassa vussamānassa 22 tassa sā.<BR>
77<BR>
Vūddhatthinī sāsanassa bhikkhunīnaṃ hitāya ca<BR>
Bhikkhūnūpassayaṃ aññaṃ icchamānā vicakkhaṇo<BR>
78<BR>
Gantvā cetiyagehantaṃ pavicekasukhaṃ subhaṃ<BR>
Divāvihāraṃ kappesi vihārakusalā'malā.<BR>
79<BR>
Theriyā vandanatthāya rājā bhikkhunupassayaṃ<BR>
Gantvā tatht gataṃ sutvā gantvā taṃ tattha vandiya-<BR>
80<BR>
Sammoditvā tāya saddhiṃ tatthāgamanakāraṇaṃ<BR>
Tassā ñatvā adhippāyaṃ adhippāyavidū vidū <BR>
81<BR>
Samantā thūpagehassa rammaṃ bhikkhunupassayaṃ<BR>
Devānaṃpiyatisso so mahārājā akārayi.<BR>
82<BR>
Hatthāḷhakasamīpamhi kato bhikkhunupassayo<BR>
Hatthāḷhaka-vihāroti vissuto āsi tena so.<BR>
83<BR>
Sumittā saṅghamittā sā mahātherī mahāmatī<BR>
Tasmiṃ hi vāsaṃ kappesi ramme bhikkhunupassaye.<BR>
84<BR>
Evaṃ laṅkālokahitaṃ sāsanavuddhiṃ<BR>
Saṃsādhento esa mahābodhidumindo<BR>
Laṅkādīpe ramme mahāmeghavanasmiṃ<BR>
Aṭṭhā dīghaṃ kālamanekabbhutayuttoti.<BR>
<BR>
Sujanappasādasaṃvegatthāya kate mahāvaṃse<BR>
Bodhiāgamano nāma<BR>
Ekūnavīsatimo paricchedo.<BR>
---------<BR>
-----------<BR>
20.[A.] Kadambapupphī- 21.[K.] Chūpāgāramevaca 22.[K.] Vasamānassa<BR>
<BR>
[SL Page 107] [\x 107/]   ( <BR>
Vīsatimo paricchedo.<BR>
1.<BR>
Aṭṭhārasamhi vassamhi dhammāsokassa rājino<BR>
Mahāmeghavanārāme mahābodhi patiṭṭhahi.<BR>
2<BR>
Tato dvādasame vasse mahesī tassa rājino<BR>
Piyā asandhimittā sā matā sambuddhamāmakā. 1<BR>
3<BR>
Tato catutthe vassamhi dhammāsoko mahīpati<BR>
Tissarakkhaṃ 2 mahesitte ṭhapesi visamāsayaṃ.<BR>
4<BR>
Tato tu tatiye vasse sā bālā rūpamāninī<BR>
"Mayā pi ca ayaṃ rājā mahābodhiṃ mamāyati"<BR>
5<BR>
Iti kodhavasaṃ gantvā attano'natthakārikā<BR>
Maṇḍukaṇṭakayogena mahābodhimaghātayi.<BR>
6<BR>
Tatato catutthe vassamhi dhammāsoko mahāyaso<BR>
Aniccatāvasampatto sattatiṃsa samā imā.<BR>
7<BR>
Devānaṃpiyatisso tu rājā dhammaguṇe rato<BR>
Mahāvihāre navakammaṃ tathā cetayapabbate<BR>
8<BR>
Thūpārāme navakammaṃ niṭṭhāpetvā yathārahaṃ<BR>
Dīpappasādakaṃ theraṃ pucchi pucchitakovidaṃ:<BR>
9<BR>
"Kārāpessāmahaṃ bhante vihāre subahū 3 idha<BR>
Patiṭṭhapetuṃ thūpesu 4 kathaṃ lacchāmi dhātuyo?"<BR>
10<BR>
"Sambuddhapattaṃ pūretvā sumanenā'haṭā idha<BR>
Cetiyapabbate rāja, ṭhapitā atthi dhātuyo,<BR>
11<BR>
Hatthikkhandhe ṭhapetvā tā dhātuyo idha āhara"<BR>
Iti vutto sa therena tathā āhari dhātuyo.<BR>
12<BR>
Vihāre kārayitvāna ṭhāne yojanayojane<BR>
Dhātuyo tattha thūpesu nidhāpesi yathārahaṃ.<BR>
13<BR>
Sambuddhabhuttapattaṃ tu rājavatthughare 5 subhe<BR>
 hapayitvāna pūjesi nānāpūjāhi sabbadā.<BR>
14<BR>
Pañcasatehi'ssarehi mahātherassa santike<BR>
Pabbajja vasitaṭṭhāne issarasamaṇako 6 ahū.<BR>
-----------<BR>
1.[E.] Mamikā. 2.[A.D.] Nissārakkha 3. [A.] Vihāresu bahū.<BR>
[K.] Vihāre te bahū. 4. [A.] Thupe tu 5. [D.E.] Rājā vatthughare.<BR>
6. [A. -]Samaṇo.<BR>
<BR>
[SL Page 108] [\x 108/]   ( <BR>
15<BR>
Pañcasatehi vessehi mahātherassa santike<BR>
Pabbajjaja vasitaṭṭhāne tathā vessagari ahū.<BR>
16<BR>
Yā yā mahāmahindena therena vasitā guhā<BR>
Sapabbata-vihāresu 7 sā mahindaguhā ahū.<BR>
17<BR>
Mahāvihāraṃ paṭhamaṃ, dutiyaṃ cetiyavhayaṃ,<BR>
Thūpārāmantu tatiyaṃ thūpapubbaṅgamaṃ subhaṃ,<BR>
18<BR>
Catutthantu mahābodhipatiṭṭhāpanameva ca, <BR>
Thūpaṭṭhānīyabhutassa pañcamaṃ pana sādhukaṃ<BR>
19<BR>
Mahācetiyaṭhānamhi silāyūpassa cāruno,<BR>
Sambuddhagīvādhātussa patiṭṭhāpanameva ca, *<BR>
20<BR>
Issarasamaṇaṃ chaṭṭhaṃ, tissavāpintu sattamaṃ,<BR>
Aṭṭhamaṃ paṭhamaṃ thūpaṃ navamaṃ vessagirihvayaṃ<BR>
21<BR>
Upāsikavhayaṃ rammaṃ, tathā hatthāḷhakavhayaṃ<BR>
Bhakkhūnūpassaye dve'me bhikkhunīphāsukāraṇā.<BR>
22<BR>
Hatthāḷhake osaritvā bhikkhunīnaṃ upassaye<BR>
Gantvāna bhakkhusaṅghena bhattaggahaṇakāraṇā<BR>
23<BR>
Bhattasālaṃ sūpahāraṃ mahāpāḷakanāmakaṃ 8<BR>
Sabbūpakaraṇūpetaṃ sampannaparivārikaṃ;<BR>
24<BR>
Tathā bhakkhusahassassa saparakkhāramuttamaṃ<BR>
Pavāraṇāya dānañca anuvassakameva ca,<BR>
25<BR>
Nāgadīpe jambukoḷavihāraṃ, 9 tamhi paṭṭane<BR>
Tissamahāvihārañca, pācīnārāmameva ca,<BR>
26<BR>
Iti etāni kammāni laṅkājanahitatthiko<BR>
Devānampiyatasso so laṅkindo puññapaññavā<BR>
27<BR>
Paṭhame yeva vassamhi kārāpesi guṇappiyo.<BR>
Yāvajīvantu nekāni puññakammāni ācinī.<BR>
28<BR>
Ayaṃ dīpo ahū phito vijate tassa rājino;<BR>
Vassāni cattāḷasaṃ so rājā rajjamakārayi.<BR>
-----------<BR>
7. [E.K.] Sapabbate vahāre sā [A.T.] Sā pabbatavahāresu.<BR>
8. [E.D.] Mahāpāḷināmakaṃ bhattasālaṃ sūpacāraṃ subhaṃ. <BR>
9. [D.] Jambukoḷe vihāre.<BR>
* "Gīvādhātunidahitassa silāthupassāti attho" ṭīkāyaṃ.<BR>
Gīvādhātu pana mahiyaṅgaṇathūpe ito pubbe nidahitā.<BR>
Idha pana "jivadhātu" ti gahetambāti mayhaṃ mati.<BR>
<BR>
[SL Page 109] [\x 109/]   ( <BR>
29<BR>
Tassa'ccaye taṃkaṇaṭṭho uttiyo iti vassuto<BR>
Rājaputto aputtaṃ taṃ rajjaṃ kāresi sādhukaṃ.<BR>
30<BR>
Mahāmahandathero tu janasāsanamuttamaṃ<BR>
Pariyattaṃ paṭipattiṃ paṭivedhañca sādhukaṃ<BR>
31<BR>
Laṅkādīpamhi dīpetvā laṅkādīpo mahāgaṇī<BR>
Laṅkāya so satthukappo katvā laṅkāhitaṃ 10 bahuṃ<BR>
32<BR>
Tassa uttīya rājassa jayavassamhi aṭṭhame<BR>
Antovassaṃ saṭṭhivasso cetiyapabbate vasaṃ 11<BR>
33<BR>
Assayujassa māsassa sukkapakkhaṭṭhame dine <BR>
Parinibbāya, tene'taṃ dinaṃ tannāmakaṃ ahū. 12<BR>
34<BR>
(Nibbutassa mahandassa aṭṭhamiyaṃ dine pana<BR>
Tena taṃ divasaṃ nāma aṭṭhamiyā ta sammataṃ )*<BR>
35<BR>
Taṃ sutvā uttīyo rājā sokasallasamappito<BR>
Gantvāna theraṃ vanditvā kanditvā bahudhā bahuṃ<BR>
36<BR>
Āsittagandhatelāya lahuṃ sovaṇṇadoṇiyā<BR>
Theradehaṃ khīpāpetvā taṃ doṇiṃ sādhu phussitaṃ<BR>
37<BR>
Sovaṇṇakūṭāgāramhi ṭhapāpetvā alaṅkate<BR>
Kūṭāgāraṃ gāhayitvā 13 kārento sāhukīḷitaṃ 14<BR>
38<BR>
Mahatā ca janoghena āgatena tato tato<BR>
Mahatā ca baloghena kārento pūjanāvadhiṃ<BR>
39<BR>
Alaṅkatena maggena bahudhā'laṅkataṃ puraṃ<BR>
Ānayitvāna nagare cāretvā rājavīthiyo 15<BR>
40<BR>
Mahāvihāraṃ ānetvā ettha pañhambamālake<BR>
Kūṭāgāraṃ ṭhapāpetvā sattāhaṃ so mahīpati<BR>
41<BR>
Toraṇaddhajapupphehi gandhapuṇṇaghaṭehi 16 ca<BR>
Vihārañca samantā ca maṇḍitaṃ yojanattayaṃ<BR>
42<BR>
Ahū rājānubhāvena; dīpantu sakalaṃ pana<BR>
Ānubhāvena devānaṃ tathevā'laṅkataṃ ahū.<BR>
-----------<BR>
*Ayaṃ gāthā ekaccesu ta dissāti. Atthopi na ghaṭīyati.<BR>
10. [E.] Lokahitaṃ 11. [E.] Cetiyapabbate vassaṃ saddhivasso vasaṃ vasī.<BR>
12. [A.T.] Parinibbāyi so thero mahindo dīpavaḍḍhano. 13.[E.] Kūṭāgāre<BR>
Ropayitvā. 14. [E.] Sādhukīḷahaṃ. [D.] Sādhūkīḷitaṃ 15. [E.] Vīthiyā<BR>
16.[D.] Gandhapupphaghaṭehi<BR>
<BR>
[SL Page 110] [\x 110/]   ( <BR>
43<BR>
Nānāpūjaṃ kārayitvā sattāhaṃ so mahīpati 17<BR>
Puratthimadisābhāge therānaṃ baddhamālake<BR>
44<BR>
Kāretvā gandhacitakaṃ, mahāthūpaṃ padakkhaṇaṃ<BR>
Karonto tattha netvā taṃ kūṭāgāraṃ manoramaṃ<BR>
45<BR>
Citakamhi ṭhapāpetvā sakkāraṃ antimaṃ akā.<BR>
Cetiyañcettha kāresi gāhāpetvāna dhātuyo;<BR>
46<BR>
Upaḍḍhadhātuṃ gāhetvā cetiye pabbatepa ca<BR>
Sabbesu ca vihāresu thūpe kāresi khattiyo.<BR>
47<BR>
Isino dehanikkhepakataṭṭhānaṃ hi 18 tassa taṃ<BR>
Vuccate bahumānena isibhumaṅganaṃ iti<BR>
48<BR>
Tatoppabhutya'riyānaṃ samantā yojanattaye<BR>
Sarīraṃ āharitvāna tamhi desamhi ḍayhati.<BR>
---------<BR>
49<BR>
Saṅghamittā mahātherī mahābhiññā mahāmatī<BR>
Katvā sāsanakaccāni tathā lokahitaṃ bahuṃ<BR>
50<BR>
Ekūnasaṭṭhivassā sā uttiyasse'va rājino<BR>
Vassamhi navame kheme hatthāḷhakaupassaye<BR>
51<BR>
Vasantī parinibbāyi; rājā tassāpa kārayi<BR>
Therassavaya sattāhaṃ pūjāsakkāramuttamaṃ.<BR>
52<BR>
Sabbā alaṅkatā laṅkā therassa viya āsi ca.<BR>
Kūṭāgāragataṃ therīdehaṃ sattadinaccaye<BR>
53<BR>
Nikkhāmetvāna nagarā thūpārāmapuratthato<BR>
Cittasālāsamīpamhi mahābodhipadassaye 19<BR>
54<BR>
Theriyā vutthaṭhānamhi aggikaccamakārayi;<BR>
Thūpañca tattha kāresi uttiyo so mahīpati.<BR>
55<BR>
Pañcāpi te mahātherā therā'riṭṭhādayopi ca,<BR>
Tathā'nekasahassāna bhikkhū kīṇāsavāpi ca,<BR>
56<BR>
Saṅghamittappabhutayo tā ca dvādasatheriyo,<BR>
Khīṇāsavā bhikkhuniyo sahassāni bahūni ca<BR>
57<BR>
Bahussutā mahāpaññā vanayādijināgamaṃ<BR>
Jotayitvāna kālena payātānaccatāvasaṃ<BR>
-----------<BR>
17. [E.] Taṃ sattāhaṃ mahīpati. 18.[A.D.] Nakkhepaṃ kataṭṭhānamhi.<BR>
19. [A.T.D.] Padassate.<BR>
<BR>
[SL Page 111] [\x 111/]   ( <BR>
58<BR>
Dasavassāni so rājā rajjaṃ kāresi uttiyo<BR>
Evaṃ aniccatā esā sabbalokavanāsinī.<BR>
59<BR>
Taṃ etaṃ atisāhasaṃ atibalaṃ nāvāriyaṃ yo naro<BR>
Jānantopi anaccataṃ bhavagate nibbindate neva ca;<BR>
Nibbinno viratiṃ ratiṃ na kurute pāpehi puññehi ca.<BR>
Tasse'sā atimohajālabalatā, jānampa sammuyhatī ti<BR>
<BR>
Sujanappasāda-saṃvgetthāya kate mahāvaṃse<BR>
Theraparinibbāṇaṃ nāma<BR>
Vīsatimo paricchedo.<BR>
---------<BR>
Ekavīsatamo paricchedo.<BR>
1<BR>
Uttiyassa kaṇiṭṭho tu mahāsīvo tadaccaye<BR>
Dasavassāni kāresi rajjaṃ sujanasevako.<BR>
2<BR>
Bhaddasālamhi so there pasīditvā manoramaṃ<BR>
Kāresi purimāyantu vahāraṃ nagaraṅgaṇaṃ.<BR>
3<BR>
Mahāsīvakaṇaṭṭho tu sūratasso tadaccaye<BR>
Dasavassāni kāresa rajjaṃ puññesu sādaro.<BR>
4<BR>
Dakkhaṇāya disāyaṃ so vihāraṃ nagaraṅgaṇaṃ,<BR>
Purimāya hatthikkhandhañca 1, goṇṇagirakameva ca.<BR>
5<BR>
Vaṃguttare pabbatamhi pācinapabbatavhakayaṃ<BR>
Raheraka-samīpamhi tathā koḷambakāḷakaṃ 2.<BR>
6<BR>
Ariṭṭhapāde maṃgulakaṃ 3 purimāya'cchagallakaṃ 4<BR>
Garinelapanākaṇḍaṃ 5 nagarassu'tattarāya 6 tu,<BR>
7<BR>
Pañcasatāne'vamādi-vihāre puthuvīpati<BR>
Gaṅgāya orapāraṃ hi laṅkādīpe tahiṃ tahiṃ,<BR>
8<BR>
Pure rajjā ca rajje ca saṭāṭhīvassāni sādhukaṃ<BR>
Kāresi ramme dhammena ratanattayagāravo.<BR>
9<BR>
Suvaṇṇapaṇḍatasso ta nāmaṃ rajjā pure ahū<BR>
Sūratīsso ta nāmantu tassā'hu rajjapattiyā.<BR>
-----------<BR>
1. [E.] Bandhavhaṃ 2. [E.K.] Koḷambahālakaṃ, 3. [A.] Laṅkantu [E.]Makulakaṃ<BR>
4. [D.] Purame heyahālakaṃ. 5. [E.K.] Girinelavāhanakaṃ. 6.[E.] Kaṇḍa<BR>
Nagaruttarāya [A.]Nagaraṃ uttarāya<BR>
<BR>
[SL Page 112] [\x 112/]   ( <BR>
10<BR>
Assanāvikaputtā dve damaḷā sena - guttikā<BR>
Sūratissamahīpālaṃ taṃ gahetvā mahabbalā<BR>
11<BR>
Duve vīsatavassāni rajjaṃ dhammena kārayuṃ.<BR>
Te gahetvā aselo tu muṭasivassa atrajo<BR>
12<BR>
Sodariyānaṃ bhātunaṃ navamo bhātuko tato<BR>
Anurādhapure rajjaṃ dasavassāni kārayi.<BR>
---------<BR>
13<BR>
Coḷaraṭṭhā idhāgamma rajjatthaṃ ujujātiko<BR>
Eḷāro nāma damiḷo gahetvā'selabhupatiṃ<BR>
14<BR>
Vassāni cattārīsañca cattāri ca akāraya,<BR>
Rajjaṃ vohārasamaye 7 majjhatto mattasattusu.<BR>
15<BR>
Sayanassa siropasse ghaṇaṭaṃ sudīghayottakaṃ 8<BR>
Lambāpesi virāvetuṃ icchantehi vinicchayaṃ.<BR>
16<BR>
Eko putto ca dhītā ca ahesuṃ tassa rājino.<BR>
Rathena tissavāpiṃ so gacchanto bhumipālajo<BR>
17<BR>
Taruṇaṃ vacchakaṃ magge nipannaṃ sahadhenukaṃ 9<BR>
Gīvaṃ akkamma cakkena asañvicca aghātayi.<BR>
18<BR>
Gantvāna dhenu ghaṇṭaṃ taṃ ghaṭṭesi ghaṭṭitāsayā 10<BR>
Rājā teneva cakkena sīsaṃ puttassa chedayi.<BR>
19<BR>
Dijapotaṃ tālarukkhe eko sappo abhakkhayi;<BR>
Tampotamātā sakuṇī gantvā ghaṇṭamaghaṭṭayi. 20<BR>
Āṇāpetvāna taṃ rājā kucchiṃ tassa vidāḷiya<BR>
Potaṃ taṃ nīharāpetvā tāle sappamasappayi.<BR>
21<BR>
Ratanaggassa ratanattayassa 11 guṇasārataṃ<BR>
Ajānantopi so rājā cārittamanupālayaṃ<BR>
22<BR>
Cetiyapabbataṃ gantvā bhikkhusaṅghaṃ pavāriya<BR>
Āgacchanto rathagato rathassa yugakoṭiyā<BR>
23<BR>
Akāsa jinathūpassa ekadesassa bhañjanaṃ.<BR>
Amaccā "deva thūpo no tayā bhinno"ti āhu taṃ.<BR>
24<BR>
Asañvicca kate'pe'sa rājā oruyha sandanā<BR>
"Cakkena mama sīsampi chindathā"ti pathe sayī.<BR>
-----------<BR>
7.[A.T.] Rajjavohāra- 8.[A.T.] Sudīghayottakā, 9."Sahadhenuyā"ti<BR>
Yuttaraṃ. 10.[A.] Ghaṭitāya sā 11. [A.T.] Ratanattaṃ tassa ca. <BR>
<BR>
[SL Page 113] [\x 113/]   ( <BR>
25<BR>
"Parahiṃsaṃ mahārāja, satthā no neva icchati;<BR>
Thūpaṃ pākatikaṃ katvā khamāpehī" ti āhu taṃ.<BR>
26 Te ṭhapetuṃ pañcadasa pāsaṇe patate tahiṃ<BR>
Kahāpaṇasahassāni adā pañcadaseva so.<BR>
27<BR>
Ekā mahalalakā vīhiṃ sosetuṃ ātape khipi;<BR>
Devo akāle vassatvā tassā vīhiṃ atemayi.<BR>
28<BR>
Vīhiṃ gahetvā gantvā sā ghaṇṭaṃ taṃ samaghaṭṭayi.<BR>
Akālavassaṃ sutvā taṃ, vissajjetvā tamitthikaṃ<BR>
29<BR>
Rājā dhammamhi vattanto "kāle vassaṃ labhe" iti<BR>
Tassā vanicchayatthāya upavāsaṃ nipajji so.<BR>
30<BR>
Baliggāhī devaputto rañño tejena otthaṭo<BR>
Gantvā cātummahārāja-santikaṃ taṃ nivedayi.<BR>
31<BR>
Te tamādāya gantvāna sakkassa paṭivedayuṃ;<BR>
Sakko pajjuṇṇamāhūya kāle vassaṃ upādisi.<BR>
32<BR>
Baliggāhī devaputto rājino taṃ nivedayi.<BR>
Tatoppabhuti taṃrajje davā devo na vassatha.<BR>
33<BR>
Rattiṃ devo'nusattāhaṃ vassi yāmamhi majjhime;<BR>
Puṇṇāna'hesuṃ sabbattha buddakāvāṭakāni pi.<BR>
34<BR>
Agatagamanadosā muttamattena eso<BR>
Anupahatakudiṭṭhi pīdisiṃ pāpuṇi'ddhiṃ;<BR>
Agatigamanadosaṃ suddhadiṭṭhi samāno<BR>
Kathamidha hi manusso buddhimā no jaheyyā'ti<BR>
<BR>
Sujanappasādasaṃvegatthāya kate mahāvaṃse<BR>
Pañcarājako nāma<BR>
Ekavīsatimo paricchedo.<BR>
---------<BR>
Bāvīsatimo paricchedo.<BR>
1<BR>
Eḷāraṃ ghātayitvāna rājā'hu duṭṭhagāmaṇī.<BR>
Tadatthadīpanatthāya anupubbakathā ayaṃ;<BR>
2<BR>
Devānampiyatissassa rañño dutiya-bhātiko 1<BR>
Uparājā mahānāgo nāmāhu bhātuno piyo.<BR>
-----------<BR>
1. [A.D.] Bhātuko<BR>
<BR>
[SL Page 114] [\x 114/]   ( <BR>
3<BR>
Rañño devī saputtassabālā rajjābhikāminī<BR>
Uparājavadhatthāya jātavittā 2 nirantaraṃ<BR>
4<BR>
Vāpiṃ taracchanāmaṃ sā kārāpentassa pāhiṇī<BR>
Ambaṃ visena yojetvā ṭhapetvā ambamatthake.<BR>
5<BR>
Tassā putto saha gato uparājena bālako<BR>
Bhājane vivaṭe yeva taṃ ambaṃ khādiyā'marī.<BR>
6<BR>
Uparājā tato yeva sadārabalavāhano<BR>
Rakkhituṃ sakamattānaṃ rohaṇā'bhimukhoagā.<BR>
7<BR>
Yaṭṭhālayavihārasmiṃ mahesī tassa gabbhinī<BR>
Puttaṃ janesi; so tassa bhātunāmamakārayī.<BR>
8<BR>
Tato gantvā rohaṇaṃ so issaro rohaṇe'khile 3<BR>
Mahābhāgo mahāgāme rajjaṃ karesī khattiyo.<BR>
9<BR>
Kāresi so nāgamahāvihāraṃ sakanāmakaṃ;<BR>
Uddhakandarakādī ca vihāre kārayī bahū.<BR>
10<BR>
Yaṭṭhālayakatisso so tassa putto tadaccaye<BR>
Tattheva 4 rajjaṃ kāresi; tassa putto'bhayo tathā.<BR>
11<BR>
Goṭhābhayasuto kākavaṇṇatisso ti vissuto<BR>
Tadaccaye tattha rajjaṃ so akāresi khattiyo.<BR>
12<BR>
Vihāradevī nāmāsi mahesī tassa rājino<BR>
Saddhassa saddhāsampannā dhītā kalyāṇirājino.<BR>
---------<BR>
13<BR>
Kalyāṇiyaṃ narindo hi tisso namāsi khattiyo;<BR>
Devīsaññogajanitakopo tassa kaṇiṭṭhako<BR>
14<BR>
Bhīto tato palāyitvā ayytautiyanāmako<BR>
Aññattha vasi; so deso tena taṃnāmako ahū.<BR>
15<BR>
Datvā rahassalekhaṃ 5 so bhikkhuvesadharaṃ naraṃ<BR>
Pāhesi devayā;gantvā rājadvāre ṭhito tu so<BR>
16<BR>
Rājagehe arahatā bhuñjamānena sabbadā<BR>
Aññāyamāno therena rañño gharamupāgami.<BR>
-----------<BR>
2. [E.] Jātacintā 3.[E.] Rohaṇe issaro'khile 4.[A.] Tatheva.<BR>
5. [A.] Rahassaṃ lekhaṃ.<BR>
<BR>
[SL Page 115] [\x 115/]   ( <BR>
17<BR>
Therena saddhiṃ bhuñjitvā raññā saha viniggame<BR>
Pātesi bhumiyaṃ lekhaṃ pekkhamānāya deviyā.<BR>
18<BR>
Saddena tena rājā taṃ nivattitvā vilokayaṃ<BR>
Ñatvāna lekhasaṃdesaṃ kuddho therassa dummati<BR>
19<BR>
Theraṃ taṃ purisaṃ tañca mārāpetvāna kodhasā<BR>
Samuddasmiṃ khīpāpesi; kujjhitvā tena devatā<BR>
20<BR>
Samuddeno'ttharāpesuṃ taṃ desaṃ; so tu bhupati<BR>
Attano dhītaraṃ suddhaṃ deviṃ nāma surūpiniṃ<BR>
21<BR>
Likhitvā rājadhitā ti sovaṇṇukkhaliyā lahuṃ<BR>
Nisīdāpiya tattheva samuddasmiṃ visajjayi.<BR>
22<BR>
Okkantaṃ taṃ tato laṅke kākavaṇṇo mahīpati<BR>
Abhisevaya tenā'si vihāropapadavhayā.<BR>
23<BR>
Tassamahāvahārañca tathā cattalapabbataṃ<BR>
Gamiṭṭhāvālaṃ kuṭāliṃ 6 vihāre evamādike<BR>
24<BR>
Kāretvā suppasantena manasā ratanattaye<BR>
Upaṭṭhahi tadā saṅghaṃ paccayehi catubhi so.<BR>
25<BR>
Koṭipabbatanāmamhi vihāre sīlavattimā<BR>
Tadā ahu sāmaṇero nānāpuññakaro sadā.<BR>
26<BR>
Sukhenārohaṇatthāya ākāsacetayaṅgaṇe<BR>
 hapesi tīṇi sopāṇe 7 pāsāṇaphalakāni 8 so.<BR>
27<BR>
Adā pānīyadānañca, vattaṃ saṅghassa cā'karī.<BR>
Sadā kilantakāyassa tassā'bādho mahā ahū;<BR>
28<BR>
Sivikāya tamānetvā bhikkhavo katavedino<BR>
Silāpassayapariveṇe tassārāme upaṭṭhahuṃ.<BR>
29<BR>
Sadā vihāradevi sā rājagehe susaṅkhate<BR>
Purebhattaṃ mahādānaṃ datvā saṅghassa saññatā<BR>
30<BR>
Pacchābhattaṃ gandhamālaṃ bhesajja-vasanāni ca<BR>
Gāhayitvā gatā'rāmaṃ sakkaroti yathārahaṃ.<BR>
31<BR>
Tadā tatheva katvā sā saṅghattherassa santike<BR>
Nisīdi; dhammaṃ desento thero taṃ idamabravī:<BR>
-----------<BR>
6. [D.] Kūṭagaliṃ. 7. [D.] Pāsāṇe. 8. [A.] Pāsāṇaṃ phalakāni.<BR>
[D.] Sopāṇaphalakāni.<BR>
<BR>
[SL Page 116] [\x 116/]   ( <BR>
32<BR>
"Mahāsampatti tumhehi laddhā'yaṃ puññakammunā<BR>
Appamādo va kātabbo puññakamme idāni pi."<BR>
33<BR>
Evaṃ vutte tu sā āha: "kiṃ sampatti ayaṃ idha<BR>
Yesaṃ no dārakā natthi? Vañjhā sampatti tena no."<BR>
34<BR>
Chaḷabhiñño mahāthero puttalābhamavekkhiya<BR>
"Gilānaṃ sāmaṇeraṃ taṃ passa devī"ti abravī.<BR>
35<BR>
Sā gantvā'sannamaraṇaṃ sāmaṇeramavoca taṃ:<BR>
"Patthehi mama puttattaṃ; sampatta mahātī hi no"<BR>
36<BR>
Na icchatī ti ñatvāna tadatthaṃ mahatiṃ subhaṃ<BR>
Pupphapūjaṃ kārayitvā pūna yāca sumedhasā.<BR>
37<BR>
Evampa'nicchamānassa atthāyu'pāya kovidā<BR>
Nānābhesajjavatthāni saṅghe datvā'tha yāci taṃ.<BR>
38<BR>
Patthesi so rājakulaṃ; sā taṃ ṭhānaṃ anekadhā<BR>
Alaṅkaritvā vanditvā yānamāruyha pakkami.<BR>
39<BR>
Tato cuto sāmaṇero gacchamānāya deviyā<BR>
Tassā kucchimhi nabbatta; taṃ jāniya nivatti sā.<BR>
40<BR>
Rañño taṃ sāsanaṃ datvā raññā saha punāgamā;<BR>
Sarīrakiccaṃ kāretvā sāmaṇerassu'bho pi te<BR>
41<BR>
Tasmaṃ yeva pariveṇe vasantā santamānasā<BR>
Mahādānaṃ pavattesuṃ bhikkhusaṅghassa sabbadā.<BR>
42<BR>
Tasse'vaṃ dohaḷo āsi mahapuññāya devayā:<BR>
"Usabhamattaṃ 9 madhugaṇḍaṃ katvā ussīsake sayaṃ<BR>
43<BR>
Vāmetareta passena nipannā sayane subhe<BR>
Dvādasantaṃ sahassānaṃ bhikkhūnaṃ dannasesakaṃ<BR>
44<BR>
Madhuṃ bhuñjitukāmā'si; atha eḷārarājino<BR>
Yodhānamaggayodhassa sīsacchinnāsidhovanaṃ<BR>
45<BR>
Tasseva sīse ṭhatvāna pātuñceva akāmayī.<BR>
Anurādhapurasseva uppalakkhettato pana.<BR>
46<BR>
Ānītuppalamālañca amalātaṃ piḷandhituṃ." 10<BR>
Taṃ devī rājano āha; nemitte pucchi bhūpati.<BR>
-----------<BR>
9. [A.] Usabhattaṃ 10. Rasavāhiniyaṃ imā atarekapādā dissanti:<BR>
"Sinātuṃ pātumānītapānīyaṃ tissacāpiyā"iti <BR>
<BR>
[SL Page 117] [\x 117/]   ( <BR>
47<BR>
Taṃ sutvā āhu nemittā "devīputto nighātiya<BR>
Damaḷe katve'karajjaṃ sāsanaṃ jotayassata."*<BR>
48<BR>
"Edisaṃ madhugaṇḍaṃ yo dasseti tassa īdisiṃ<BR>
Sampattaṃ deti rājā"ta ghosāpesi mahīpati.<BR>
49<BR>
Goṭhasamuddavelante madhupuṇṇaṃ nakakujjitaṃ<BR>
Nāvaṃ ñatvāna ācikkhi rañño janapade 11 naro.<BR>
50<BR>
Rājā deviṃ tahiṃ netvā maṇḍapamhi susaṅkhate<BR>
Yathicchitaṃ tāya madhuṃ parabhogamakārayi.<BR>
51<BR>
Itare dohaḷe tassā sampādetuṃ mahīpati<BR>
Veḷusumananāmaṃ taṃ yodhaṃ tattha niyojayī.<BR>
52<BR>
So'nurādhapuraṃ gantvā rañño maṅgalavājino.<BR>
Gopakena akā mettiṃ, tassa kiccañca sabbadā.<BR>
53<BR>
Tassa vissatthataṃ ñatvā pātova 12 uppalāna'siṃ 13<BR>
Kadambanadayā tīre ṭhapetvāna asaṅkito<BR>
54<BR>
Assaṃ netvā tamāruyha gaṇhitvā uppalāna'siṃ<BR>
Nivedayitvā attānaṃ assavegena pakkama.<BR>
55<BR>
Sutvā rājā gahetuṃ taṃ mahāyodhamapesayi;<BR>
Dutīyaṃ samanmataṃ assaṃ āruyha so nudhāvi taṃ.<BR>
56<BR>
So gumbanissito assapiṭṭhe yeva nasīdiya<BR>
Entassa piṭṭhito tassa ubbayhāsiṃ pasārayi.<BR>
57 Assavegena yantassa sīsaṃ chijji, ubho haye 14<BR>
Sīsañcādāya sāyaṃ so mahāgāmamupāgami.<BR>
58<BR>
Dohaḷe te ca sā devī paribhuñji nayathāruciṃ<BR>
Rājā yodhassa sakkāraṃ kārāpesi yathārahaṃ.<BR>
-----------<BR>
* Rasavāhiniyaṃ pana visadisā tayo gāthā:<BR>
47 "Sūravīrabalūpeto merusāro guṇākaro<BR>
Dhīro sumati - vikkanto putto te deva jāyati.<BR>
<BR>
Dvantiṃsadamiḷe hantvā katvā yuddhaṃ asādisaṃ<BR>
Vase katvānimaṃ laṃkaṃ ekarajjaṃ karissati.<BR>
<BR>
Anurādhapure ramme vasanto sāsanaṃ imaṃ<BR>
Sobhessati yathāsokadhammarājāva sāsanaṃ."<BR>
<BR>
11. [E.T.] Jānapado 12. [A.T.] Ca 13. Uppalāni + asiṃ<BR>
14. [A.] Bhaye<BR>
<BR>
[SL Page 118] [\x 118/]   ( <BR>
59<BR>
Sā devī samaye dhaññaṃ janayī puttamuttamaṃ;<BR>
Mahārājakule tasmiṃ ānando ca mahā ahū.<BR>
60<BR>
Tassa puññānubhāvena tadaheva upāgamuṃ<BR>
Nānāratanasampuṇṇā sattanāvā tato tato.<BR>
61<BR>
Tasseva puññatejena chaddantakulato karī<BR>
Hatthicchāpaṃ āharitvā ṭhapetvā idha pakkami.<BR>
62<BR>
Taṃ titthasaratīramhi 15 disvā gumbantare ṭhitaṃ<BR>
Kaṇḍulavehā 16 bālisiko rañño ācikkhi tāvade.<BR>
63<BR>
Pesetvā'cariye rājā tamāṇāpiya posayi;<BR>
Kaṇḍulo 16 iti ñāyittha diṭṭhattā kaṇḍulena so.<BR>
64<BR>
"Suvaṇṇabhājanādīnaṃ puṇṇā nāvā idhāgatā"<BR>
Iti rañño nivedasuṃ; rājā tānā'harāpayi.<BR>
65<BR>
Puttassa nāmakaraṇe maṅgalamha mahīpati<BR>
Dvādasasahassasaṅkhaṃ bhikkhusaṅghaṃ namantiya 17<BR>
66<BR>
Evaṃ cintesi "yadi me putto laṅkātale'khile<BR>
Rajjaṃ gahetvā sambuddhasāsanaṃ jotayissati'<BR>
67<BR>
Aṭṭhuttarasahassaṃ ca bhakkhavo pavisantu ca;<BR>
Sabbe te uddhapattañca cīvaraṃ pārupantu ca;*<BR>
68<BR>
Paṭhamaṃ dakkhiṇaṃ pādaṃ ummāranto ṭhapentu ca;<BR>
Ekacchatattayutaṃ dhammakarakaṃ nīharantu ca;<BR>
69<BR>
Gotamo nāma thero ca patigaṇhātu puttakaṃ,<BR>
So va saraṇasakkhāyo detu" sabbaṃ tathā ahu.<BR>
70<BR>
Sabbaṃ namittaṃ dasvāna tuṭṭhacatto mahīpata<BR>
Datvā saṅghassa pāyāsaṃ nāmaṃ puttassakārayi:<BR>
71<BR>
Mahāgāme nāyakattaṃ pitunāmañca attano<BR>
Ubho katvāna ekajjhaṃ gāmaṇī abhayo iti.<BR>
72<BR>
Mahāgāmaṃ pavasitvā, navame davase tato<BR>
Saṅgamaṃ deviyākāsi; tena gabbhamagaṇhi sā.<BR>
-----------<BR>
15. [E.] Tatthaparatīramha. 16. [E.D.] Kaṇḍulo nāma. 17. [A.D.]<BR>
Nimantaya. * Āyatamattaṃ (=āyatapaṭṭaṃ?) Uddhamukhamekava katvā<BR>
Pārupantu cāta vuttaṃ hota" ṭīkā<BR>
<BR>
[SL Page 119] [\x 119/]   ( <BR>
73<BR>
Kāle jātaṃ sutaṃ rājā tassanāmaṃ akārayi.<BR>
Mahatā parihārena 18 ubho vaḍḍhiṃsu dārakā.<BR>
74<BR>
Sitthappavesamaṅgalakāle dvinnampa sādaro<BR>
Bhikkhusatānaṃ pañcannaṃ dāpayitvāna pāyasaṃ<BR>
75<BR>
Tehi upaḍḍhe bhuttamha gahetvā thokathokakaṃ<BR>
Sovaṇṇasarakene'saṃ devayā saha bhupati<BR>
76<BR>
"Sambuddhasāsanaṃ tumhe yadi chaḍḍhetha puttakā <BR>
Mā jīratu kucchigataṃ idaṃ vo"ta adāpaya.<BR>
77<BR>
Vaññāya bhāsitatthaṃ te ubho rājakumārakā<BR>
Pāyāsaṃ taṃ abhuñjaṃsu tuṭṭhacittā'mataṃ viya.<BR>
78<BR>
Dasadvādasavassesu tesu vīmaṃsanatthiko<BR>
Tatheva bhikkhū bhojetvā tesaṃ ucchiṭṭhamodanaṃ<BR>
79<BR>
Gāhayitvā taṭṭakena ṭhapāpetvā tadantake<BR>
Tibhāgaṃ kārayatvāna idamāha mahīpati:<BR>
80<BR>
"Kuladevatānaṃ no tātā bhikkhūnaṃ vimukhā mayaṃ<BR>
Nahessāmā"ta cintetvā bhāgaṃ bhuñjathi'manta ca,<BR>
81<BR>
"Dve bhātaro mayaṃ niccaṃ aññamaññamadūbhakā<BR>
Bhavassamā"ti cintetvā bhāgaṃ bhuñchathamantī ca;<BR>
82<BR>
Amataṃ viya bhuñjaṃsu te dve bhāge ubho pica.<BR>
"Na yujjhissāma damiḷehi" iti bhuñjathi'maṃ iti<BR>
83<BR>
Evaṃ vutte tu tasso so pāṇinā khapi bhojanaṃ;<BR>
Gāmaṇī bhattapaṇḍaṃ tu khipitvā sayanaṃ gato<BR>
84<BR>
Saṃkucitvā hatthapādaṃ nipajja sayane sayaṃ.<BR>
Devī gantvā tosayantī gāmaṇiṃ etadabravī:<BR>
85<BR>
"Pasāritaṅgo sayane kiṃ na sesi sukhaṃ suta?"<BR>
"Gaṅgāpāramhi damaḷā; ito goṭhamahodadhi;<BR>
86<BR>
Kathaṃ pasāritaṅgo'haṃ nipajjāmī"ti so bravī.<BR>
Sutvāna tassādhippāyaṃ tuṇhī āsa mahīpati.<BR>
87<BR>
So kamenā'bhivaḍḍhanto ahu soḷasavassiko<BR>
Puññavā yasavā dhīmā 19 tejobalaparakkamo.<BR>
-----------<BR>
18. [E.] Parivārena 19. [E.D.] Dhitimā. <BR>
[SL Page 120] [\x 120/]   ( <BR>
88<BR>
Calācalāyaṃ gatiyaṃ hi pāṇino<BR>
Upenti puññena yathāruciṃ gatiṃ, itīti mantvā satataṃ mahādaro<BR>
Bhaveyya puññūpavayamhi buddhimā ti<BR>
Sujanappasādasaṃvegatthāya kate mahāvaṃse<BR>
Gāmaṇīkumārasūti nāma<BR>
Bāvīsatimo paricchedo.<BR>
---------<BR>
Tevīsatimo paricchedo<BR>
1<BR>
Balalakkhaṇarūpehi tejojavaguṇehi ca<BR>
Aggo ahu mahākāyo so ca kaṇḍulavāraṇo 1<BR>
2<BR>
Nandimitto suranimilo mahāsoṇo goṭhayimbaro<BR>
Therputtābhayo bharaṇo veḷusumano tatheva ca<BR>
3<BR>
Khañjadevo phussadevo labhiyyavasabho pi ca<BR>
Ete dasa mahāyodhā tassā'hesuṃ mahabbalā.<BR>
4<BR>
Ahū eḷārarājassa mitto nāma camūpata,<BR>
Tassa kammantagāmamhi pācīnakhaṇḍarājiyā<BR>
5. Cittapabbatasāmantā ahū bhaginiyā suto<BR>
Kosohitavatthaguyho mātulasseva nāmako.<BR>
6<BR>
Dūrampa parisappantaṃ daharaṃ taṃ kumārakaṃ<BR>
Ābajjha nandiyā kaṭyaṃ 2 nisadamha abandhisuṃ;<BR>
7<BR>
Nasadaṃ kaḍḍhato tassa bhumiyaṃ parisakappato<BR>
Ummārātikkame nandi sā jijjati yato, tato<BR>
8<BR>
Nandimitto ti ñāyittha; dasanāgabalo ahū<BR>
Vuddho nāgaramāgamma so upāṭṭhāsi mātulaṃ.<BR>
9<BR>
Thūpādasu asakkāraṃ karonte damaḷe tadā <BR>
Ūruṃ akkamma pādena hatthena itarantu so<BR>
10<BR>
Gahetvā sampadāḷetvā bahikkhipati thāmavā;<BR>
Devā antaradhāpenti tena khittaṃ kalebaraṃ.<BR>
-----------<BR>
1. [K.] Kuṇḍala - (sababattha) 2. [E.] Kaṭiyā.<BR>
<BR>
[SL Page 121] [\x 121/]   ( <BR>
11<BR>
Damaḷānaṃ khayaṃ disvā rañño ārocayiṃsu taṃ 3<BR>
"Sahoḍḍaṃ 4 gaṇhathetaṃ"ti vuttā kātuṃ na sakkhisuṃ*<BR>
12<BR>
Cintesi nandimitto so "evampa karato mama<BR>
Janakkhayo kevalaṃ ha, natthi sāsanajotanaṃ.<BR>
13<BR>
Rohaṇe khattiyā santi pasannā ratanattaye,<BR>
Tattha katvā rājasevaṃ gaṇhitvā damiḷe khile<BR>
14<BR>
Rajjaṃ datvā khattiyānaṃ jotessaṃ buddhasāsanaṃ."<BR>
Iti gantvā gāmaṇissa taṃ kumārassa sāvayi.<BR>
15<BR>
Mātuyā mantayitvā so sakkāraṃ tassa kārayi.<BR>
Sakkato nandimitto so yodho vasi tadantike.<BR>
16<BR>
Kākavaṇṇo tissarājā vāretuṃ damiḷe sadā<BR>
Mahāgaṅgāya titthesu rakkhaṃ sabbesu kārayi.<BR>
---------<BR>
17<BR>
Ahū dīghābhayo nāma rañño'ññabhariyāsuto;<BR>
Kacchakatitthe gaṅgāya tena rakkhamakārayi.<BR>
18<BR>
So rakkhākaraṇatthāya samantā yojanadvaye<BR>
Mahākulamhā ekekaṃ puttaṃ āṇāpayī tahaṃ<BR>
19<BR>
Koṭṭhivāle 5 janapade gāme khaṇḍakaviṭṭhike 6<BR>
Sattaputto kulapati saṅgho nāmā'si issaro.<BR>
20<BR>
Tassāpi dūtaṃ pāhesa rājaputto sutatthiko;<BR>
Sattamo nimiḷo nāma dasahatthabalo suto;<BR>
21 Tassa akammasīlattā khīyantā chapi bhātaro<BR>
Rocayuṃ tassa gamanaṃ, na tu mātā pitā pana.<BR>
22<BR>
Kujjhitvā sesabhātunaṃ pāto yeva niyojanaṃ<BR>
Gantvā sūruggame yeva rājaputtaṃ apassi so.7<BR>
23<BR>
So taṃ vimaṃsanatthāya dūre 8 kicce niyojayi:<BR>
"Cetiyapabbatāsanne dvāramaṇḍalagāmake<BR>
24<BR>
Brāhmaṇokuṇḍalo 9 nāma vajjate me sahāyako;<BR>
Samuddapāre bhaṇḍāni tassa vajjanti santike;<BR>
-----------<BR>
*Rasavāhaniyaṃ: "damiḷānaṃ khayaṃ disvā janā rañño nivedayuṃ<BR>
Sahasā gaṇhathe'taṃta rājā tesaṃ niyojayi."<BR>
3.[K.] Te 4.[A.] Sayodhā 5.[K.@]Kāṭagāme 6.[K.] Maṇḍalavattake<BR>
7.[E.D.] Taṃ 8. [K.] Dūtakicce 9. [K.] Kuṇḍalī<BR>
<BR>
[SL Page 122] [\x 122/]   ( <BR>
25<BR>
Gantvā taṃ tena dinnāni bhaṇḍakāni idhā'hara"<BR>
Iti vatvāna bhojetvā lekhaṃ datvā visajjayi.<BR>
26<BR>
Tato navayojanaṃ hiṃ anurādhapuraṃ idaṃ;<BR>
Pubbaṇhe yeva gantvāna so taṃ brāhmaṇamaddasa.<BR>
27<BR>
"Nahātvā vāpiyaṃ tāta ehī" tī āha brāhmaṇo.<BR>
Idhānā'gatapubbattā nahātvā tassavāpiyaṃ<BR>
28<BR>
Mahābodhiñca pūjetvā thūpārāme ca cetiyaṃ<BR>
Nagarampavisitvāna passitvā 10 sakalaṃ puraṃ<BR>
29<BR>
Āpaṇā gandhamādāya uttaradvārato tato<BR>
Nikkhammu'ppalakhettamhā gaṇhitvā uppalāni ca<BR>
30<BR>
Upāgami brāhmaṇaṃ taṃ; puṭṭho tenā'ha so gatiṃ<BR>
Sutvā so brāhmaṇo tassa pubbāgamamidhāgamaṃ<BR>
31<BR>
Vimhito cantayī evaṃ "purisājāniyo ayaṃ;<BR>
Sace jāneyya eḷāro imaṃ hatthe karissati;<BR>
32 Tasmā'yaṃ damiḷāsante vāsetuṃ neva arahati,<BR>
Rājaputtassa pituno santike vāsamarahati,"<BR>
33<BR>
Evamevaṃ likhitvāna lekhaṃ tassa samappayī;<BR>
Puṇṇavaḍḍhanavatthāni paṇṇākāre bahū pi ca 11<BR>
34<BR>
Datvā taṃ bhojayitvā ca pesesi sakhisantikaṃ.<BR>
So vaḍḍhamānacchāyāyaṃ gantvā rājasutantikaṃ<BR>
35<BR>
Lekhañca paṇṇākāre ca rājaputtassa appayi.<BR>
Tuṭṭho āha "sahassena pasādetha ima"nti so.<BR>
36<BR>
Issaṃ kariṃsu tassa'ññe rājaputtassa sevakā;<BR>
So taṃ dasasahassenapasādāpesi dārakaṃ.<BR>
37<BR>
Tassa kesaṃ 12 likhipetvā gaṅgāyeva nahāpiya<BR>
Puṇṇavaḍḍhanavatthayugaṃ 13 gandhamālañca sundaraṃ<BR>
Acchādetvā vilimpetvā maṇḍayitvā surūpakaṃ*<BR>
38<BR>
Sīsaṃ dukūlapaṭṭena veṭhayitvā upānayuṃ;<BR>
Attano parihārena bhattaṃ tassa adāpayi.<BR>
-----------<BR>
9.[A E D] yojanamhi 10 [A D] passītuṃ 11 [A] bahūnipi 12. Kese ti<BR>
Yuttataraṃ. 13. [A.] Puṇṇavaḍḍhaṃ.<BR>
* Ime dve pādā sabbesu ūno, aññatra kambojamahāvaṃsā.<BR>
<BR>
[SL Page 123] [\x 123/]   ( <BR>
39<BR>
Attano dasasahassaagghanaṃ sayanaṃ subhaṃ<BR>
Sayanatthaṃ adāpesi tassa yodhassa khattiyo. 40<BR>
So sabbaṃ ekato katvā netvā mātāpitantikaṃ<BR>
Mātuyā dasasahassaṃ, sayanaṃ pituno adā.<BR>
41<BR>
Taṃ yeva rattiṃ āgantvā rakkhaṭṭhāne adassayī;<BR>
Pabhāte rājaputto taṃ sutvā tuṭṭhamano ahu.<BR>
42<BR>
Datvā paricchadaṃ tassa parivārajanaṃ tathā<BR>
Datvā dasasahassāni pesesi pitusantakaṃ.<BR>
43<BR>
Yodho dasasahassāni netvā mātāpitantikaṃ<BR>
Tesaṃ datvā kākavaṇṇatissarājamupāgami.<BR>
44<BR>
So gāmaṇikumārassa tamappesi mahīpati,<BR>
Sakkato suranimilo yodho vasi tadantike.<BR>
---------<BR>
45<BR>
Kuḷumbarikaṇṇikāyaṃ hundarīvāpigāmake<BR>
Tissassa aṭṭhamo putto ahosi soṇanāmako.<BR>
46<BR>
Sattavassikakālepi tālagacche aluñci so;<BR>
Dasavassikakālamhi tāle luñci mahabbalo<BR>
47<BR>
Kālena so 14 mahāsoṇo dasahatthibalo ahu.<BR>
Rājā taṃ tādisaṃ sutvā gahetvā pitusanatikā<BR>
48<BR>
Gāmaṇissa kumārassa adāsi posanatthiko.<BR>
Tena so laddhāsakkāro yodho vasi tadantike.<BR>
---------<BR>
49<BR>
Girināme janapade gāme niccelaviṭṭhike 15<BR>
Dasahatthibalo āsi mahānāgassa atrajo;<BR>
50<BR>
Lakuṇṭakasarīrattā ahu goṭhakanāmako;<BR>
Karonti keḷiparihāsaṃ tassa jeṭṭhā cha bhātaro.<BR>
51<BR>
Te gantvā māsakhettatthaṃ koṭṭayitvā mahāvanaṃ<BR>
Tassa bhāgaṃ ṭhapetvāna gantvā tassa nivedayuṃ.<BR>
52<BR>
So gantvā taṃ khaṇaṃ yeva rukkhe imbarasaññite<BR>
Luñcitvāna samaṃ katvā bhūmiṃ gantvā nivedayi.<BR>
53<BR>
Gantvāna bhātaro tassa disvā kammantamabbhutaṃ<BR>
Tassa kammaṃ kittayantā āgacchiṃsu tadantikaṃ.<BR>
-----------<BR>
14.[E.]Kāle sopi. 15.[E.] Niṭṭhulaviṭṭhike. [D.] Niccalaviṭṭhike. [K.] Niṭṭhula<BR>
Cittake. [R.] Niṭṭhīlaviṭṭhike.<BR>
<BR>
[SL Page 124] [\x 124/]   ( <BR>
54<BR>
Tadupādāya so āsi goṭhayimbaranāmako.<BR>
Tatheva rājā pahesi tampi gāmaṇisantikā.<BR>
---------<BR>
55<BR>
Koṭipabbatasāmantā 16 kittigāmamhi 17 issaro<BR>
Rohaṇo nāma gahapati jātaṃ puttakamattano<BR>
56<BR>
Samānanāmaṃ kāresi goṭhakābhayarājino.<BR>
Dārako so balī āsi; dasadvādasavassiko<BR>
57<BR>
Asakkuneyyapāsāṇe uddhattuṃ 18 catupañcahi<BR>
Kīḷamāno khipi tadā so kīḷāguḷake viya.<BR>
58<BR>
Tassa soḷasavassassa pitā gadamakārayi<BR>
Aṭṭhatiṃsaṅgulāvaṭṭaṃ, soḷasahatthadīghakaṃ;<BR>
59<BR>
Tālānaṃ nāḷikerānaṃ khandhe āhacca tāya so<BR>
Te pātayitvā teneva yodho so pākaṭo ahu.<BR>
60<BR>
Tatheva rājā pāhesi tampi gāmaṇisantike.<BR>
Upaṭṭhāko mahāsammattherassā'si pitā pana;<BR>
61<BR>
So mahāsummatherassa dhammaṃ sutvā kuṭumbiko<BR>
Sotāpattiphalaṃ patto vihāre koṭapabbate.<BR>
62<BR>
So tu 19 sañjātasaṃvego ārovetvāna rājino<BR>
Datvā kuṭumbaṃ puttassa pabbajī therasantike.<BR>
63<BR>
Bhāvanaṃ anuyuñjitvā arahattamapāpuṇi;<BR>
Putto tena'ssapaññāyi theraputtābhayo iti.<BR>
---------<BR>
64<BR>
Kappakandaragāmamhi kumārassa suto ahu<BR>
Bharaṇo nāma so kāle dasadvādasavassike 20<BR>
65<BR>
Dārakehi vanaṃ gantvā'nubandhitvā sase bahū<BR>
Pādena paharitvāna dvikhaṇḍaṃ 21 bhūmiyaṃ khipī.<BR>
66<BR>
Gāmikehi vanaṃ gantvā soḷasavassiko pana<BR>
Tatheva pātesi lahuṃ migagokaṇṇasūkare.<BR>
67<BR>
Bharaṇo so mahāyodho teneva pākaṭo ahu;<BR>
Tatheva rājā vāsesi tampi gāmaṇisantike.<BR>
---------<BR>
68<BR>
Girināme janapade kuṭumbiyaṅgaṇagāmake 22<BR>
Kuṭumbī vasabho nāma ahosi tattha sammato.<BR>
-----------<BR>
16. [E.K.] Koṭapabbata. 17. [D.R.] Kattigāmamhi 18.[D.]Uccātuṃ.<BR>
19. [E.] Taṃ. 20.[A.E.] Vassiko. 21.[F.] Dvīkheṇḍa. 22.[A.]Kuṭiyaṅgaṇa.<BR>
<BR>
[SL Page 125] [\x 125/]   ( <BR>
69<BR>
Veḷo jānapado tassa, sumano giribhojako,<BR>
Sahāyassa sute jāte paṇṇākārapurassarā<BR>
70<BR>
Gantvā ubho sakaṃ nāmaṃ dārakassa akārayuṃ.<BR>
Taṃ vuddhaṃ 18 attano gehe vāsesi giribhojako<BR>
71<BR>
Tasse'ko sindhavo posaṃ 19 kañci nā'rohituṃ adā,<BR>
Disvā tu veḷusumaṇaṃ "ayaṃ ārohako mama *<BR>
72<BR>
Anurūpo"ti cintetvā pahaṭṭho hesitaṃ akā.<BR>
Taṃ ñatvā bhojako "assaṃ ārohā"ti tamāha so;<BR>
73<BR>
So assaṃ āruhitvā taṃ sīghaṃ dhāvayi 20 maṇḍale,<BR>
Maṇḍale sakale asso ekābaddho adissi so<BR>
74<BR>
Nisīdi dhāvato cassa vassahāro'va 21 piṭṭhiyaṃ<BR>
Moveti pi uttariyaṃ bandhati 22 pi anādaro<BR>
75<BR>
Taṃ disvā parisā sabbā ukkuṭṭhiṃ sampavattayi.<BR>
Datvā dasasahassāni tassa so giribhojako<BR>
76<BR>
Rājānucchaviko'yaṃ ti haṭṭho rañño adāsi taṃ.<BR>
Rājā taṃ veḷusumanaṃ attano yeva santike<BR>
77<BR>
Kāretvā tassa sakkāraṃ vāsesi bahumānayaṃ.<BR>
---------<BR>
Nakulanagarakaṇṇikāyaṃ 23 gāme mahindadoṇike 24<BR>
78<BR>
Abhayassa'ntimo putto devo nāmā'si thāmavā;<BR>
Īsakaṃ pana khañjattā khañjadevoti taṃ viduṃ.<BR>
79<BR>
Migavaṃ gāmavāsīhi saha gantvāna so tadā<BR>
Mahise anubandhitvā mahante uṭṭhituṭṭhite<BR>
80<BR>
Hatthena pāde gaṇhitvā bhametvā sīsamatthake<BR>
Āsumha bhumiṃ cuṇṇeti 25 tesaṃ aṭṭhīni māṇavo.<BR>
81<BR>
Taṃ pavattiṃ suṇitvā va khañjadevaṃ mahīpati<BR>
Vāsesi āharāpetvā gāmaṇisse'va santike.<BR>
---------<BR>
82<BR>
Cittalapabbatāsanne gāme kapiṭṭhanāmake 26<BR>
Uppalassa suto āsi phussadevo ti nāmako.<BR>
-----------<BR>
*"Giribhojakassa ekoso sindhavo'si mahabbalo <BR>
Attano piṭṭhiyaṃ so hi kaṃci nārohituṃ adā"<BR>
(Rasavāhiniyaṃ)<BR>
18.[A.] Puttaṃ. 19.[E.D.] Purisaṃ 20.[E.] Dhāvesi 21.[E.] Vassahāraṃva,<BR>
[A.]Vassahārova. 22.[A.D.] Bandheti. 23. [A.] Nakulanagarakkhāyaṃ<BR>
24.[A.E.] Mahisadoṇike. 25.[E.]Āsumhi bhumiṃ cuṇṇetvā. <BR>
26.[E.] Gaviṭanāmake<BR>
<BR>
[SL Page 126] [\x 126/]   ( <BR>
83<BR>
Gantvā saha kumārehi vihāraṃ so kumārako<BR>
Bodhiyā pūjitaṃ saṅkhaṃ ādāya dhami thāpasā 27;<BR>
84<BR>
Asanīpātasaddova saddo tassa mahā ahu;<BR>
Ummattā viya āsuṃ te bhītā sabbe pi dārakā*<BR>
85<BR>
Tena so āsi ummādaphussadevo ti pākaṭo.<BR>
Dhanusippaṃ akāresi tassa vaṃsāgataṃ pitā +;<BR>
86<BR>
Saddavedhī vijjuvedhī vālavedhī ca so ahu.<BR>
Vālukāpuṇṇasakaṭaṃ, baddhavammasataṃ tathā,<BR>
87<BR>
Asanodumbaramayaṃ aṭṭhasoḷasaaṅgulaṃ<BR>
Tathā ayo-lohamayaṃ paṭṭaṃ dvicaturaṅgulaṃ<BR>
88<BR>
Nibbedhayati kaṇḍena; kaṇḍo tena visajjito<BR>
Thale aṭṭhusabhaṃ yāti, jale tu usabhaṃ pana.<BR>
89<BR>
Taṃ suṇitvā mahārāja pavattīṃ pitusantikā<BR>
Tampi āṇāpayitvāna gāmaṇimhi avāsayi.<BR>
---------<BR>
90<BR>
Tulādhāranagāsanne 28 vihāravāpigāmake<BR>
Mattakuṭumbissa suto 29 ahū vasabhanāmako;<BR>
91<BR>
Taṃ sujātasarīrattā labhiyyavasabhaṃ viduṃ.<BR>
So vīsavassuddesamhi mahākāyabalo ahū. <BR>
92 Ādāya so katipaye purise yeva ārahi<BR>
Khettatthiko mahāvāpiṃ; karonto taṃ mahabbalo<BR>
93<BR>
Dasahi dvādasahi vā vahitabbe narehi pi<BR>
Vahanto paṃsupiṇḍe so lahuṃ vāpiṃ samāpayi.<BR>
94<BR>
Tena so pākaṭo āsi; tampi ādāya bhumipo<BR>
Datvā taṃ tassa sakkāraṃ gāmaṇissa adāsi taṃ.<BR>
95<BR>
Vasabhodakavāro ti taṃ khettaṃ pākaṭaṃ ahū.<BR>
Evaṃ labhiyyavasabho vasi gāmaṇisantike.<BR>
----------0<BR>
* Rasavāhiniyaṃ imā adhikā:- "catuppadā vibhaṃgā ca bhamiṃsu cakitā vane."<BR>
+ Rasavāhiniyaṃ: "hatthassatharusippaṃ so sikkhāpesi sakaṃ sutaṃ<BR>
Dhanusippaṃ ca sikkhesi tassa vaṃsāgataṃ pitā" (sundaratarā.)<BR>
Rasavāhiniyaṃ: "sokamenābhivaḍḍhanto āsi visativassiko<BR>
Dasanāgabalo āsi tharusippe ca kovido"<BR>
27.[D.] Thāmavā. 28.[E.D.R.] Tulādhārapabbatāsanne. <BR>
29.[E.D.] Mattakuṭumbino putto.<BR>
<BR>
[SL Page 127] [\x 127/]   ( <BR>
96<BR>
Mahāyodhānametesaṃ dasantampi mahīpati<BR>
Puttassa sakkārasamaṃ sakkāraṃ kārayī tadā.<BR>
97<BR>
Āmantetvā mahāyodhe dasāpi ca 30 disampati<BR>
"Yodhe dasadase'keko esathā"ti udāhari;<BR>
98<BR>
Te tathevā'nayuṃ yodhe; punarā'ha mahīpati<BR>
Tassa yodhasatassāpi tatheva pariyesituṃ.<BR>
99<BR>
Tathā te pā'nayuṃ yodhe; tesampāha 31 mahīpati<BR>
Puna yodhasahassassa tatheva pariyesituṃ.<BR>
100<BR>
Thatā te pā'nayuṃ yodhe; sabbe sampiṇḍitā tu te<BR>
Ekādasasahassāni yodhā, sataṃ 32 tathā dasa. *<BR>
101 Sabbe te laddhasakkārā bhumipālena sabbadā<BR>
Gāmaṇiṃ rājaputtaṃ taṃ vasiṃsu parivāriya.<BR>
102<BR>
Iti sucaritajātamabbhutaṃ<BR>
Suṇiya naro matimā sukhatthiko<BR>
Akusalapathato parammukho<BR>
Kusalapathe'hirameyya sabbadā-ti.<BR>
<BR>
Sujanappasādasaṃvegatthāya kate mahāvaṃse<BR>
Yodhalābho nāma<BR>
Tevīsatimo paricchedo.<BR>
---------<BR>
<BR>
Catuvīsatimo paricchedo.<BR>
1<BR>
Hatthassatharukammassa kusalo katupāsano<BR>
So gāmaṇī rājasuto mahāgāme vasī tadā.<BR>
2<BR>
Rajā rājasutaṃ tissaṃ dīghavāpimhī vāsayi<BR>
Ārakkhituṃ janapadaṃ sampannabalavāhanaṃ<BR>
3<BR>
Kumāro gāmaṇī kāle sampassanto balaṃ sakaṃ<BR>
"Yujjhissaṃ damiḷehī"ti piturañño kathāpayi.<BR>
4<BR>
Rājā taṃ anurakkhanto "oragaṅgaṃ alaṃ" iti<BR>
Vāresi yāva tatiyaṃ; so tatheva kathāpayi.<BR>
-----------<BR>
30. [E.S.] Te dasāpi 31. [E.] Tassapā'ha 32. [A.] Sata.<BR>
* Rasavahiniyaṃ: "ekādasasahassaṃ ca dasuttarasataṃ pi ca<BR>
Ahesuṃ piṇḍitā yodhā mahābalaparakkamā,"<BR>
<BR>
[SL Page 128] [\x 128/]   ( <BR>
5<BR>
"Pitā me puriso honto ne'vaṃ 1 vakkhati, teni'daṃ<BR>
Pilandhatu"ti pesesi itthālaṅkāramassa so.<BR>
6<BR>
Rājā'ha tassa kujjhitvā "karotha hemasaṅkhaliṃ,<BR>
Tāya naṃ bandhayissāmi, nā'ññathā rakkhiyo hi so"<BR>
7<BR>
Palāyitvāna malayaṃ kujjhitvā pituno agā;<BR>
Duṭṭhattāyeva pitari āhu taṃ duṭṭhagāmaṇiṃ<BR>
8<BR>
Rājā'tha ārabhī kātuṃ mahāmaṅgalacetiyaṃ 2<BR>
Niṭṭhite cetiye saṅghaṃ sannipātayi bhūpati.<BR>
9<BR>
Dvādasā'suṃ 3 sahassāni bhikkhū cittalapabbatā,<BR>
Tato tato dvādaseva sahassāni samāgamuṃ.<BR>
10<BR>
Katvāna cetiyamahaṃ rājā saṅghassa sammukhā<BR>
Sabbe yodhe samānetvā kāresi sapathaṃ tadā:<BR>
11<BR>
"Puttānaṃ kalahaṭṭhānaṃ na gacchissāma no"4 iti.<BR>
Akaṃsu sapathaṃ sabbe, taṃ yuddhaṃ tena nāgamuṃ.<BR>
12<BR>
Catusaṭṭhivihāre so kārāpetvā mahīpati<BR>
Tattakāneva vassāni ṭhatvā mari tahiṃ, tadā<BR>
13<BR>
Rañño sarīraṃ gāhetvā channayānena rājinī<BR>
Netvā tissamahārāmaṃ taṃ saṅghassa nivedayi.<BR>
14<BR>
Sutvā tissakumāro taṃ āgantvā 5 dīghavāpito<BR>
Sarīrakiccaṃ kāretvā sakkaccaṃ pituno sayaṃ<BR>
15<BR>
Mātaraṃ kaṇḍulaṃ hatthiṃ ādiyitvā mahabbalo<BR>
Bhātu bhayā dīghavāpiṃ agamāsi lahuṃ tato.<BR>
16<BR>
Taṃ pavattiṃ nivedetuṃ duṭṭhagāmaṇisantikaṃ<BR>
Lekhaṃ datvā visajjesuṃ sabbe'maccā samāgatā.<BR>
17<BR>
So guttahālamāgantvā tattha vāre visajjiya<BR>
Mahāgāmamupagantvā sayaṃ rajje'bhisevayi.<BR>
18<BR>
Mātatthaṃ kaṇḍulatthañca bhātu lekhaṃ visajjayi;<BR>
Aladdhā yāva tatiyaṃ yuddhāya tamupāgami.<BR>
19<BR>
Ahū dvinnaṃ mahāyuddhaṃ cūlaṅgaṇiyapiṭṭhiyaṃ;<BR>
Tattha nekasahassāni patiṃsu rājino naraṃ.<BR>
-----------<BR>
1. [A.] Neva 2. [A.E.T.] Mahānuggala- 3.[E.K.] Dvādasettha <BR>
4. [E.] Te [D.] Vo. 5. [A.] Tu taṃ gantvā. [E.] Gantvāna<BR>
<BR>
[SL Page 129] [\x 129/]   ( <BR>
20<BR>
Rājā ca tissāmacco ca vaḷavā dīghathūnikā<BR>
Tayo yeva palāyiṃsu; kumāro anubandhi te;<BR>
21<BR>
Ubhinnamantare bhikkhū māpayiṃsu mahīdharaṃ,<BR>
Taṃ disvā "bhikkhusaṅghassa kammaṃ" iti nivattī so.<BR>
22<BR>
Kappakandaranajjā so javamālititthamāgato 6<BR>
Rājā'ha tissāmaccaṃ taṃ "chātajjhattā mayaṃ" iti.<BR>
23<BR>
Suvaṇṇasarake khittabhattaṃ nīhari tassā so;<BR>
Saṅghe datvā bhuñjanato kāretvā catubhāgakaṃ<BR>
24<BR>
"Ghosehi kāla" miccā'ha; tisso kālamaghosayi; <BR>
Suṇitvā dibbasotena rañño - kkhāya dāyako<BR>
25<BR>
Thero piyaṅgudīpaṭṭho theraṃ tattha niyojayi<BR>
Tissaṃ kuṭimbakasutaṃ, so tattha nahasā'gamā.<BR>
26<BR>
Tassa tisso karā pattaṃ ādāyā'dāsi rājino;<BR>
Saṅghassa bhāgaṃ sambhāgaṃ rājā patte khīpāpayi;<BR>
27<BR>
Sambhāgaṃ khipī tisso ca; sambhāgaṃ vaḷalavā pi ca<BR>
Na icchi, tassā bhāgañca tisso pattamhi pakkhipi.<BR>
28<BR>
Bhattassa puṇṇapattaṃ taṃ adā therassa bhupati.<BR>
Adā gotamatherassa so gantvā nahasā lahuṃ.<BR>
29<BR>
Bhikkhūnaṃ bhuñjamānānaṃ datvā ālopabhāgaso<BR>
Pañcasatānaṃ so thero laddhehi tu tadantikā<BR>
30<BR>
Bhāgehi pattaṃ pūretvā ākāse khipi rājino;<BR>
Disvā'gataṃ gahetvā taṃ tisso bhojesi 7 bhūpatiṃ.<BR>
31<BR>
Bhuñjitvāna sayañcāpi vaḷavagñca abhojayi.<BR>
Sannāhaṃ cumbaṭaṃ katvā rājā pattaṃ visajjayi.<BR>
32<BR>
Gantvāna so mahāgāmaṃ samādāya balaṃ puna<BR>
Saṭṭhisahassaṃ yuddhāya gantvā yujjhi sabhātarā.<BR>
33<BR>
Rājā vaḷavamāruyha tisso kaṇḍulahatthinaṃ<BR>
Dve bhātaro samāgañchuṃ yujjhamānā raṇe tadā.<BR>
34<BR>
Rājā kariṃ karitva'nto vaḷavāmaṇḍalaṃ akā;<BR>
Tathāpi chiddaṃ no disvā laṅghāpetuṃ matiṃ akā;<BR>
-----------<BR>
6.[A.] Jīvamālimupāgato. [E.] Javamālatittha- 7.[E.] Bhojayi.<BR>
<BR>
<BR>
[SL Page 130] [\x 130/]   ( <BR>
35<BR>
Vaḷavaṃ laṅghayitvāna 8 hatthīnaṃ, bhātiko'pari<BR>
Tomaraṃ khipi cammaṃva 9 yathā chijjati piṭṭhiyaṃ.<BR>
36<BR>
Anekāni sahassāni kumārassa narā tahiṃ<BR>
Patiṃsu yuddheyujjhantā, bhijji ceva mahabbalaṃ.<BR>
37<BR>
"Ārohakassa vekallā itthi maṃ laṅghayī" iti<BR>
Kuddho karī taṃ vālento rukkhamekamupāgami.<BR>
38<BR>
Kumāro āruhī rukkhaṃ; hatthi sāmimupāgami;<BR>
Tamāruyha palāyantaṃ kumāramanubandhi so.<BR>
39<BR>
Pavisitvā vihāraṃ so mahātheragharaṃ gato<BR>
Nipajji heṭṭhā mañcassa kumāro bhātuno bhayā.<BR>
40<BR>
Pasārayī mahāthero cīvaraṃ tattha mañcake;<BR>
Rājā anupadaṃ gantvā "kuhiṃ tisso"ti pucchatha,<BR>
41<BR>
"Mañce natthi mahārāja" iti thero avoca taṃ;<BR>
Heṭṭhāmañceti jānitvā tato nikkhamma bhupati<BR>
42<BR>
Samantato vihārassa rakkhaṃ kārayi; taṃ pana<BR>
Mañcakamhi nipajjetvā datvā upari cīvaraṃ<BR>
43<BR>
Mañcapādesu gaṇhitvā cattāro daharā yatī<BR>
Matabhikkhuniyāmena kumāraṃ bahi nīharuṃ.<BR>
44<BR>
Niyyamānantu taṃ ñatvā idamāha mahīpati;<BR>
"Tissa, tvaṃ kuladevānaṃ sīse hutvāna nayyasi;<BR>
45<BR>
Balakkārena gahaṇaṃ kuladevehi natthi me;<BR>
Guṇaṃ tvaṃ kuladevānaṃ sareyyāsi kadāvapi."<BR>
46<BR>
Tato yeva mahāgāmaṃ agamāsi mahīpati;<BR>
Āṇāpesi ca tattheva mātaraṃ mātugāravo.<BR>
47<BR>
(Vassāni aṭṭhasaṭṭhiṃ so aṭṭhā dhammaṭṭhamānaso<BR>
Aṭṭhasaṭṭhivihāre ca kārāpesi mahīpati.)*<BR>
48<BR>
Nikkhāmito so bhikkhūhi tisso rājasuto pana<BR>
Dīghavāpiṃ tato yeva agama'ññataro 10 viya.<BR>
49<BR>
Kumaro godhagattasassa tissatherassa āha so<BR>
"Sāparādho ahaṃ bhante, khamāpessāmi bhātaraṃ"<BR>
-----------<BR>
8. [E. D.] Vaḷavāya laṃghāpetvāna. 9. [A.] Ca. 10. [E.] Agamāsi añātako,<BR>
* Ayaṃ gāthā adhikā, pamādapatitā. Tāya vinā yeva pubbāparo attho<BR>
Ghaṭīsati.<BR>
<BR>
[SL Page 131] [\x 131/]   ( <BR>
50<BR>
Veyyāvaccakarākāraṃ tissaṃ pañcasatāni ca<BR>
Bhikkhūnamādiyitvā so thero rājamupāgami.<BR>
51<BR>
Rājaputtaṃ ṭhapetvāna thero sopāṇamatthake<BR>
Sasaṅgho pāvisī; saddho 11 nisīdāpiya bhumipo<BR>
52<BR>
Upānayī yāguādiṃ; thero pattaṃ pidhesi so;<BR>
"Kinti" vutto'bravī "tissaṃ ādāya āgatā" iti.<BR>
53<BR>
"Kuhiṃ coro"ti vutto ca 12 ṭhitaṭṭhānaṃ nivedayi.<BR>
Vihāradevī gantvāna chādiyaṭṭhāsi puttakaṃ.<BR>
54<BR>
Rājā'ha theraṃ "ñāto vo dāsabhāvo idāni no?<BR>
Sāmaṇeraṃ pesayetha tumhe me 13 sattavassakaṃ,<BR>
55<BR>
Janakkhayaṃ vanā yeva kalaho na bhaveyya no"<BR>
"Rāja, 14 saṅghassa dose'so; saṅgho daṇḍaṃ karissata."<BR>
56<BR>
"Hessatā'gatakiccaṃ vo, yāgādiṃ gaṇhāthā" ti so<BR>
Datvā taṃ bhikkhusaṅghassa pakkositvāna bhātaraṃ<BR>
57<BR>
Tattheva saṅghamajjhamhi nisinno bhātarā saha<BR>
Bhuñjitvā ekato yeva bhakkhusaṅghaṃ visajjayī.<BR>
58<BR>
Sassakammāni kāretuṃ tissaṃ tattheva pāhiṇi.<BR>
Sayampi bheriṃ cāretvā sassakammāni kārayi. 59<BR>
Iti veramanekavakavpavitaṃ<BR>
Samayanti bahuṃ api sappurisā<BR>
Iti cintiya ko hi naro matimā<BR>
Na bhaveyya paresu susantamano ti.<BR>
<BR>
Sujanappasādasaṃvegatthāya kate mahāvaṃse<BR>
Dvebhātikayuddhaṃ nāma<BR>
Catuvīsatimo paricchedo.<BR>
---------<BR>
Pañcavīsatimo paracchedo.<BR>
1<BR>
Duṭṭhagāmaṇirājā'tha katvāna janasaṅgahaṃ<BR>
Kunte dhātuṃ nidhāpetvā sayoggabalavāhano<BR>
2<BR>
Gantvā tissamahārāmaṃ vanditvā saṅghamabravī:<BR>
"Pāragaṅgaṃ gamassāmi jotetuṃ sāsanaṃ ahaṃ, -----------<BR>
11. [E.] Sabbe. 12. [E.] Vutto so. 13. [E.] Ce. 14. [A.]Rājā.<BR>
<BR>
[SL Page 132] [\x 132/]   ( <BR>
3<BR>
Sakkātuṃ bhakkhavo detha 1 amhehi saha gāmino;<BR>
Maṅgalañceva rakkhā ca bhikkhūnaṃ dassanaṃ hi no."<BR>
4 Adāsi daṇḍakammatthaṃ saṅgho pañcasataṃ yatī;<BR>
Bhakkhusaṅghaṃ tamādāya tato nikkhamma bhūpati<BR>
5<BR>
Sodhāpetvāna malaye idhāgamanamañjasaṃ <BR>
Kaṇḍulaṃ hatthimāruyha yodhehi parivārito<BR>
6<BR>
Mahatā balakāyena yuddhāya abhinikkhami. <BR>
Mahāgāmena sambaddhā senā'gā guttahālakaṃ.<BR>
7<BR>
Mahiyaṅgaṇamamāgamma chattaṃ damaḷamaggahī;<BR>
Ghātetvā damiḷe tattha āgantvā ambatitthakaṃ<BR>
8<BR>
Gaṅgāparikhasampattaṃ, tatthambadamiḷampana<BR>
Yujjhaṃ catuhi māsehi katagatthaṃ mahabbalaṃ<BR>
9<BR>
Mātaraṃ dassayitvāna tena lesena aggahi.<BR>
Tato oruyha damiḷesattarāje 2 mahabbale<BR>
10<BR>
Ekāheneva gaṇhitvā khemaṃ katvā mahabbalo<BR>
Balassā'dā dhanaṃ, tena khemārāmo ti vuccati.<BR>
11<BR>
Mahākoṭṭha'ntarāsobśe, doṇe gavaramaggahī,<BR>
Hālakole 3 issariyaṃ, 4 nāḷisobbhamha nāḷikaṃ,<BR>
12<BR>
Dīghābhayagallakamhī gaṇhi dīghābhayampi ca,<BR>
Kacchatītthe kapisīsaṃ catumāsena aggahī.<BR>
13<BR>
Koṭanagare koṭañca, tato hālavahāṇkaṃ, 5<BR>
Vahiṭṭhe 6 vahiṭṭhadamaḷaṃ, gāmaṇimha ca gāmaṇiṃ,<BR>
14<BR>
Kumbagāmamhi gumbañca 7 nandigāmamhi nandikaṃ, 8<BR>
Gaṇhi khāṇuṃ khāṇugāme, dve tu tambuṇṇame pana<BR>
15<BR>
Mātulaṃ bhāginyegñca tamba-unnamanāmake, 9<BR>
Jambuṃ caggaha, so so ca gāmo'hu taṃtadavhayo.<BR>
16<BR>
"Ajānatvā sakaṃ senaṃ ghātenta sajanā" iti <BR>
Sutvāna saccakiriyaṃ akarī tattha bhupati;<BR>
17<BR>
"Rajjasukhāya vāyāmo nā'yaṃ mama kadācipi; 10<BR>
Sambuddhasāsanasseva ṭhapanāya ayaṃ mama;<BR>
-----------<BR>
1. [E.] Detha no bhikkhu. 2. [A.] Rājā. 3. [K.] Hātālake. 4.[K.@]Sanappiriyaṃ. 5. [A.]<BR>
Hālavabhāṇakaṃ, 6. [A.] Mahiṭṭhe. 7. [K.] Kappagāmamhi kappaṃca<BR>
8. [K.] Chindagāmamhi chindakaṃ 9. [A.] Tambakunnamanāmake. 10.[E.] Sadāpi ca.<BR>
<BR>
[SL Page 133] [\x 133/]   ( <BR>
18<BR>
Tena saccena me senākāyopagatabhaṇḍakaṃ<BR>
Jālavaṇṇaṃva hotu ti taṃ tatheva tadā ahu."<BR>
19<BR>
Gaṅgātīramhi damiḷā sabbe ghātitasesakā<BR>
Vijitaṃ nagaraṃ nāma saraṇatthāya pāvisuṃ.* 20 Phāsuke aṅgaṇaṭṭhāne khandhāvāraṃ<BR>
nivesayi,<BR>
Taṃ khandhāvārapiṭṭhīta nāmenā'hosa pākaṭaṃ.<BR>
21<BR>
Vajitanagaragāhatthaṃ vīmaṃsanto narādhipo<BR>
Disvā'yantaṃ nandimittaṃ visajjāpesi kaṇḍulaṃ.<BR>
22<BR>
Gaṇhituṃ āgataṃ hatthiṃ nandimitto karehi taṃ<BR>
Ubhodante kapīḷayitvā ukkuṭikaṃ nisīdayī<BR>
23<BR>
Hatthīnā nandimitto tu yasmā yattha ayujjhi so<BR>
Tasmā tattha tato gāmo hatthiporoti vuccati.<BR>
24<BR>
Vīmaṃsitvā ubho rājā vijitaṃ nagaraṃ agā;<BR>
Yodhānaṃ dakkhiṇadvāre saṅgāmo āsi bhiṃsano.<BR>
25<BR>
Puratthimamhi dvāramhi 11 so veḷusumano pana<BR>
Anekasaṅkhe damiḷe assārūḷho aghātayi.<BR>
26<BR>
Dvāraṃ thakesuṃ damiḷā; rājā yodhe visajjayi;<BR>
Kaṇḍulo natdimitto ca suranimilo ca dakkhiṇe, <BR>
27<BR>
Mahāsoṇo ca goṭho ca theraputto ca te tayo<BR>
Dvāresu tīsu kammāni itaresu tadā karuṃ.<BR>
28<BR>
Nagaraṃ taṃ tiparikhaṃ uccapākāragopitaṃ<BR>
Ayokammakatadvāraṃ arīhi duppadhaṃsiyaṃ. 29<BR>
Jāṇūhi ṭhatvā dāṭhāhi bhinditvāna silāsudhā<BR>
Iṭṭhakā ceva hatthi so ayodvāramupāgami.<BR>
30<BR>
Gopuraṭṭhā tu damiḷā khipiṃsu vividhāyudhe<BR>
Pakkaṃ ayoguḷañceva kaṭhitañca silesikaṃ;<BR>
-----------<BR>
*Kambojamahāvaṃse imāpi dve gāthā dissanti:-<BR>
"Paccuttaritvā gaṅgāya gaja assa-rathehi so<BR>
Manoramaṃ sukhaṭṭhānaṃ passitvā dharaṇīpati<BR>
Bheriṃ paricarāpetvā sannipātetva nāgare<BR>
Paribhuñjāpayi sab[X]gñe[X]ba pāto yeva khaṇe tadā;<BR>
Tato pabhuti so deso bhattaguttahalavbhayo"<BR>
11. [E.] Puratthīmaduvāramhi<BR>
<BR>
[SL Page 134] [\x 134/]   ( <BR>
31<BR>
Piṭṭhiṃ khitte silesamhi dhūpāyante'tha 12 kaṇḍulo<BR>
Vedanaṭṭo'dakaṭṭhānaṃ gantvāna tattha ogahī.<BR>
32<BR>
"Na idaṃ surāpānaṃ te, ayodvāravighāṭanaṃ,<BR>
Gaccha dvāraṃ vighāṭehi" iccā'ha goṭhayimbaro. 33<BR>
So mānaṃ janayitvāna koñcaṃ katvā gajuttamo<BR>
Udakā uṭṭhahitvāna thale aṭṭhāsi dappavā.<BR>
34<BR>
Hatthivejjo viyojetvā 13 silesaṃ osadhaṃ akā;<BR>
Rājā āruyha hatthiṃ taṃ kumhe 14 phusiya pāṇinā<BR>
35<BR>
"Laṅkādīpamha sakale rajjaṃ te, tāta kaṇḍula,<BR>
Dammī"ti taṃ tosayitvā bhojetvā varabhojanaṃ<BR>
36<BR>
Ayaṃ<BR>
8Tvā sāṭakena kārayitvā suvammitaṃ<BR>
Sattaguṇaṃ māhisavammaṃ bandhetvā cammapiṭāṭhiyaṃ<BR>
37<BR>
Tasso'pari telavammaṃ dāpetvā taṃ visajjayi.<BR>
Asanī viya gajjanto so gantvo'paddave sahaṃ<BR>
38<BR>
Padaraṃ vijjhi dāṭhāhi, ummāraṃ padasā'hani, <BR>
Sadvārabāhaṃ taṃ dvāraṃ bhumiyaṃ saravaṃ pati;<BR>
39<BR>
Gopure dabbasambhāraṃ patantaṃ hatthipiṭṭhīyaṃ <BR>
Bāhāhi paharitvāna nandimitto pavaṭṭayi.<BR>
40<BR>
Disvāna tassa kiriyaṃ kaṇḍulo tuṭṭhamānaso<BR>
Dāṭhāpīḷanaveraṃ taṃ chaḍḍhesi paṭhamaṃ kataṃ.<BR>
41<BR>
Attano piṭṭhito yeva pavesatthāya kaṇḍulo<BR>
Nivattitvāna oloki yodhaṃ tattha gajuttamo.<BR>
42<BR>
"Hatthinā katamaggena nappavekkhāmahaṃ" iti<BR>
Nandimitto vicintetvā pākāraṃ hani bāhunā,<BR>
43<BR>
So aṭṭhārasahatthucco pati aṭṭhusabho kira;<BR>
Oloki sūranimilaṃ, anicchaṃ sopi taṃ pathaṃ<BR>
44<BR>
Laṅghayitvāna pākāraṃ nagarabbhantare pati<BR>
Bhinditvā dvāramekekaṃ goṭho soṇo ca pāvisi.<BR>
45<BR>
Hatthi gahetvā rathavakkaṃ, mitto sakaṭapañjaraṃ,<BR>
Nāḷikerataruṃ goṭho, nimmalo khaggamuttamaṃ,<BR>
46<BR>
Tālarukkhaṃ mahāsoṇo, theraputto mahāgadaṃ,<BR>
Visuṃ visuṃ vīthigatā damiḷe tattha cuṇṇayuṃ<BR>
-----------<BR>
12.[E.] Dhumāyanteva 13.[E.] Hatthīvejjo'tha dhovitvā 14. [D.] Kumbhaṃ<BR>
<BR>
[SL Page 135] [\x 135/]   ( <BR>
47<BR>
Vijitaṃ nagaraṃ hetvā catumāsena khattiyo<BR>
Tato 15 girilakaṃ 15 gantvā giriyaṃ damiḷaṃ hani.<BR>
48<BR>
Gantvā mahelanagaraṃ timahāparikhaṃ tato<BR>
Kadambapupphavallīhi samantā parivāritaṃ<BR>
49<BR>
Ekadvāraṃ duppavesaṃ catumāse vasaṃ tahiṃ<BR>
Gaṇhi mahelarājānaṃ mantayuddhena bhumipo.<BR>
50<BR>
Tato'nurādhanagaraṃ 16 āgacchanto mahīpati<BR>
Khandhāvāraṃ nivesesi parito 17 kāsapabbataṃ.<BR>
51<BR>
Māsamhi jeṭṭhamūlamha taḷākaṃ tattha kāriya<BR>
Jalaṃ kīḷa tahiṃ gāmo posona-nagaravhayo 18<BR>
52<BR>
Taṃ yuddhāyāgataṃ sutvā rājānaṃ duṭṭhagāmaṇiṃ<BR>
Amacce sannipātetvā eḷāro āha bhūmipo:<BR>
53<BR>
"So rājā ca sayaṃ yodho, yodhā ca'ssa bahū kira;<BR>
Amaccā, kinnu kātabbaṃ? Kinti maññanti no ime?"19<BR>
54<BR>
Dīghajantuppabhūtayo 20 yodhā eḷārarājino<BR>
"Suve yuddhaṃ karissāma" iti te nicchayaṃ karuṃ.<BR>
55<BR>
Duṭṭhagāmaṇirājā pi mantetvā mātuyā saha<BR>
Tassā matena kāresi dvattiṃsa balakoṭṭhake,<BR>
56<BR>
Rājacchattadhare tattha ṭhapesi rājarūpake;<BR>
Abbhantare koṭṭhake tu sayaṃ aṭṭhāsi bhupati.<BR>
57<BR>
Eḷārarājā sannaddho mahāpabbatahatthinaṃ <BR>
Āruyha agamā tattha sayoggabalavāhano<BR>
58<BR>
Saṅgāme vattamānamhi dīghajantu mahabbalo<BR>
Ādāya khaggaphalakaṃ yujjhamāno bhayānako<BR>
59<BR>
Hatthe aṭṭhārasu'ggantvā nabhaṃ taṃ rāja rūpakaṃ<BR>
Chinditvā asinā hindi paṭhamaṃ balakoṭṭhakaṃ.<BR>
60<BR>
Evaṃ sese pi bhinditvā balakoṭṭhe, mahabbalo<BR>
 hitaṃ gāmaṇirājena nabalakoṭṭhamupāgami.<BR>
61<BR>
Yodho so 22 sūranimilo gacchantaṃ rājino'pari<BR>
Sāvetvā attano nāmaṃ tamakkosi mahabbalo.<BR>
-----------<BR>
15.[K.] Girakolavhayaṃ gantvā, 16.[E.D.] Tato anurādhapuraṃ<BR>
17.[E.K.] Parato, 18.[E.] Pajjotanagara- [D.] Pe senanagara-<BR>
19. [E.K.] Iti 20."Dīghajantū"ta yuttataraṃ, 21.[E.] Rājā chattadhare,<BR>
22. [E.] Tu. [K.] Taṃ.<BR>
<BR>
[SL Page 136] [\x 136/]   ( <BR>
62<BR>
Itaro "taṃ vadhissa"nti kuddho ākāsamuggami;<BR>
Itaro otarantassa phalakaṃ upanāmayi;<BR>
63<BR>
"Chindāmetaṃ saphalakaṃ" iti cintiya so pana<BR>
Phalakaṃ hana khaggena, taṃ muñciyi'taro sayi;23<BR>
64<BR>
Kappento 24 muttaphalakaṃ dīghajantu tahiṃ pati;<BR>
Uṭṭhāya suranimilo patitaṃ sattiyā'hani.<BR>
65 Saṅkaṃ dhamī phussadevo, senā bhijjittha dāmiḷī;<BR>
Eḷāro pi nivattittha; ghātesuṃ damiḷe bahū.<BR>
66<BR>
Tattha vāpijalaṃ āsi hatānaṃ lohitāvilaṃ<BR>
Tasmā kulatthavāpi ti nāmato vissutā ahu.<BR>
67<BR>
Carāpetvā tahiṃ heriṃ duṭṭhagāmiṇi bhūpati<BR>
'Na hanissatu 25 eḷāraṃ maṃ muñciya'paro" iti,<BR>
68<BR>
Sannaddho sayamāruyha sannaddhaṃ kaṇḍulaṃ kariṃ<BR>
Eḷāraṃ anubandhanto dakkhiṇadvāramāgami<BR>
69<BR>
Puradakkhiṇadvāramhi 26 ubho yujjhiṃsu bhumipā;<BR>
Tomaraṃ khipi eḷāro, gāmaṇī tamavañcayi.<BR>
70<BR>
Vijjhāpesi ca dantehi taṃ hatthaṃ sakahatthinā;<BR>
Tomaraṃ khipi eḷāraṃ, sahatthi tattha so pati.<BR>
71<BR>
Tato vijitasaṅgāmo sayoggabalavāhano<BR>
Laṅkaṃ ekātapattaṃ so katvāna pāvisī puraṃ.<BR>
72<BR>
Puramhi bheriṃ cāretvā samantā yojane jane<BR>
Santipātiya kāresi pūjaṃ eḷārarājino.<BR>
73<BR>
Taṃ dehapatitaṭṭhāne kūṭāgārena jhāpayi;<BR>
Cetiyaṃ tattha kāresi parihāramadāsi ca<BR>
74<BR>
Ajjāpi laṅkāpatino taṃpadesasamīpagā<BR>
Teneva parihārena na vādāpenti tūriyaṃ.<BR>
75<BR>
Evaṃ dvattiṃsa damiḷarājāno duṭṭhagāmaṇī<BR>
Gaṇhitvā ekachattena laṅkārajjamakāsi so<BR>
76<BR>
Vijite nagare bhinne 28 yodho so dighajantuko<BR>
Eḷārassa nivedetvā bhāgineyyassa yodhataṃ 29<BR>
-----------<BR>
23. [E.D.] Muñci itaro pana. 24. [A.] Kappente. 25. [E.] Hanissati,<BR>
26. [A.] Pure - 27. [A.] Tattha, 28. [E.] Bhintamhi vijitanagare,<BR>
29. [A.] Attano.<BR>
[SL Page 137] [\x 137/]   ( <BR>
77<BR>
Tassa bhalluka nāmassa bhāganeyyassa atattano.<BR>
Pesayīdhāgamamatthāya; tassa sutvāna bhalluko<BR>
78<BR>
Eḷāradaḍḍhadivasā sattame divase idha<BR>
Purisānaṃ sahassehi saṭṭhiyā saha otari.<BR>
79<BR>
Otaṇṇo so suṇitvāpi patanaṃ tassa rājino<BR>
"Yujjhissāmī"ti lajjāya mahātitthā idhāgamā.<BR>
80<BR>
Khandhāvāraṃ nivesesi gāme koḷambahālake.<BR>
Rājā tassā'gamaṃ sutvā yuddhāya abhinikkhami,<BR>
81<BR>
Yuddhasannāhasannaddho hatthimāruyha kaṇḍulaṃ<BR>
Hatthassarathayodhehi pattīhi ca anūnako.<BR>
82<BR>
Ummādaphussadevo so dīpe aggadhanuggaho<BR>
Dasaḍḍhāyudhasannaddho, 30 sesayodhā ca anvaguṃ.<BR>
83<BR>
Pavatte tumule yuddhe sannaddho bhalluko tahiṃ<BR>
Rājābhimukhamāyāsi; nāgarājā tu kaṇḍulo<BR>
84<BR>
Taṃ vegamandībhāvatthaṃ paccosakki saniṃ saniṃ<BR>
Senā pi saddhiṃ teneva paccosakki saniṃ saniṃ<BR>
85<BR>
Rājāha "pubbe yuddhesu aṭṭhavīsatiyā ayaṃ<BR>
Na paccosakka, kiṃ etaṃ phussadevā"ti? Āha so:<BR>
86<BR>
"Jayo no paramo deva, jayabhumimayaṃ gajo<BR>
Paccosakkati pekkhanto, jayaṭṭhānamhi ṭhassati."<BR>
87<BR>
Nāgo'tha paccosakkitvā puradevassa passato<BR>
Mahāvihārasīmante aṭṭhāsi suppatiṭṭhito.<BR>
88<BR>
Tatraṭṭhite nāgarāje bhalluko damiḷo tahiṃ<BR>
Rājābhimukhamāgantvā uppaṇḍesi mahīpatiṃ.<BR>
89<BR>
Mukhaṃ pidhāya khaggena rājā akkosi taṃ pana;<BR>
"Rañño mukhamhi pātemi" iti kaṇḍañca so khipi.<BR>
90<BR>
Āhacca so khaggatalaṃ kaṇḍo papati bhumiyaṃ<BR>
"Mukhe viddho"ti saññāya ukkuṭṭhiṃ bhalluko akā.<BR>
91<BR>
Rañño pacchā nisinno so phussadevo mahabbalo<BR>
Kaṇḍaṃ khipi mukhe tassa ghaṭṭento rājakuṇḍalaṃ;<BR>
92<BR>
Rājānaṃ pādato katvā patamānassa tassa tu<BR>
Khipitvā aparaṃ kaṇḍaṃ vijjhitvā tassa jaṇṇukaṃ<BR>
-----------<BR>
30. [A.T.] Dasadhāyudha -<BR>
<BR>
[SL Page 138] [\x 138/]   ( <BR>
93<BR>
Rājānaṃ sīsato katvā pātesi lahuhatthako<BR>
Bhalluke patīte tasmiṃ jayanādo pavattatha.31<BR>
94<BR>
Phussadevo tahiṃ yeva ñāpetuṃ dosamattano<BR>
Kaṇṇavalliṃ sakaṃ chetvā pasataṃ lohitaṃ sayaṃ<BR>
95<BR>
Rañño dassesi; taṃ disvā rājā naṃ pucchi "kiṃ" iti,<BR>
"Rājadaṇḍo kato me"ti so avoca mahīpatiṃ.<BR>
96<BR>
"Ko te doso"ti vutto ca āha kuṇḍalaghaṭṭanaṃ<BR>
"Adosaṃ dosasaññāya kimetaṃ kari bhātika"<BR>
97<BR>
Iti vatvā mahārājā kataññu idamāha ca:<BR>
"Kaṇḍānucchaviko tuyhaṃ sakkāro hessate mahā."<BR>
98<BR>
Ghātetvā damile sabbe rājā laddhajayo tato<BR>
Pāsādatalamāruyha sīhāsanagato tahiṃ<BR>
99<BR>
Nāṭakāmaccamajjhamhī phussadevassa taṃ saraṃ<BR>
Āṇāpetvā ṭhapāpetvā puṃkhena 32 ujukaṃ tale 33<BR>
100<BR>
Kahāpaṇehi kaṇḍantaṃ āsittehu'parūpari 34<BR>
Chādāpetvāna dāpesi phussadevassa taṃ khaṇe.<BR>
101<BR>
Narindapāsādatale narindotha alaṅkate<BR>
Sugandhadīpujjalite nānāgandhasamāyute<BR>
102<BR>
Nāṭakajanayogena accharāhi'va bhūsite 35<BR>
Anagghattharaṇatthiṇṇe 36 muduke sayane subhe<BR>
103<BR>
Sayito sirisampattiṃ mahatiṃ api pekkhiya<BR>
Kataṃ akkhohiṇīghātaṃ saranto na sukhaṃ labhi.<BR>
104<BR>
Piyaṅgudīpe arahanto ñatvā taṃ tassa takkitaṃ<BR>
Aṭṭhā'rahante pāhesuṃ 37 tamassāsetu missaraṃ.<BR>
105<BR>
Āgamma te majjhayāme rājadvāramhi otaruṃ,<BR>
Niveditabbhāgamanā 38 pāsādatalamāruhuṃ<BR>
106<BR>
Vanditvā te mahārājā nisīdāpiya āsane<BR>
Katvā vividhasakkāraṃ pucchi āgatakāraṇaṃ;<BR>
-----------<BR>
31. [K.] Avatthari. 32. [E.] Poṃkhena 33. [A.D.] Talaṃ<BR>
34. [A.D.T.] Āsitto uparūpari 35."Accharāhi vibhusito"ti sabbattha <BR>
36. [E.]Raṇakiṇṇe 37.[E.D.]Pāhesuṃ aṭṭha arabhante. 38.[A.D.] Nivedi<BR>
Vehāgamanā. <BR>
<BR>
[SL Page 139] [\x 139/]   ( <BR>
107<BR>
"Piyaṅgudīpe saṅghena pesitā manujādhipa<BR>
Tamassāsayituṃ amhe" iti; rājā punā'ha te<BR>
108<BR>
"Kathannu bhante assāso mama hessati, yena me<BR>
Akkhohiṇīmahāsenāghāto kārāpito" iti.<BR>
109<BR>
"Saggamaggantarāyo ca natthī te tena kammunā,<BR>
Diyaḍḍhamanujā ve'ttha ghātitā manujādhipa,<BR>
110<BR>
Saraṇesu ṭhito eko, pañcasīle pi cā'paro;<BR>
Micchādiṭṭhī ca dussilā sesā pasusamā matā.<BR>
111<BR>
Jotayissasi ceva tvaṃ bahudhā buddhasāsanaṃ;<BR>
Manovilekhaṃ tasmā tvaṃ vinodaya narissara,"<BR>
112<BR>
Iti vutto mahārājā tehi assasamāgato<BR>
Vanditvā ne visajjetvā sayito puna cintayi;<BR>
113<BR>
"Vinā saṅghena āhāraṃ mā bhuñjetha kadāvipi"<BR>
Iti mātāpitā'hāre sapiṃsu dahare'va no;<BR>
114<BR>
Adatvā bhikkhusaṅghassa bhuttaṃ atthi nu kho 39 iti<BR>
Addasa pātarāsamhi ekaṃ maricavaṭṭikaṃ<BR>
115<BR>
Saṅghassa aṭṭhapetvāca paribhuttaṃ satiṃ vinā<BR>
Tadatthaṃ daṇḍakammaṃ me kattabbaṃti ca cintayi.<BR>
116<BR>
Ete te nekakoṭī idha manujagaṇe ghātite cintayitvā<BR>
Kāmānaṃ hetu etaṃ manasi ca kayirā sādhu ādīnavaṃ taṃ;<BR>
<BR>
Sabbesaṃ ghātaniṃ taṃ 40 manasi ca kayirā'niccataṃ sādhu sādhu<BR>
Evaṃ dukkhā pamokkhaṃ subhagatimathavā pāpuṇeyyā'cirenāti<BR>
<BR>
Sujanappasādasaṃvegatthāya kate mahāvaṃse<BR>
Duṭṭhagāmaṇivijayo nāma<BR>
Pañcavīsatimo paricchedo.<BR>
---------<BR>
Chabbīsatimo paricchedo.<BR>
1<BR>
Ekacchattaṃ karitvāna laṅkārajjaṃ mahāyaso<BR>
 hānantaraṃ saṃvidahi yodhānaṃ so yathārahaṃ.<BR>
2<BR>
Theraputtābhayo yodho diyyamānaṃ na icchi taṃ<BR>
Pucchito ca "kimatthaṃti yuddhamatthīti abramī.<BR>
-----------<BR>
39. [A.D.] No 40. [A.] Sātanintaṃ<BR>
<BR>
[SL Page 140] [\x 140/]   ( <BR>
3<BR>
"Ekarajje kate yuddhaṃ kinnāmatthīti pucchito 1<BR>
"Yuddhaṃ kilesacorehi karissāmi sudujjayaṃ"<BR>
4<BR>
Iccevamāha taṃ rājā punappuna nisedhayi.<BR>
Punappunaṃ so yācitvā rañño'nuññāya pabbaji.<BR>
5<BR>
Pabbajitvā ca kālena arahattamapāpuṇi<BR>
Pañcakhīṇāsavasata-parivāro 2 ahosi ca.<BR>
6<BR>
Chattamaṅgalasattāhe gate gatahayo'bhayo<BR>
Rājā katābhisekova mahatā vibhavena so<BR>
7<BR>
Tissavāpimagā kīḷāvidhinā 3 samalaṅkataṃ kīḷituṃ abhasittānaṃ cārittañcānurakkhituṃ.<BR>
8<BR>
Rañño paracchadaṃ sabbaṃ upāyanasatāni ca<BR>
Maricavaṭṭivihārassa ṭhānamhi ṭhapayiṃsu ca.<BR>
9<BR>
Tattheva thūpaṭṭhānamhi sadhātuṃ kuntamuttamaṃ<BR>
 hapesuṃ kuntadharakā ujukaṃ rājamānusā.<BR>
10<BR>
Sahorodho mahārājā kīḷitvā salile divā<BR>
Sāyamāha "gamissāma, kuntaṃ vaḍḍhetha bho" iti.<BR>
11<BR>
Vāletuṃ taṃ na sakkhiṃsu kuntaṃ rājādhikārikā. 4<BR>
Gandhamālāhi pūjesuṃ rājasenā samāgatā.<BR>
12<BR>
Rājā mahantaṃ accheraṃ disvā taṃ haṭṭhamānaso<BR>
Vidhāya tattha ārakkhaṃ pavisitvā pūraṃ tato.<BR>
13<BR>
Kuntaṃ parakkhipāpetvā cetiyaṃ tattha kārayi;<BR>
Thūpaṃ parikkhipāpetvā vihārañca akārayi.<BR>
14<BR>
Tīhi vassehi niṭṭhāsi vahāro so narissaro<BR>
Saṅghaṃ sa sannipātesi vihāramahakāraṇā.<BR>
15<BR>
Bhikkhūnaṃ satasahassāni 5, tadā bhikkhuniyo pana<BR>
Navutī ca sahassāni abhaviṃsu samāgatā 6.<BR>
16<BR>
Tasmiṃ samāgame saṅghaṃ idamāha mahīpati<BR>
"Saṅghaṃ bhante vassaritvā bhuñjiṃ maricavaṭṭikaṃ,<BR>
17<BR>
Tasse'taṃ 7 daṇḍakammaṃ me bhavatuti akārayiṃ<BR>
Sacetiyaṃ maricavaṭṭi-vihāraṃ sumanoharaṃ;<BR>
-----------<BR>
1. [A.] Yuddhā kinnāmantī ca pucchi ca 2.[A.] Khīṇāsavasataṃ 3.[A.] Mahākīḷā<BR>
Vidhinā. 4. [E.] Tadadhakārikā. 5. [E.]Satasahassaṃ 6.[A.] Samāgamā. 7.[A.]Tassa taṃ<BR>
<BR>
[SL Page 141] [\x 141/]   ( <BR>
18<BR>
Patigaṇhātu taṃ saṅgho iti so dakkhiṇodakaṃ<BR>
Pātetvā bhikkhusaṅghassa vahāraṃ sumano adā<BR>
19<BR>
Vahāre taṃsamantā ca mahantaṃ maṇḍapaṃ subhaṃ<BR>
Kāretvā tattha saṅghassa mahādānaṃ pavattayi.<BR>
20<BR>
Pāde patiṭṭhapetvāpi jale abhayavāpiyā<BR>
Kato so maṇḍapo āsi sesokāse kathāva kā?<BR>
21<BR>
Sattāhaṃ annapānādiṃ datvāna manujādhipo<BR>
Adā sāmaṇakaṃ sabbaṃ parikkhāraṃ mahārahaṃ.<BR>
22<BR>
Ahū satasahassaggho parikkhāro sa ādiko;8<BR>
Ante 9 sahassagghanako sabbasaṅgho ca 10 taṃ labhi.<BR>
23<BR>
Yuddhe dāne ca sūrena sūrinā ratanantaye<BR>
Pasannāmalacittena sāsanujjotanatthanā<BR>
24<BR>
Raññā takaññunā tena thūpakārāpanādito<BR>
Vihāramahantāni pūjetuṃ ratanattayaṃ<BR>
25<BR>
Pariccattadhanāne'ttha anagghāni vamuñcaya<BR>
Sesāni honti ekāya ūnavīsatikoṭiyo.<BR>
26<BR>
Bhogā dasaddhavidhadosavidūsitā pa<BR>
Paññāvisesasahitehi janehi pattā<BR>
Honteva pañcaguṇayogagahatasārā<BR>
Iccassa sāragahaṇe matimā yateyyāti.<BR>
<BR>
Sujanappasādasaṃvegatthāya kate mahāvaṃse<BR>
Maricavaṭṭikavihāramaho nāma<BR>
Jabbīsatimo paricchedo.<BR>
---------<BR>
Sattavīsatamo paricchedo.<BR>
1<BR>
Tato rājā vicintesa vissutaṃ sussutaṃ sutaṃ<BR>
Mahāpañño 1 sadāpuñño paññāya katanicchayo.<BR>
2 "Dīppapasādako thero rājano ayyakassa me<BR>
Evaṃ kirāha: nattā te duṭṭhagāmaṇibhupati.<BR>
3<BR>
Mahāpuñño 2 mahāthūpaṃ soṇṇamālaṃ manoramaṃ<BR>
Vīsaṃhatthasataṃuccaṃ kāressati anāgate<BR>
-----------<BR>
8. [E.] Ādino 9.[A.] Anto 10. [A.] Sabbaṃsaṃgho. 1.[E.A.]Mahāpuñño.<BR>
2. [D.E.S.] Mahāpañño<BR>
<BR>
[SL Page 142] [\x 142/]   ( <BR>
4<BR>
Puno 2 uposathāgāraṃ nānāratanamaṇḍataṃ <BR>
Navabhumaṃ karitvāna 3 lohapāsādameva ca"<BR>
5<BR>
Iti cintīya bhumindo likhitvevaṃ ṭhapāpitaṃ<BR>
Pekkhāpento rājagehe ṭhitaṃ eva karaṇḍake: 6<BR>
Sovaṇṇapaṭṭaṃ laddhāna lekhaṃ tattha avācaya:<BR>
"Cattāḷīsasataṃ vassaṃ 4 atikkamma anāgate.<BR>
7<BR>
Kākavaṇṇasuto duṭṭhagāmaṇī manujādhipo<BR>
Idañcadañca evañca kāressatī"ta vācitaṃ.<BR>
8<BR>
Sutvā haṭṭho udānetvā appoṭhesi mahīpati;<BR>
Tato pāto'va gantvāna mahāmeghavanaṃ subhaṃ<BR>
9<BR>
Sannipātaṃ kārayatvā bhakkhusaṅghassa abravi:<BR>
"Vimālatulyaṃ pāsādaṃ kārayissāmi vo ahaṃ;<BR>
10<BR>
Dibbaṃ vimānaṃ pesetvā tadālekhaṃ dadātha me."<BR>
Bhikkhusaṅgho visajjesi aṭṭha khīṇāsave tahiṃ.<BR>
11<BR>
Kassapamunano kāle asoko nāma brāhmaṇo<BR>
Aṭṭha salākabhattāni saṅghassa pariṇāmiya<BR>
12<BR>
Bharaṇiṃ 5 nāma dāsiṃ so "niccaṃ dehī"ti abruvi 6<BR>
Datvā sā tāni sakkaccaṃ yāvajīvaṃ tato cutā<BR>
13<BR>
Ākāsaṭāṭhāvimakānamhi nibbatta rucire subhe,7<BR>
Accharānaṃ sahassena sadā'si paravāritā.<BR>
14 Tassā ratanapāsādo dvādasayojanuggato<BR>
Yojanānaṃ parikkhepo cattāḷīsañca aṭṭha ca,<BR>
15<BR>
Kūṭāgārasahassena maṇḍito navabhumiko,<BR>
Sahassagabbhasampanno rājamāno 8 catummukho<BR>
16<BR>
Sahassasaṅkha -saṃvutta 8 sīhapañjaranettavā,<BR>
Sakiṅkiṇikajālāya sajjito, vedakāya ca,<BR>
17 Ambalaṭṭhikapāsādo tassa majjhe ṭhito 10 ahū.<BR>
Samantato dissamāno paggahītadhajākulo.<BR>
18<BR>
Tāvatiṃsaṃ 11 ca gacchantā disvā therā tameva te<BR>
Hiṅgulena tadālekhaṃ lekhayitvā paṭe tato.<BR>
-----------<BR>
2.[E.] Puna 3. [S.] Karissati. 4.[E.] Chattaṃsasatavassāni.<BR>
5.[E.S.] Bīraṇiṃ 6.[E.S.] Appayi 7.[E.] Subhā 8.[E.] Rañjamāno<BR>
9. [E.] Saṃyuttī 10.[E.] Subho 11. Te tāvatiṃsaṃ<BR>
<BR>
[SL Page 143] [\x 143/]   ( <BR>
19<BR>
Nivattitvāna āgantvā paṭaṃ 11 saṅghassa dassayuṃ;<BR>
Saṅgho paṭaṃ gahetvā taṃ pāhesi rājasantikaṃ<BR>
20<BR>
Taṃ disvā sumano rājā āgammārāmamuttamaṃ<BR>
Ālekhatulyaṃ kāresi lohapāsādamuttamaṃ.<BR>
21<BR>
Kammārambhana kāleva catudvāramha bhogavā<BR>
Aṭṭhasatasahassāni hiraññāni ṭhapāpayi.<BR>
22<BR>
Puṭasahassavatthānidvāre dvāre ṭhapāpayi<BR>
Guḷa-tela-sakkhara-madhu-pūrā cānekavāṭiyo.<BR>
23<BR>
"Amūlakaṃ kammamettha na kātabba"nti bhāsiya;<BR>
Agghāpetvā kataṃ kammaṃ tesaṃ mūlamadāpayi.<BR>
24<BR>
Hatthasataṃ hatthasataṃ āsi ekekapassato<BR>
Uccato tattako yeva pāsādo hi 12 catummukho<BR>
25<BR>
Tasmiṃ pāsādaseṭāṭhasmaṃ ahesuṃ nava bhumiyo;<BR>
Ekekissā bhumiyā ca kūṭāgārasatāni ca<BR>
26<BR>
Kūṭāgārāni sabbāni sajjhunā khavatāna'huṃ<BR>
Pavālavedikā tesaṃ nānāratanabhusitā.<BR>
27 Nānāratanicittāni tāsaṃ padūmakāni ca;<BR>
Sajjhu-kaṃkaṇikāpantīparikkhittāva 13 tā ahū. 28<BR>
Sahassaṃ tattha pāsāde gabbhā āsuṃ susaṃkhatā,<BR>
Nānāratanakhavitā sīhapañjaranettavā 14<BR>
29<BR>
Nārivāhanayānantu sutvā vessavaṇassa so<BR>
Tadākāramakāresi majjhe ratanamaṇḍapaṃ.<BR>
30<BR>
Sīhabyagghādi-rūpehi devatārūpakehi ca<BR>
Ahū ratnamayehe'sa thambheha ca vibhusito.<BR>
31<BR>
Muttatājālaparikkhepo maṇḍapante samantato<BR>
Pavālavedikā cettha pubbe vuttavidhā ahu.<BR>
32<BR>
Sattaratanacittassa vemajjhe maṇḍapassa tu.<BR>
Ruciro dantapallaṅko rammo eḷikasantharo.<BR>
33<BR>
Dantamayāpassaye'ttha suvaṇṇamayasūriyo,<BR>
Sajjhumayo candimā ca, tārā ca muttakāmayā.<BR>
-----------<BR>
11. [A.S.] Paṭṭaṃ 12. [E.] Pāsādo so. 13.[E.] Ca. 14. [S.T.]<BR>
Sīhapañjarabhusatā.<BR>
<BR>
[SL Page 144] [\x 144/]   ( <BR>
34<BR>
Nānāratanapadumāna 15 tattha tattha yathārahaṃ,<BR>
Jātakāni ca tattheva āsuṃ soṇṇalatantare.<BR>
35<BR>
Mahagghapaccattharaṇe napallaṅke'timanorame<BR>
Manoharā'si ṭhapitā rucirā dantavījanī.<BR>
36<BR>
Pavālapādukā 16 tattha eḷikamha patiṭṭhitā; 17<BR>
Setacchattaṃ sajjhudaṇḍaṃ pallaṅko'pari sohatha.<BR>
37<BR>
Sattarattamayānettha 18 aṭṭhamaṅgalikāni ca<BR>
Catuppadānaṃ pantī ca maṇimuttantarā ahuṃ.<BR>
38<BR>
Rajatānañca ghaṇṭānaṃ pantī chattantalambitā<BR>
Pāsāda-chatta-pallaṅka-maṇḍapā'suṃ anagghikā.<BR>
39<BR>
Mahagghaṃ paññapāpesi mañcapīṭhaṃ yathārahaṃ,<BR>
Tatheva bhummattharaṇaṃ kambalañca mahārahaṃ.<BR>
40<BR>
Āvāmakumha sovaṇṇā uluṅko ca ahū tahiṃ.<BR>
Pāsādaparibhogesu; sesesu ca kathā'va kā?<BR>
41<BR>
Cārupākāraparavāro so catudvārakoṭṭhako<BR>
Pāsādo'laṅkato sobhi 19 tāvataṃsasahā viya.<BR>
42 Tambalohiṭṭhakāhe'so pāsādo chādito ahū,<BR>
Lohapāsādavohāro tena tassa ajāyatha.<BR>
43<BR>
Naṭṭhite lohapāsāde so saṅghaṃ sannipātayi<BR>
Rājā; saṅgho sannapati marivavaṭṭimahe vaya.<BR>
44<BR>
Puthujjanā'va aṭṭhaṃsu bhikkhū pāṭhamabhumiyaṃ;<BR>
Tepiṭakā dutiyāya; sotāpannādayo pana<BR>
45<BR>
Ekeke yeva aṭṭhaṃsu tatiyādisu bhumisu;<BR>
Arahanto ca aṭṭhaṃsu uddhaṃ catusu bhumisu.<BR>
46<BR>
Saṅghassa datvā pāsādaṃ dakkhiṇambupurassaraṃ<BR>
Rājā'dattha 20 mahādānaṃ sattāhaṃ pubbakaṃ viya.<BR>
47<BR>
Pāsādamahacattāni 21 mahāvāgena rājinā<BR>
Anagghāni ṭhapetvāna ahesuṃ tiṃsa koṭiyo.<BR>
-----------<BR>
15.[A.] Padumā 16. [A.E.] Pādukaṃ. 17.[A.E.] Patiṭṭhitaṃ. 18.[A.]<BR>
Sattaratanayānettha. 19.[A.] So bhi. 20.[A.] Datvā. 21.[E.] Pāsādahetu<BR>
Cattāni. <BR>
[SL Page 145] [\x 145/]   ( <BR>
40<BR>
Nissāre dhananivaye 22 visesasāraṃ<BR>
Ye dānaṃ parigaṇayanti sādhupaññā<BR>
Te dānaṃ vipulamapetacittasaṅgā<BR>
Sattānaṃ hitaparamā dadantī evaṃ ti<BR>
<BR>
Sujanappasādasaṃvegatthāya kate mahāvaṃse<BR>
Lohapāsādamaho nāma<BR>
Sattavīsamo paricchedo.<BR>
<BR>
Aṭṭhavīsatimo paracchedo.<BR>
1.<BR>
Tato satasahassaṃ 1 so 1 vissajjetvā mahīpati<BR>
Kārāpesi mahābodhipūjaṃ sūḷāramuttamaṃ.<BR>
2 Tato puraṃ pavisanto thūpaṭṭhāne nivesataṃ<BR>
Passitvāna silāyūpaṃ saritvā pubbakaṃ sutaṃ<BR>
3<BR>
"Kāressāma mahāthūpaṃ" iti haṭṭho mahātalaṃ<BR>
Āruyha rattiṃ bhuñjitvā sayito iti cintayi:<BR>
4<BR>
"Damiḷe maddamānena loko'yaṃ pīḷito mayā,<BR>
Na sakkā balimuddhattuṃ, taṃ vajjaya baliṃ ahaṃ<BR>
5<BR>
Kārayanto mahāthūpaṃ kathaṃ dhammena iṭṭhikā<BR>
Uppādessāmi" iccevaṃ cintayantassa cintataṃ<BR>
6<BR>
Chattamhi devatā jāni, tato kolāhalaṃ ahu<BR>
Devesu; ñatvā taṃ sakko vissakammānamabravi:<BR>
7<BR>
"Iṭṭhakatthaṃ cetiyassa rājā cintesi gāmaṇī<BR>
Gantvā pūrā yojanamhi gambhīranadiyantike <BR>
8<BR>
Māpehi iṭṭhikā tattha" iti sakkena bhāsito<BR>
Vissakammo idhāgamma māpesi tattha iṭṭhikā.<BR>
9<BR>
Pabhāte luddako tattha sunakhehi vanaṃ agā;<BR>
Godhārūpena dassesi luddakaṃ bhummadevatā.<BR>
10<BR>
Luddako taṃ'nubandhanto gantvā disvāna iṭṭhikā<BR>
Antaranahitāya godhāya iti cintesi so tahaṃ:<BR>
11<BR>
"Kāretukāmo kira no mahāthūpaṃ mahīpati<BR>
Upāyanamidaṃ tassa" iti gantvā nivedayi.<BR>
-----------<BR>
22.[A.] Nissārena ca nacaye. 1. [D.] Satasahassagghaṃ<BR>
[SL Page 146] [\x 146/]   ( <BR>
12<BR>
Tassa taṃ vacanaṃ sutvā payaṃ janahitappiyo<BR>
Rājā kāresi sakkāraṃ mahantaṃ tuṭṭhamānaso.<BR>
13<BR>
Purā pubbuttare dese yojanattayamatthake<BR>
Ācāraviṭṭhigāmamhi soḷasakarise tale<BR>
14<BR>
Sovaṇṇabījānu'ṭṭhiṃsu 2 vividhāni pamāṇato,<BR>
Vidatthukkaṭṭhamāṇāni aṅgulimāṇāni heṭṭhato.<BR>
15<BR>
Suvaṇṇapuṇṇaṃ taṃ bhumaṃ disvā taṅgāmavāsikā<BR>
Suvaṇṇapātiṃ ādāyagantvā rañño nivedayuṃ.<BR>
16<BR>
Purā pācīnapassamhi sattayojanamatthake<BR>
Gaṅgāpāre tambapiṭṭhe tambalohaṃ samuṭṭhahi.<BR>
17<BR>
Taṅgāmikā tambaloha - bījamādāya pātiyā<BR>
Rājānamupasaṅkamma tamatthañca nivedayuṃ.<BR>
18<BR>
Pubbadakkhiṇadesamhi pūrato catuyojane<BR>
Sumanavāpigāmamhi uṭṭhahiṃsu maṇī bahū.<BR>
19<BR>
Uppalakuruvindehi missakāneva 4 gāmikā<BR>
Ādāya pātiyā eva gantvā rañño nivedayuṃ.<BR>
20<BR>
Purato dakkhiṇe passe aṭṭhayojanamatthake<BR>
Ambaṭṭhakolaleṇamhi 5 rajataṃ upapajjatha.<BR>
21<BR>
Nagare vāṇijo eko ādāya sakaṭe bahū<BR>
Malayā siṅgiverādiṃ ānetuṃ malayaṃ gato<BR>
22<BR>
Leṇassa avidūramhi sakaṭāni ṭhapāpiya<BR>
Patodadārūni'cchanto ārūḷho taṃ mahīdharaṃ<BR>
23<BR>
Cāṭippamāṇakaṃ tattha 6 pakkabhārena nāmitaṃ<BR>
Disvā panasalaṭṭhiñca pāsāṇaṭṭhañca taṃ phalaṃ<BR>
24<BR>
Vaṇṭe taṃ vāsiyā chetvā dassāma'gganti cintiya<BR>
Kālaṃ ghosesi saddhāya; cattāro'nāsavāgamuṃ;<BR>
25<BR>
Haṭṭho so te'bhivādetvā nisīdāpiya sādaro<BR>
Vāsiyā vaṇṭasāmantā tacaṃ chetvā apassayaṃ<BR>
26<BR>
Muñcitvā'vāṭapuṇṇaṃ taṃ yūsaṃ pattehi ādiya<BR>
Cattāro yūsapure te patte tesamadāsi so.<BR>
-----------<BR>
2.[E.] Suvaṇṇa- 3. [A.] Aṃgulamāni 4. [E.] Missake te ca<BR>
5.[S.] Ambaṭṭhikola 6.[A.] Cāṭippamāṇekapakkaṃ.<BR>
<BR>
[SL Page 147] [\x 147/]   ( <BR>
27<BR>
Te taṃ gahetvā pakkāmuṃ; kālaṃ ghosesi so puna;<BR>
Aññe khīṇāsavā therā cattāro tattha āgamuṃ;<BR>
28<BR>
Tesaṃ patte gahetvā so panasamiñjāhi pūriya 7<BR>
Adāsi tesaṃ; pakkāmuṃ tayo, eko na pakkami.<BR>
29<BR>
Rajataṃ tassa dassetuṃ orohitvā tato hi so<BR>
Nisajja leṇāsannamhi tā miñjā paribhuñjatha.<BR>
30<BR>
Sesā miñjā vāṇijo'pi bhuñjitvā yāvadatthakaṃ<BR>
Bhaṇḍikāya gahetvāna sesa therapadānugo<BR>
31<BR>
Añjasā iminā tvampi gacchadāni upāsaka 8<BR>
Gantvāna theraṃ passitvā veyyāvaccamakāsi ca;<BR>
32<BR>
Therā ca leṇadvārena tassa maggaṃ amāpayi.<BR>
Theraṃ vandiya so tena gacchanto leṇamaddasa;<BR>
33<BR>
Leṇadvāramhi ṭhatvāna passitvā rajatampi so<BR>
Vāsiyā āganitvāna rajatanti vijāniya<BR>
34<BR>
Gahetvekaṃ sajjhupiṇḍaṃ gantvāna sakaṭantikaṃ,<BR>
Sakaṭāni ṭhapāpetvā sajjhupiṇḍaṃ tamādiya<BR>
35<BR>
Lahuṃ anurādhapuraṃ āgamma caravāṇijo<BR>
Dassetvā rajataṃ rañño tamatthampi nivedayi.<BR>
36<BR>
Purato pacchime passe pañcayojanamatthake<BR>
"Uruvelapaṭṭane muttā mahāmalakamattiyo"<BR>
37<BR>
Pavālantarikā saddhiṃ samuddā 9 thalamokkamuṃ.<BR>
"Kevaṭṭā tā samekkhatvā rāsiṃ katvāna ekato<BR>
38<BR>
Pātiyā ānayitvāna muttā saha pavālakā<BR>
Rājānamupasaṅkamma tamatthampi navedayuṃ.<BR>
39<BR>
Purato uttare passe sattayojanamatthake<BR>
"Peḷivāpikagāmassa vāpipakkhantakandare 10"<BR>
40<BR>
Jāyiṃsu vālukāpiṭṭhe cattāro uttamā maṇī, <BR>
Nisadapotappamāṇā ummāpupphanibhā subhā;<BR>
41<BR>
Te disvā sunakho luddo āgantvā rājasantikaṃ.<BR>
"Evarūpā maṇī diṭṭhā mayā" iti nivedayi."<BR>
-----------<BR>
7.[A.] Panasamiñjehapūriya. 8. Ete dvepādā [E.] Potthake yevadissanti.<BR>
9.[E.] Sāṭṭhisakaṭā 10. [A.] Vāpiṃ pakkantakandare. [E.] Vāpipakkanta<BR>
<BR>
[SL Page 148] [\x 148/]   ( <BR>
42<BR>
Iṭṭhakādīni etāni mahāpuñño mahāmatī 11<BR>
Mahāthūpatthamuppannāna'ssosi tadaheva so.<BR>
43<BR>
Yathānurūpaṃ sakkāraṃ tesaṃ katvā sumānaso<BR>
Etevā'rakkhake 12 katvā sabbāni āharāpayi.<BR>
44 Khedampi kāyajamasayha macintayitvā<BR>
Puññaṃ pasannamanasopacitaṃ hi evaṃ<BR>
Sādheti sādhanasatāni sukhākarāni<BR>
Tasmā 13 pasannamanaso'ca kāreyye puññaṃ-ti<BR>
Sujanappasādasaṃvegatthāya kate mahāvaṃse<BR>
Mahāthūpasādhanalābho nāma<BR>
Aṭṭhavīsatimo paricchedo<BR>
---------<BR>
<BR>
Ekunatiṃsatimo paricchedo.<BR>
1<BR>
Evaṃ samatte sambhāre vesākhe puṇṇamāsiyaṃ<BR>
Patte visākhanakkhatte mahāthūpatthamamārahi.<BR>
2<BR>
Hāretvāna tahiṃ yūpaṃ thūpaṭṭhānamakhāṇayi<BR>
Sattahatthe; mahīpālo thirīkātumanekadhā<BR>
3<BR>
Yodhehi āharāpetvā guḷapāsāṇake tahiṃ<BR>
Kūṭehi āhanāpetvā pāsāṇe cuṇṇite atha<BR>
4<BR>
Cammāvanaddhapādehi mahāhatthīhi maddayi<BR>
Bhumiyā thirabhāvatthaṃ atthānatthavicakkhaṇo.<BR>
5<BR>
Ākāsagaṅgāpatitaṭṭhāne satatatintake<BR>
Mattikā sukhumā tattha samantā tiṃsayojane.<BR>
6<BR>
Navanītamattikā'tesā sukhumattā pavuccati;<BR>
Khīṇāsavā sāmaṇerā mattīkā āharuṃ tato.<BR>
7<BR>
Mattikā attharāpesi tattha pāsāṇakoṭṭimo;1<BR>
Iṭṭhakā attharāpesi mattīkopari issaro.<BR>
8 Tassopari kharasudhaṃ, 2 kuruvindaṃ tatopari;<BR>
Tassopari ayojālaṃ; marumbantu tato paraṃ.<BR>
-----------<BR>
11. [E.S.] Mahīpati. 12. [D.E.S.] Te eva rakkhike. 13.[A.] Evaṃ.<BR>
1.[S.@]Kāṭṭhime 2.[A.] Kharaṃ suddhaṃ<BR>
<BR>
[SL Page 149] [\x 149/]   ( <BR>
9<BR>
Āhaṭaṃ sāmaṇerehi himavantā sugandhakaṃ<BR>
Sattharāpesi bhumindo eḷikantu tatopari.<BR>
10<BR>
Silāyo sattharāpesi eḷikāsattharopari.<BR>
Sabbattha mattikā kicce navanītavhayā ahū.<BR>
11<BR>
Niyyāsena kapitthassa sannitena 3 rasodake 4<BR>
Aṭṭhaṅgulaṃ bahalato lohapaṭṭaṃ silopari;<BR>
12<BR>
Manosilāya tilatelasantitāya 5 tatopari<BR>
Sattaṅgulaṃ sajjhupaṭṭaṃ santhāresi rathesabho.<BR>
13<BR>
Mahāthūpapatiṭṭhānaṭṭhāne evaṃ mahīpati<BR>
Kāretvā parikammāni vippasantena cetasā<BR>
14<BR>
Āsāḷhisukkapakkhassa divasamhi catuddase<BR>
Kāretvā bhikkhusaṅghassa sannipātamidaṃ vadi:<BR>
15<BR>
"Mahācetiyamatthāya bhadantā maṅgaliṭṭhakaṃ<BR>
Patiṭṭhapessaṃ sve, ettha sabbo saṅgho sametu no."<BR>
16<BR>
Buddhapūjāpayogena mahājanahitatthiko<BR>
"Mahājano'posathiko gandhamālādi gaṇhiya<BR>
17<BR>
Mahāthūpapatiṭṭhānaṭṭhānaṃ yātu suve" iti.<BR>
Cetiyaṭṭhānabhusāya amacce ca niyojayi.<BR>
18<BR>
Āṇāpitā 6 narindena munino piyāgāravā<BR>
Anekehi pakārehi te taṃ ṭhānamalaṅkaruṃ.<BR>
19<BR>
Nagaraṃ sakalañceva maggañceva idhāgataṃ<BR>
Anekehi pakārehi alaṅkārayi 7 bhupati.<BR>
20<BR>
Pabhāte cacatudvāre nagarassa ṭhapāpayi<BR>
Nahāpite nahāpake ca 8 kappake ca bahū, tathā<BR>
21<BR>
Vatthāni gandhamālā ca annāni madhurāni ca<BR>
Mahājanatthaṃ bhumindo mahājanahite rato.<BR>
22<BR>
Paṭiyattāni etāni sādiyitvā 9 yathāruciṃ<BR>
Porā jānapadā ceva thūpaṭṭhānamupāgamuṃ.<BR>
23<BR>
Sumaṇḍitehi nekehi 10 ṭhānantaravidhānato<BR>
Ārakkhito amaccehi yathāṭhānaṃ mahīpati<BR>
-----------<BR>
3.[A.] Santintena. 4.[A.] Rasodakā. 5. [A.] Santintāya. 6.[A.] Āṇā<BR>
Pite. 7.[A.] Alaṅkāriya 8.[A.] Nahāpakaṃca. 9.[A.] Sādhayitvā. [E.]Ādiyitvā.<BR>
10.[A.] Nekohi.<BR>
<BR>
<BR>
[SL Page 150] [\x 150/]   ( <BR>
24<BR>
Sumaṇḍitāhi nekāhi devakaññupamāhi ca<BR>
Nāṭakīhi paribbūḷho sumaṇḍitapasādhito<BR>
25<BR>
Cattāḷīsasahassehi narehi parivārito<BR>
Nānāturiyasaṃghuṭṭho devarājavilāsavā<BR>
26<BR>
Mahāthūpapatiṭṭhānaṃ ṭhānāṭhānavicakkhaṇo<BR>
Aparaṇhe upāgañchī nandayanto mahājanaṃ<BR>
27<BR>
Aṭṭhuttarasahassaṃ so sāṭakāni ṭhapāpiya 11<BR>
Puṭabaddhāni majjhamhi catupasse tato pana<BR>
28<BR>
Vatthāni rāsiṃ kāresi anekāni mahīpati;<BR>
Madhusappaguḷādī va maṅgalatthaṃ ṭhapāpayi.<BR>
29<BR>
Nānādesehi pāgañjuṃ 12 bahavo bhikkhavo idha;<BR>
Idha dīpaṭṭhasaṅghassa kā kathā'va idhāgame?<BR>
30<BR>
Thero'sītisahassāni bhikkhū ādāya āgamā<BR>
Rājagahassa sāmantā indagaatto mahāgaṇī.<BR>
31<BR>
Sahassāni'sipatanā bhikkhūnaṃ dvādasā'diya<BR>
Dhammaseno mahāthero cetiyaṭṭhānamāgamā.<BR>
32<BR>
Saṭṭhibhikkhusahassāni ādāya idhamāgamā<BR>
Pīyadassimahāthero jetārāmavihārato.<BR>
33 Vesālīmahavanato therorubuddharakkhito 13<BR>
Aṭṭhārasasahassāni bhikkhū ādāya āgamā.<BR>
34<BR>
Kosambighositārāmā therorudhammarakkhito<BR>
Tiṃsabhikkhū sahassāni ādāya idha āgamā. 14<BR>
35<BR>
Ādāyu'jjeniyaṃ thero dakkhiṇāgirito yatī<BR>
Cattārīsasahassāni āgorusaṃgharakkhito. 15<BR>
36<BR>
Bhikkhūnaṃ satasahassaṃ saṭṭhisahassāni cādiya<BR>
Pupphapure'sokārāmā thero mittiṇṇanāmako.<BR>
37 Duve satasahassāni sahassāni asīti ca<BR>
Bhikkhū gahetvānu'ttiṇṇo thero kasmīramaṇḍalā.<BR>
38<BR>
Cattārīsatasahassāni sahassāni ca saṭṭhi 16 ca<BR>
Bhikkhu pallavabhoggamhā mahādevo mahāmati.<BR>
-----------<BR>
11. [E.]  hapāpayi. 12. [E.S.D.] Nānādesāpi āgañjuṃ 13. [A.] Thero<BR>
Tu buddharakkhito 14. [E.] Āgato. 15. [A.] Āgorudhammarakkhito.<BR>
16.[S.] Sahassāni saṭṭhaca.<BR>
<BR>
[SL Page 151] [\x 151/]   ( <BR>
39<BR>
Yonanagarā'lasandā so yonamahādhammarakkhato 17<BR>
Thero taṃsasahassāni bhikkhu ādāya āgamā.<BR>
40<BR>
Viñjhāṭavivattaniyā senāsanā tu uttaro<BR>
Thero saṭṭhisahassāni bhikkhū ādāya āgamā.<BR>
41<BR>
Cattagutto mahāthero bodhimaṇḍavahārato<BR>
Taṃsabhikkhusahassāni ādiyitvā idhāgamā.<BR>
42<BR>
Candagutto mahāthero vanavāsapadesato<BR>
Āgāsītisahassāniādiyitvā yatī idha.<BR>
43<BR>
Suriyagutto mahāthero kelāsambhā 18 vihārato<BR>
Channavūtisahassāni bhikkhū ādāya āgamā.<BR>
44<BR>
Bhikkhūnaṃ dīpavāsīnaṃ āgatānañca sabbase<BR>
Gaṇanāya paricchedo porāṇehi na bhāsito.<BR>
45<BR>
Samāgatānaṃ sabbesaṃ bhikkhūnaṃ taṃsamāgame<BR>
Vuttā khīṇasavā yeva te channavutikoṭiyo.<BR>
46<BR>
Te mahācetayaṭṭhānaṃ parivāretvā yathārahaṃ<BR>
Majjhe ṭhapetvā okāsaṃ rañño aṭṭhaṃsu bhikkhavo.<BR>
47<BR>
Pavisitvā tahiṃ rājā bhikkhusaṅghaṃ tathā ṭhitaṃ<BR>
Disvā pasannacittena vanditvā haṭṭhamānaso.<BR>
48 Gandhamālāhi pūjetvā katvāna tipadakkhiṇaṃ 19<BR>
Majjhe puṇṇaghaṭaṭṭhānaṃ pavisitvā samaṅgalaṃ<BR>
49<BR>
Suvaṇṇakhīle paṭimukkaṃ paribbhamanadaṇḍakaṃ<BR>
Rajatena kataṃ suddhaṃ suddhapītibalodayo.<BR>
50<BR>
Gāhayitvā amaccena maṇḍitena sujātinā<BR>
Abhimaṅgalabhūtena bhūtabhutiparāyaṇo<BR>
51<BR>
Mahantaṃ cetiyāvaṭṭaṃ kāretuṃ katanicchayo<BR>
Bhamāpayitumāraddho parikammitabhumiyaṃ.<BR>
52<BR>
Siddhattho nāma nāmena mahāthero mahiddhiko<BR>
Tathā karontaṃ rājānaṃ dīghadassī nivārayi.<BR>
53<BR>
"Evaṃ mahantaṃ thūpañce ayaṃ rājā'rabhissati<BR>
Thūpe aniṭṭhite yeva maraṇaṃ assa hessati;<BR>
-----------<BR>
17. [A.] So maha- 18. [E.] Kelāsamahā- 19.[A.] Katvā yatipadakkhiṇaṃ<BR>
<BR>
[SL Page 152] [\x 152/]   ( <BR>
54<BR>
Bhavissati mahanto ca thūpo duppaṭisaṅkharo,"<BR>
Iti so 'nāgataṃ passaṃ mahantattaṃ nivārayi. 55<BR>
Saṅghassa ca anuññāya there sambhāvanāya ca<BR>
Mahantaṃ kattukāmo'pi gaṇhitvā patiṭṭhāpetumiṭṭhikā.<BR>
56<BR>
Therassa upadesena tassa rājā akārasi<BR>
Majjhimaṃ cetiyāvaṭṭaṃ patiṭṭhāpetumiṭṭhikā.<BR>
57<BR>
Sovaṇṇarajate veva ghaṭe majjhe ṭhapāpayi<BR>
Aṭṭhaṭṭha aṭṭhitussāho, parivāriya te 20 pana<BR>
58<BR>
Aṭṭhuttarasahassañca ṭhapāpesi tave ghaṭe<BR>
Aṭṭhuttare, aṭṭhuttare vatthānaṃ tu sate pana<BR>
59<BR>
Iṭṭhikā pavarā aṭṭha ṭhapāpesi visuṃ visuṃ;<BR>
Sammatena amaccena bhusitena anekadhā.<BR>
60<BR>
Tato ekaṃ gāhayitvā nānāmaṅgalasaṃkhate 21<BR>
Puratthimadisābhāge paṭhamaṃ maṅgaliṭṭhikaṃ<BR>
61<BR>
Patiṭṭhāpesi sakkaccaṃ manuññe gandhakaddame;<BR>
Jātisumanapupphesu pūjitesu tahiṃ pana.<BR>
62<BR>
Ahosi puthuvikampo; sesā sattāpi sattahi<BR>
Patiṭṭhāpesa'maccehi maṅgalāni va kārayi.<BR>
63<BR>
Evaṃ asāḷhamāsassa sukkapakkhe'bhisammate 22<BR>
Uposathe paṇṇarase patiṭṭhāpesi iṭṭhikā.<BR>
64<BR>
Catuddisaṃ ṭhite tattha mahāthere anāsave<BR>
Vanditvā pūjayitvā ca suppatīto kamena so<BR>
65<BR>
Pubbuttaraṃ disaṃ gantvā piyadassiṃ anāsavaṃ<BR>
Vanditvāna mahātheraṃ aṭṭhāsi tassa santike.<BR>
66<BR>
Maṅgalaṃ tattha vaḍḍhento tassa dhammamahāsi so.<BR>
Therassa desanā tassa janassā'hosi sātthikā.<BR>
67<BR>
Cattāḷīsasahassānaṃ dhammābhisamayo ahu;<BR>
Cattāḷīsasahassānaṃ sotāpattiphalaṃ ahu.<BR>
68<BR>
Sahassaṃ sakadagāmī anāgami ca tattakā;<BR>
Sahassaṃyeva arahanto tattha'hesuṃ gihījanā.<BR>
-----------<BR>
20. [A.] Parivāre yato 21.[A.] Nanāmaṅgalasammataṃ. 22.[E.] Sukkha<BR>
Pakkhamhi sammate<BR>
<BR>
[SL Page 153] [\x 153/]   ( <BR>
69<BR>
Aṭṭhārasa-sahassāni bhikkhū; bhikkhuniyo pana<BR>
Cuddaseva sahassāni arahatte patiṭṭhahuṃ.<BR>
70<BR>
Evampasannamitimā 23 ratanattayamhī<BR>
Cāgādhimuttamanasā janatāhitena<BR>
Lokatthasiddhi paramā bhavatīti ñatvā<BR>
Saddhādinekaguṇayogaratiṃ kareyyā-'ti<BR>
<BR>
Sujanappasāda-saṃvegatthāya kate mahāvaṃse<BR>
Thūpārambho nāma<BR>
Ekūnatiṃsatimo paricchedo.<BR>
---------<BR>
Tiṃsatimo paricchedo<BR>
1<BR>
Vanditvāna mahāraja sabbaṃ saṅghaṃ nimantayi<BR>
"Yava cetiyaniṭṭhānā bhikkhaṃ gaṇhatha me" iti.<BR>
2<BR>
Saṅgho taṃ nādhivāsesi; anupubbena so pana<BR>
Yāvanto yāva sattāhaṃ sattāhamadhivasanaṃ<BR>
3<BR>
Alattho'paḍḍhabhikkhūhi; te laddhā sumano'va so<BR>
Aṭṭhārasasu ṭhānesu thupaṭṭhānasamantato 1<BR>
4<BR>
Maṇḍape kārayitvāna mahādānaṃ pavattayi<BR>
Sattāhaṃ tattha saṅghassa; tato saṅghaṃ visajjayi.<BR>
5<BR>
Tato bheriñcarāpetvā iṭṭhakāvaḍḍhakī lahuṃ<BR>
Sannipātesi; te āsuṃ pañcamattasatāni hi.<BR>
6<BR>
"Kathaṃ karissasi" te'ko pucchito 2 āha bhupatiṃ:<BR>
"Pessiyānaṃ sataṃ laddhā paṃsūnaṃ sakaṭaṃ ahaṃ<BR>
7<BR>
Khepayissāmi ekāhaṃ;" taṃ rāja paṭibāhayi.<BR>
Tato upaḍḍhupaḍḍhañca paṃsū dve ammaṇāni ca 3<BR>
8<BR>
Āhaṃsu, rājā paṭibāhi caturo te pi vaḍḍhakī.<BR>
Atheko paṇḍito byatto vaḍḍhakī āha bhupatiṃ;<BR>
9<BR>
"Udukkhale koṭṭayitvā ahaṃ suppehi vaṭṭitaṃ 4<BR>
Piṃsāpayitvā nisade ekaṃ paṃsūnamammaṇaṃ"<BR>
-----------<BR>
23. [A.] Matinā 1.[A.] Thūpaṭṭhānaṃ-. 2. [A.] Pucchite 3. [A.] Ammaṇāti.<BR>
4. [A.S.D.] Vaḍḍhīte.<BR>
<BR>
[SL Page 154] [\x 154/]   ( <BR>
10<BR>
Iti vutto anuññāsi tiṇādīne'ttha no siyuṃ<BR>
Cetiyamhīti bhumindo indatulyaparakkamo.<BR>
11<BR>
"Kiṃsaṇṭhānaṃ cetiyaṃ taṃ karissasi tuvaṃ" iti<BR>
Pucchi taṃ; taṃ khaṇaṃ yeva vissakammo tamāvisi.<BR>
12<BR>
Sovaṇṇapātiṃ toyassa purāpetvāva vaḍḍhakī<BR>
Pāṇinā vārimādāya vāripiṭṭhiyamāhanī;<BR>
13<BR>
Phalikāgolasadisaṃ mahabubbuḷamuṭṭhahi.<BR>
Āhī'disaṃ karissanti; tussitvāna'ssa bhupati<BR>
14<BR>
Sahassagghaṃ vatthayugaṃ tathā'laṅkārapādukā<BR>
Kahapaṇāni dvādasa - sahassāni ca dāpayi.<BR>
15<BR>
"Iṭṭhakā aharāpessaṃ apīḷento kathaṃ nare"<BR>
Iti rājā vicintesi rattiṃ; ñatvāna taṃ marū<BR>
16<BR>
Cetiyassa catuvāre āharitvāna iṭṭhakā<BR>
Rattīṃ rattīṃ ṭhapayiṃsu ekekāhapahonakā.<BR>
17<BR>
Taṃ sutvā sumano rājā cetiye kammamārabhi.<BR>
Amūlamettha kammañca na kātabbanti ñāpayi.<BR>
18<BR>
Ekekasmiṃ duvārasmiṃ ṭhapāpesi kahāpaṇe<BR>
Soḷasasatasahassāni, vatthāni subahūni ca<BR>
19<BR>
Vividhañca alaṅkāraṃ khajjabhojjaṃ sapānakaṃ<BR>
Gandhamālaguḷadī ca mukhavāsakapañcakaṃ.<BR>
20<BR>
"Yathārucitaṃ 5 gaṇhantu kammaṃ katvā yathāruciṃ"<BR>
Te tatheva apekkhitva adaṃsu rājakammikā.<BR>
21 Thupakammasahayattaṃ 6 eko bhikkhu nikamayaṃ<BR>
Mattikapiṇḍamādāya attanā abhisaṅkhataṃ.<BR>
22<BR>
Gantvāna cetīyaṭṭhānaṃ vañcetvā rājakammike<BR>
Adasi taṃ vaḍḍhakissa; gaṇhanto yeva jani so.<BR>
23<BR>
Tassakāraṃ viditvāna tatthāhosi 7 kutuhala.<BR>
Kamena rājā sutvāna agato pucchi vaḍḍhakiṃ:<BR>
24<BR>
"Deva, ekena hatthena pupphānā'dāya bhikkhavo<BR>
Ekena mattīkāpiṇḍaṃ denti mayhaṃ; ahampana<BR>
-----------<BR>
4. [A.S.D.] Vaḍḍhīte 5. [A.] Taṃ yathāruci 6. [E.] Thūpakamme sahayattaṃ.<BR>
7. [A.] Tassāhosi.<BR>
<BR>
[SL Page 155] [\x 155/]   ( <BR>
25<BR>
Ayaṃ āgantuko bhikkhu, ayaṃ nevāsiko iti<BR>
Jānāmi nevā"ti 8 vaco sutvā rājā samappayi<BR>
26<BR>
Ekaṃ balatthaṃ dassetuṃ mattikādāyakaṃ yatiṃ.<BR>
So balatthassa dassesi; 9 so taṃ rañño nivedayi.<BR>
27<BR>
Jātimakulakumhe so mahābodhaṅgaṇe tayo<BR>
 hapāpetvā balatthena rājā dāpesi bhikkhuno.<BR>
28<BR>
Ajānitvā pūjayitvā ṭhitasse'tassa bhikkhuno<BR>
Balattho taṃ nivedesi; tadā taṃ jāni so yati.<BR>
---------<BR>
29<BR>
Kelivate 10 janapade piyaṅgallanivāsiko<BR>
Thero cetiyakammasmiṃ sahāyattaṃ nikāmayaṃ<BR>
30 Tassiṭṭhikāvaḍḍhakissa ñātako idha agato<BR>
Tatthiṭṭhikāsamattena 11 ñāto katvāna iṭṭhakaṃ<BR>
31<BR>
Kammaye vañcayitvana vaḍḍhakissa adasi taṃ<BR>
So taṃ tattha niyejesi kelāhalamahosi ca.<BR>
32<BR>
Rājā sutvā'va taṃ āha "ñātuṃ sakkā tamiṭṭhikaṃ,"<BR>
Jānantopi "na sakkāti" rājānaṃ āha vaḍḍhaki.<BR>
33<BR>
"Jānāsi taṃ tvaṃ theraṃti" vutto amā'ti bhāsi so.<BR>
Taṃ ñapanatthaṃ appeyi balattha tassa bhupati.<BR>
34<BR>
Balattho tena taṃ ñatvā rājanuññāyupāgato<BR>
Kaṭṭhahālapariveṇe theraṃ passiya mantīya<BR>
35<BR>
Therassa gamanahañca gatiṭṭhānañca 12 jāniya<BR>
"Tumhehi saha gacchāmi sakaṃ gāma"nti bhāsiya<BR>
36<BR>
Rañño sabbaṃ nivedesi; rājā tassa adāpayi<BR>
Vatthayugaṃ sahassagghaṃ mahagghaṃ rattakambalaṃ<BR>
37<BR>
Sāmaṇake kaparikkhāre bahūke sakkharampi ca<BR>
Sugandhatelanāḷiñca; dāpetvā anusāsi taṃ.<BR>
38<BR>
Therena saha gantvā so dissante piyagallake<BR>
Theraṃ sītāya chāyāya sodakāya nisīdiya<BR>
39<BR>
Sakkharapanakaṃ 13 datvā pāde telena makkhiya<BR>
Upāhanahi yejetvā parikkhāre upānayi;<BR>
-----------<BR>
8. [E.] Devāti. 9. [A.] Dīpesi. 10. [E.] Koṭṭhivāle 11.[E.]Tatthiṭṭhikāya<BR>
Mattena. [S.] Tatthiṭhikasamaṃ tena 12. [A.E.] Gataṭṭhānaṃ ca. 13. [A.] Sakkharapanakā<BR>
<BR>
[SL Page 126] [\x 126/]   ( <BR>
40<BR>
Kulūpagassa therassa gahitā me ime mayā,<BR>
Vatthayugaṃ tu puttassa, sabbe tāni dadāmi vo"<BR>
41<BR>
Iti vatvāna datvā te gahetvā gacchato pana 14<BR>
Vanditvā rājavavasa rañño sandesamāha so.<BR>
42<BR>
Mahāthūpe kayiramāne bhatiyā kammakārakā<BR>
Anekasaṅkhā hi janā pasannā sugatiṃ gatā.<BR>
43 Cittappasādamattena sugate gati uttamā<BR>
Labbhatīti viditvāna thūpapūjaṃ kare budho.<BR>
44<BR>
Ettheva bhatiyā kammaṃ karitvā itthiyo duve<BR>
Tavatiṃsamhi nibbattā mahathūpamhi niṭṭhite, 45<BR>
Āvajjitvā pubbakammaṃ diṭṭhakammaphalā ubho<BR>
Gandhamala'diyitvāna thūpaṃ pūjetumāgatā;<BR>
46<BR>
Gandhamālāhi pūjetvā cetiyaṃ abhivandisuṃ<BR>
Tasmiṃ khaṇe bhātivaṅkavāsi thero mahāsivo<BR>
47<BR>
Rattibhage mahāthūpaṃ vandissāmīti āgato<BR>
Tā disvāna mahāsattapaṇṇirukkhamapassito 15 48<BR>
Adassayitvā attānaṃpassaṃ 16 sampattimabbhutaṃ<BR>
 hatvā tāsaṃ vandanāya pariyosāne apucchitā:<BR>
49<BR>
"Bhāsate sakalo dīpo dehobhāsena vo idha,<BR>
Kinnu kammaṃ karitvana devalokaṃ ito gatā? "<BR>
50<BR>
Mahāthūpe kataṃ kammaṃ tassa āhaṃsu devata.<BR>
Evaṃ tathāgate yeva pasādo hi mahapphalo. 51<BR>
Pupphadhānattayaṃ 17 thūpe iṭṭhikāhi citaṃ citaṃ<BR>
Samaṃ paṭhaviyā katvā iddhimanto'vasīdayuṃ. 18<BR>
52<BR>
Navavāre citaṃ sabbaṃ evaṃ osīdayiṃsu 19 te.<BR>
Atha rājā bhikkhusaṅgha - sannipatamakārayi;<BR>
53<BR>
Tatthāsītisahassānī sannipātamhi bhikkhavo;<BR>
Rājā saṅghamupākamma pūjetvā abhivandiya 54<BR>
Iṭṭhakosīdane hetuṃ pūcchi; saṅgho viyākari:<BR>
"Nesīdanatthaṃ thūpassa iddhimantehi bhikkhuhi<BR>
-----------<BR>
14. [E.S.] Puna. 15.[E.] Paṇṇarukkhamupassito 16.[A.S.D.] Passi.<BR>
17. [A.] Pupphayānantāyaṃ. 18. [A.E.] Vasadayuṃ. 19. [A.E.] Osādayiṃsu.<BR>
<BR>
[SL Page 157] [\x 157/]   ( <BR>
55<BR>
Kataṃ etaṃ mahārāja, na idāni karissate;<BR>
Aññathattamakatva taṃ mahāthūpaṃ samāpaya."<BR>
56<BR>
Taṃ sutvā sumano rājā thūpakammamakārayi.<BR>
Pupphādhānesu 20 dasasu iṭṭhikā dasakoṭiyo. 57<BR>
Bhikkhusaṅghe sāmaṇere 21 uttaraṃ sumanampi ca<BR>
"Cetiyadhātugabbhatthaṃ pāsāṇe meghavaṇṇake<BR>
58<BR>
Āharathā"ti yejesi; te gantvā uttaraṃ kuruṃ<BR>
Asītiratanāyāmavitthāre ravibhāsure<BR>
59<BR>
Aṭṭhaṅgulāni bahale 22 gaṇṭhipupphanibhe subhe<BR>
Cha meghavaṇṇapāsāṇe āhariṃsu khaṇe 23 tato.<BR>
60<BR>
Pupphādhānassa 24 upari majjhe ekaṃ nipātiya<BR>
Catupassamhi caturo mañjusaṃ viya yojiya 25<BR>
61<BR>
Ekaṃ pidhānakatthaya 28 disābhāge puratthime<BR>
Adassanaṃ karitvā te ṭhapayiṃsu mahiddhika.<BR>
62<BR>
Majjhamhi dhatugabbhassa tassa rājā akārayi<BR>
Ratanamayaṃ bodhirukkhaṃ sabbākāramanoramaṃ.<BR>
63<BR>
Aṭṭhārasarataniko bandho, sākhāssa pañca ca,<BR>
Pavalamayamūlo so indanīle patiṭṭhito.<BR>
64<BR>
Susuddharajatakkhandhe, maṇipattehi sobhito,<BR>
Hemamayapaṇḍupattaphalo, pavāḷaaṅkuro.<BR>
65<BR>
Aṭṭhamaṅgalikā tassa 27 khandhe puppha-latāpi ca<BR>
Catuppadānaṃ pantī ca haṃsapantī ca sobhanā<BR>
66 Uddhaṃ caruvitānante 28 muttā kiṃkiṇijālakā<BR>
Suvaṇṇaghaṇṭāpantī 29 ca, dāmāni ca tahiṃ tahiṃ.<BR>
67<BR>
Vitānacatukoṇamhi muttādāmakalāpako 30<BR>
Navasatasahassaggho ekeko āsi lambito.<BR>
68<BR>
Ravicanda-tāra-rūpāni nānāpadumakāni ca<BR>
Ratanehi katāneva vitāne appitāna'huṃ.<BR>
-----------<BR>
20. [A.] Pupphayānesu 21. [A.] Samaṇeraṃ. 22.[E.] Bahule. 23.[E.] Ghane<BR>
24. [A.] Pupphayānassa. 25.[A.] Chādiya. 26. [S.] Pidahatatthāya 27. [E.]<BR>
Aṭṭhamagaṃlikāna'ssa 28. [A.] Uddhadvāravitānatte. 29. [A.] Suvaṇṇaghaṭapantī.<BR>
30.[A.] Muttamayakalāpako <BR>
[SL Page 158] [\x 158/]   ( <BR>
69<BR>
Aṭṭhuttarasahassāni vatthani vividhāni ca<BR>
Mahagghananāraṅgani vitāne lambitānahuṃ.<BR>
70<BR>
Bodhiṃ parikkhipitvāna nānāratanavedikā,<BR>
Mahāmalakamuttāhi satthāro tu tadantare.<BR>
71<BR>
Nānāratanapupphānaṃ catugandhūdakassa ca<BR>
Puṇṇā puṇṇaghaṭapantī bodhimūle katāna'huṃ.<BR>
72<BR>
Bedhipācīnapaññatte pallaṅke koṭiagghake 31<BR>
Sovaṇṇabuddhapaṭimaṃ nisīdāpesi bhāsuraṃ.<BR>
73<BR>
Sarīravayavā tassā paṭimāya yathārahaṃ<BR>
Nānāvaṇṇehi ratanehi katā surucira ahuṃ.<BR>
74<BR>
Mahābrahmā ṭhito tattha rajatacchattadhārako;<BR>
Vijayuttarasaṅkhena sakko ca abhisekado;<BR>
75<BR>
Vīṇāhattho pañcasikho, kāḷanāgo sanāṭiko, 32,<BR>
Sahassahattho māro ca, sahatthi saha kiṅkaro.<BR>
76<BR>
Pācīnapallaṅkanibhā tīsu 33 sesadisāsu ca 33<BR>
Koṭikoṭidhanagghā ca palallaṅkā atthatā ahuṃ.<BR>
77<BR>
Bodhiṃ ussīsake katvā nānāratanamaṇḍitaṃ<BR>
Koṭidhanagghakaṃ yeva paññattaṃ sayanaṃ ahu.<BR>
78<BR>
Sattasattāhaṭhānesu tattha tattha yathārahaṃ<BR>
Adhikāre akāresi brahmāyācanameva ca.<BR>
79<BR>
Dhammacakkappavattiñca, yasapabbajanampi ca<BR>
Bhaddavaggiyabbajjaṃ, jaṭilānaṃ damanampi ca, 34<BR>
80<BR>
Bimbisārāgamañcāpi, rājagehappavesanaṃ,<BR>
Veḷuvanassa gahaṇaṃ, asītisāvake tathā<BR>
81<BR>
Kapilavatthugamanaṃ tathā 35 ratanavaṅkamaṃ,<BR>
Rāhulanandapabbajjaṃ, gahaṇaṃ 36 jetavanassa ca,<BR>
82<BR>
Ambamūle pāṭihīraṃ, tāvatiṃsamhi desanaṃ,<BR>
Devorohaṇa-pāṭiśīraṃ, therapañhasamāgamaṃ,<BR>
83<BR>
Mahāsamayasuttantaṃ rāhulovādameva ca<BR>
Mahāmaṅgalasuttañca, dhanapālasamāgamaṃ,<BR>
-----------<BR>
31. [A.] Pallaṅkepi anagghake. 32. [E.S.] Sanaṭakī. 33. [E.] Sesasatta<BR>
Dasāsu ca 34. [A.] Damampi ca. 35.[E.] Tattheva. 36. [A.] Gahaṃ.<BR>
<BR>
[SL Page 159] [\x 159/]   ( <BR>
84<BR>
Ālavakaṅgulimāla - apalāladamanampi ca 37<BR>
Pārāyanakasamitiṃ, āyuvossajjanaṃ tathā,<BR>
85<BR>
Sūkaramaddavaggāhaṃ, siṅgivaṇṇayugassa ca,<BR>
Pasannodakapānañca, parinibbāṇameva ca, <BR>
86<BR>
Devamanussaparidevaṃ, therena pādavandanaṃ, <BR>
Dahanaṃ agginibbānaṃ, tattha sakkārameva ca,<BR>
87<BR>
Dhātuvibhaṅgaṃ doṇena, pasādajanakāni ca<BR>
Yebhuyyena akāresi jātakāni sujātimā.<BR>
88<BR>
Vessantarajātakantu vitthārena akārayi.<BR>
Tusitā purato yāva bodhimaṇḍaṃ tatheva ca.<BR>
89<BR>
Catuddisaṃ te cattāro mahārājā ṭhitā ahuṃ;<BR>
Tettiṃsa devaputtā ca battiṃsa ca kumāriyo.<BR>
90<BR>
Yakkhasenāpatī aṭṭhavīsati ca, tatopari<BR>
Añjalimpaggahā devā, pupphapuṇṇaghaṭā tato,<BR>
91<BR>
Naccakā devatā ceva, turiyavādakadevatā,<BR>
Ādāsagāhakā devā pupphasākhādharā tathā,<BR>
92<BR>
Padumādigāhakā devā, aññe devā ca nekadhā<BR>
Ratanagghiyapantī ca dhammacakkānameva ca,<BR>
93<BR>
Khaggadharā devapantī, devā pātidharā tathā,<BR>
Tesaṃ sīse pañcahatthā gandhatelassa pūritā<BR>
94<BR>
Dukulavaṭṭikāpantī sadā pajjalitā ahū.<BR>
Phalikagghiye catukkaṇṇe 38 ekeko ca mahāmaṇi, 39<BR>
95<BR>
Suvaṇṇamaṇimuttānaṃ rāsiyo vajirassa ca<BR>
Catukkaṇṇesu cattāro katā'hesuṃ pahassarā.<BR>
96<BR>
Medavaṇṇakapāsaṇa - bhittiyaṃ yeva ujjalā<BR>
Vijjuta 40 appitā āsuṃ dhātugabbhe vibhūsitā. 41<BR>
97<BR>
Rūpakāne'ttha sabbāni dhātugabbhe manorame<BR>
Ghanakoṭaṭīmahemassa kārāpesi mahīpati.<BR>
98<BR>
Kammādhiṭṭhāyako ettha sabbaṃ saṃvidahī imaṃ.<BR>
Indagutto mahāthero chaḷabhiñño mahāmatī<BR>
-----------<BR>
37. [A.] Mālaṃ cāpalāladamanampi. 38. [A.] Phalikagghicatukkaṇṇe. <BR>
39. [A.] Ekeke ca mahāmaṇiṃ. 40.[E.] Vijjullatā. <BR>
41. [A.] Dhātugabbhehi bhusitā.<BR>
<BR>
<BR>
[SL 160]<BR>
99<BR>
Sabbaṃ rājiddhiyā etaṃ devatānañca iddhiyā<BR>
Iddhiyā ariyānañca asambādhaṃ patiṭṭhitaṃ.<BR>
100<BR>
Tiṭṭhantaṃ sugatañca pujiyatamaṃ lokuttamaṃ nittamaṃ<BR>
Dhātuṃ 42 tassa vicuṇṇitaṃ 43 janahitaṃ āsiṃsatā pūjiya<BR>
Puññaṃ taṃ samamicca'vecca matimā saddhāguṇālaṅkato<BR>
Tiṭṭhantaṃ sugataṃ viya'ssa munino dhātu ca sampūjaye.<BR>
<BR>
Sujanappasāda - saṃvegatthāya kate mahāvaṃse<BR>
Dhatugabbharacano nāma<BR>
Tīṃsatimo paricchedo.<BR>
---------<BR>
Ekatiṃsatimo paricchedo<BR>
1<BR>
Dhātugabbhamhi kammāni niṭṭhāpetvā arindamo<BR>
Sannipātaṃ kārayitvā saṅghassa idamabravī.<BR>
2<BR>
"Dhātugabbhamhi kammāni mayā niṭṭhāpitāni hi;<BR>
Suve dhātuṃ nidhessāmi; bhante jānātha dhātuyo"<BR>
3<BR>
Idaṃ vatvā mahārājā nagaraṃ pāvisī; tato<BR>
Dhātuāharakaṃ bhikkhuṃ bhikkhusaṅgho vicintiya 1<BR>
4<BR>
Soṇuttaraṃ nāma yatiṃ pūjāparipeṇavāsikaṃ<BR>
Dhātāharaṇakammamhi chalabhiññaṃ niyojayi.<BR>
5<BR>
Cārikaṃ varamānamhi nāthe lokahitāya hi<BR>
Nanduttaro'ti nāmena gaṅgātīramhi maṇavo<BR>
6<BR>
Nimantetvābhisambuddhaṃ 2 saha saṅghaṃ abhojayi.<BR>
Satthā payagapāṭṭhāne 3 sasaṅgho nāvamāruhi.<BR>
7<BR>
Tattha bhaddajithero tu chaḷabhiñño mahiddhiko<BR>
Jalapakkhalitaṭṭhānaṃ disvā bhikkhū idaṃ vadi:<BR>
8<BR>
"Mahāpanādabhutena mayā vuttho suvaṇṇayo<BR>
Pāsādo patito ettha pañcavīsatiyojane;<BR>
9<BR>
Taṃ papuṇitvā gaṅgāya jalaṃ pakkhalitaṃ idha"<BR>
Bhikkhū asaddahantā taṃ satthuno naṃ nivedayuṃ.<BR>
10<BR>
Satthā'ha "kaṅkhaṃ bhikkhūnaṃ vinedehī"ti, so tato<BR>
Ñāpetuṃ brahmaloke'pi vasavattīsamatthataṃ<BR>
-----------<BR>
42. [E.] Dhātu 43. [E.] Vicuṇṇitā 1. [E.] Vicintayī<BR>
2. [A.] Nimantetvāhi sambuddhaṃ 3. Paṭṭane.<BR>
<BR>
[SL Page 161] [\x 161/]   ( <BR>
11<BR>
Iddhiyā nahamuggantvā sattatālasame ṭhito<BR>
Dussathūpaṃ brahmaloke ṭhapetvā vaḍḍhite kare.<BR>
12<BR>
Idhānetvā dassayitvā janassa puna taṃ tahiṃ<BR>
 hapayitvā yathāṭhāne iddhiyā gaṅgamāgato 4<BR>
13<BR>
Pādaṃguṭṭhena pāsādaṃ gahetvā thupikāya so<BR>
Ussāpetvāna dassetvā janassa khipi taṃ tahiṃ<BR>
14<BR>
Nanduttaro māṇavako disvā taṃ pāṭihāriyaṃ<BR>
"Parāyattamahaṃ dhātuṃ pahū ānayituṃ siyaṃ 5"<BR>
15<BR>
Iti patthayi; tenetaṃ saṅgho soṇuttaraṃ yatiṃ <BR>
Tasmiṃ kamme niyojesi soḷasavassikaṃ api. <BR>
16<BR>
"Āharāma kuto dhātuṃ?" Iti saṅghamapucchi so.<BR>
Kathesi saṅgho therassa tassa tā dhātuye iti:<BR>
17<BR>
"Parinibbaṇamañcamhi nipanno lokanāyako<BR>
Dhātuhipi lokahitaṃ kātuṃ devindamabiruvi: 18<BR>
"Devinda'ṭṭhasu doṇesu mama sārīradhatusu <BR>
Ekaṃ doṇaṃ rāmagāme koḷiyehi ca sakkataṃ<BR>
19<BR>
Nagalekaṃ tato nītaṃ, tato nagehi sakkataṃ,<BR>
Laṅkādīpe mahathūpe nidhānāya bhavissati."<BR>
20<BR>
Mahākassapathero'pi dīghadassī mahāyati<BR>
Dhammasokanarindena dhatuvitthārakāraṇā 21<BR>
Rājagahassa sāmante raññā ajātasattunā<BR>
Kārāpento 6 mahādhātunidhānaṃ sādhusaṅkhataṃ<BR>
22<BR>
Sattadoṇāni dhātunaṃ āharitvāna kārayi;<BR>
Rāmagāmamhi doṇantu satthu cittaññu na'ggahi.<BR>
23<BR>
Mahādhātunidhānaṃ taṃ dhammāsokopi bhupati<BR>
Passitvā aṭṭhamaṃ doṇaṃ āṇāpetuṃ matiṃ akā;<BR>
25<BR>
Mahāthūpe nidhānatthaṃ vihitaṃ taṃ jineni'ti<BR>
Dhammāsokaṃ nivāresuṃ tattha khīṇāsava yatī.<BR>
26<BR>
Rāmagāmamhi thupo tu gaṅgātīre kato, tato<BR>
Bhijji gaṅgāya oghena; so tu dhātukaraṇḍako<BR>
-----------<BR>
4. [E.] Gaṅgamogato. 5. [A.] Sayaṃ. 6. [A.] Karāpitaṃ.<BR>
<BR>
[SL Page 162] [\x 162/]   ( <BR>
26<BR>
Samuddaṃ pavisitvāna dvidhā bhinne jale tahiṃ<BR>
Nānāratanapīṭhamhi aṭṭhā rasmisamākulo.<BR>
27<BR>
Nāgā disvā karaṇḍaṃ taṃ kāḷanāgassa rājino<BR>
Mañjerikanagahavanaṃ upagamma nivedayuṃ<BR>
28<BR>
Dasakoṭisahassehi gantvā nāgehi so tahiṃ<BR>
Dhātu tā abhipūjento netvāna bhavanaṃ sakaṃ<BR>
29<BR>
Sabbaratanamayaṃ 7 thūpaṃ tassopari gharaṃ tathā<BR>
Māpetvā saha nāgehi sadā pūjeti sādaro.<BR>
30<BR>
Ārakkhā mahatī tattha, gantvā dhātu idhānaya;<BR>
Suve dhātunidhānaṃ hi bhumipālo karissati"<BR>
31<BR>
Iccevaṃ saṅghavacanaṃ sutvā sadhū'ti so pana<BR>
Gantabbakālaṃ pekkhanto pariveṇamagā sakaṃ.<BR>
32<BR>
"Bhavissati suve dhātunidhāna"nti mahīpati<BR>
Cāresi nagare bheriṃ; sabbakiccaṃ vidhāya taṃ 8<BR>
33<BR>
Nagaraṃ sakalañcive idhāgāmiñca añjasaṃ<BR>
Alaṅkārayi sakkaccaṃ; nāgare ca vibhusayi<BR>
34<BR>
Sakko devanamindo ca laṅkādīpamasesakaṃ<BR>
Āmantetva vissakammaṃ alaṅkarayi nekadhā<BR>
35<BR>
Nagarassa catudvāre vatthabhattaṃ hi nekadha 9<BR>
Mahājanopabhogatthaṃ ṭhapāpesi narādhipo.<BR>
36<BR>
Uposathe paṇṇarase aparaṇhe sumānaso<BR>
Paṇḍito rājakiccesu sabbālaṅkāramaṇḍito<BR>
37<BR>
Sabbāhi nāṭakitthihi yodhehi sāyudhehi ca<BR>
Mahatā ca baloghena śatthivājirathehi ca<BR>
38<BR>
Nānāvidhavibhusehi 10 sabbato parivārite<BR>
Āruyha surathaṃ aṭṭhā suseta-catusindhavaṃ.<BR>
39<BR>
Bhusitaṃ kaṇḍulaṃ hatthiṃ kāretvā pūrate subhaṃ<BR>
Suvaṇṇavaṅgoṭadharo setacchattassa heṭṭhito.<BR>
40<BR>
Aṭṭhuttarasahassāni nāgaranāriye 11 subhā<BR>
Supuṇṇaghaṭabhusayo taṃ rathaṃ parivārayuṃ.<BR>
-----------<BR>
7. [A.] Sabbaratanayaṃ. 8.[E.S.] Sabbakiccavidhāyakaṃ. 9. [E.] Vattha<BR>
Bhattādikani so. 10. [A.] Vibhusahi. 11. [A.] Narā ca nāriyo.<BR>
<BR>
[SL Page 163] [\x 163/]   ( <BR>
41<BR>
Nānāpuppha - samuggāni tatheva daṇḍadīpikā<BR>
Tattakā tattakā eva dhārayitvana itthiyo.<BR>
42<BR>
Aṭṭhuttarasahassāni dārakā samalaṅkatā<BR>
Gahetvā parivāresuṃ nānāvaṇṇadhaje subhe. <BR>
43<BR>
Nānāturiyaghosehi anekehi tahiṃ tahiṃ<BR>
Hatthassarathasaddehi bhijjante viya bhutale<BR>
44<BR>
Yanto mahāmeghavanaṃ siriyā so mahāyaso<BR>
Yante'va nandanavanaṃ devarājā asohatha.12<BR>
45<BR>
Rañño niggamanāramhe mahāturiyaravaṃ pure<BR>
Pariveṇe nisinno'va sutvā soṇuttaro yati<BR>
46<BR>
Nimujjitva puthuviyā gantvāna nāgamandiraṃ<BR>
Nāgarājassa purato tattha pāturahū lahuṃ. <BR>
47<BR>
Vuṭṭhāya abhivādetvā pallaṅke taṃ nivesiya 13<BR>
Sakkaritvāna nāgindo pucchi āgatadesakaṃ.<BR>
48<BR>
Tasmiṃ vutte atho pucchi therāgamanakāraṇaṃ;<BR>
Vatvā'dhikāraṃ sabbaṃ so saṅghasandesamabruvi.<BR>
49<BR>
"Mahāthūpe nidhānatthaṃ buddhena vihitā idha<BR>
Tava hatthagatā dhātu, dehi tā kira me tuvaṃ."<BR>
50<BR>
Taṃ sutvā nāgarājā so atīva domanassito<BR>
"Pahu ayaṃ hi samaṇo balakkārena gaṇhituṃ<BR>
51<BR>
Tasmā aññattha netabbā dhātuyo" iti cintiya<BR>
Tatthaṭṭhitaṃ bhāgineyyaṃ ākārena nivedayi.<BR>
52<BR>
Nāmena 14 vāsuladatto jānitvā tassa iṅgitaṃ<BR>
Gantvā taṃ cetiyagharaṃ gilitvā taṃ karaṇḍakaṃ<BR>
53<BR>
Sinerupādaṃ gantvāna kuṇḍalāvattako sayi.<BR>
Tiyojanasataṃdīgho bhogo, yojanavaṭṭavā.<BR>
54<BR>
Anekāti sahassāni mapetvana 15 phaṇani ca;<BR>
Dhūpāyati pajjalatī sayitvā so mahiddhiko<BR>
55<BR>
Anekāni sahassāni attanā sadise ahī<BR>
Māpayitvā sayāpesi samantā parivārite.<BR>
-----------<BR>
12. [E.] Yanto nandavanaṃ devarājā rājāva'sobhatha 13. [E.] Nisīdiya<BR>
14. [E.S.] Nāmena so. 15. [A.] Mapitāni.<BR>
<BR>
[SL Page 164] [\x 164/]   ( <BR>
56<BR>
Bahū devā ca nāgā ca osariṃsu tahiṃ tadā.<BR>
"Yuddhaṃ ubhinnaṃ nāgānaṃ passissāma mayaṃ" iti.<BR>
57<BR>
Mātulo bhāgineyyena haṭā tā dhātuyo iti<BR>
Ñatvā'ha theraṃ taṃ "dhātu natthi me santike" iti.<BR>
58<BR>
Āditoppabhutī thero tāsaṃ dhātunamāgamaṃ<BR>
Vatvāna 16 nāgarājaṃ taṃ "dehi dhātu" ti abruvi.<BR>
59<BR>
Aññathā saññapetuṃ taṃ theraṃ so uragādhipo<BR>
Ādāya cetiyagharaṃ gantvā taṃ tassa vaṇṇayi:<BR>
60<BR>
"Anekadhā anekehi ratanehi susaṅkhataṃ<BR>
Cetiyaṃ cetiyagharaṃ passa bhikkhu sunimmitaṃ;<BR>
61<BR>
Laṅkadīpamhi sakale sabbāni ratanāni pi<BR>
Sopāṇante pāṭikampi nāgghanta'ññesu kā kathā?<BR>
62<BR>
Mahāsakkāraṭhānamhā appasakkaraṭhānakaṃ<BR>
Dhatunaṃ nayanaṃ nāma na yuttaṃ bhikkhu vo idaṃ."<BR>
63<BR>
"Saccābhisamayo nāga, tumhākaṃ hi na vijjati 17<BR>
Saccābhisamayaṭṭhānaṃ netuṃ yuttaṃ hi dhātuyo."<BR>
64<BR>
"Saṃsāradukkhamokkhāya uppajjanti tathāgatā, <BR>
Buddhassāyamadhippāyo, 18 tena nessāma 19 dhātuyo.<BR>
65<BR>
Dhātunidhānaṃ ajjeva so hi rājā karissati;<BR>
Tasmā papañcamakaritvā lahuṃ me dehi dhātuyo"<BR>
66<BR>
Nāgo āha "sace bhante tuvaṃ passasi dhātuyo<BR>
Gahetvā yāhi," taṃ thero tikkhattuṃ taṃ bhaṇāpiya.<BR>
67<BR>
Sukhumaṃ karaṃ māpayitvā thero tatraṭṭhito'va so<BR>
Bhāgineyyassa vadane hatthampakkhippa tāvade<BR>
68<BR>
Dhātukaraṇḍaṃ ādāya "tiṭṭha nāgā"ti bhāsiya<BR>
Nimujjitvā paṭhaviyaṃ pariveṇamhi uṭṭhahi.<BR>
69<BR>
Nāgarājā "gato bhikkhu amhehi vañcito" iti.<BR>
Dhātuānayanatthāya bhāgineyassa pāhiṇi.<BR>
70<BR>
Bhāgineyyo'tha kucchimhī apassitvā karaṇḍakaṃ<BR>
Paridevamāno āgantvā mātulassa nivedayi.<BR>
-----------<BR>
16. [A.] Mantvāna. 17. [A.] Tumhākampi. 18.[E.] Buddhassa cetthādhippāyo.<BR>
19. [A.] Neyyāma.<BR>
<BR>
[SL Page 165] [\x 165/]   ( <BR>
71<BR>
Tadā so nāgarājāpi "vañcitamha mayaṃ" iti<BR>
Paridevi; nāgā sabbe pi parideviṃsu pīḷitā.20.<BR>
72<BR>
Bhikkhunāgassa vijaye tuṭṭhā devā samāgatā. <BR>
Dhātuyo pūjayantā tā teneva saha āgamuṃ. 73 Paridevamānā āgantvā nāgā saṅghassa santike<BR>
Bahudhā parideviṃsu dhātāharaṇadukkhitā. 74<BR>
Tesaṃ saṅgho'nukampāya thokaṃ dhātumadāpayi.<BR>
Te tena tuṭṭhā gantvāna pūjābhaṇḍāni āharuṃ.<BR>
75<BR>
Sakko ratanapallaṅkaṃ soṇṇavaṅgoṭameva ca ādāya saha devehi taṃ ṭhānaṃ samupāgato.<BR>
76<BR>
Therassa uggataṭṭhāne kārite vissakammunā<BR>
Patiṭṭhapetvā pallaṅkaṃ subhe ratanamaṇḍape.<BR>
77<BR>
Dhātukaraṇḍamādāya tassa therassa hatthato<BR>
Caṅgoṭake ṭhapetvāna pallaṅke pavare ṭhapi.<BR>
78<BR>
Brahmā chattamadhāresi; santusito vālavījaniṃ;<BR>
Maṇitālavaṇṭaṃ suyāmo; sakko saṅkhaṃ tu sodakaṃ<BR>
79<BR>
Cattāro tu mahārājā aṭṭhaṃsu khaggapāṇino;<BR>
Samuggahatthā tettīṃsa devaputtā mahiddhikā<BR>
80<BR>
Pāricchattakapupphehi pūjayantā tahiṃ ṭhitā. 21<BR>
Kumāriyo tu dvattiṃsa daṇḍadīpadharā ṭhitā.<BR>
81<BR>
Palāpetvā duṭṭhayakkhe yakkhasenāpatī pana<BR>
Aaṭṭhavīsati aaṭṭhaṃsu ārakkhaṃ kurumānakā.<BR>
82<BR>
Vīṇaṃ vadayamāno'va aṭṭhā pañcasikho tahiṃ;<BR>
Raṅgabhumiṃ māpayitvā timbarū turiyaghosavā.<BR>
83<BR>
Anekā 22 devaputtā ca sādhugītappayojakā;<BR>
Mahākāḷo nāgarājā thūyamāno anekadhā.<BR>
84<BR>
Dibbaturiyāni vajjanti; dibbasaṃgīti vattati;<BR>
Dibbagandhādivassānī 23 vassāpenti ca devatā<BR>
85<BR>
So indaguttathero tu mārassa paṭibāhanaṃ<BR>
Cakkavāḷasamaṃ katvā lohacchattamamāpayi. ----------20. [E.S.] Piṇḍitā 21. [E.] Gatā 22. [E.]<BR>
Aneka. <BR>
23. [A.] Dibba gandhāni vassāni.<BR>
<BR>
[SL Page 166] [\x 166/]   ( <BR>
86<BR>
Dhātunaṃ purato ceva tattha tattha va pañcasu<BR>
 hānesu gaṇasajjhāyaṃ karisvakhilabhikkhavo. <BR>
87<BR>
Tatthā'gamā mahārājā pahaṭṭho duṭṭhagāmaṇī<BR>
Sīsenā'dāya ānīte vaṅgoṭamhi suvaṇṇaye<BR>
88<BR>
 hapetvā dhātuvaṅgoṭaṃ patiṭṭhāpiya āsane<BR>
Dhātuṃ pūjiya vanditvā ṭhito pañjaliko tahiṃ,<BR>
89<BR>
Dibbachattādikānettha dibbagandhādikāni ca<BR>
Passitvā, dibbaturiyādi - sadde sutvā ca khattiyo<BR>
90<BR>
Apassitvā brahmadevo tuṭṭho acchariyabbhuto<BR>
Dhātu chattena pūjesi, laṅkārajje'hisiñci ca.<BR>
91<BR>
"Dibbacchattaṃ mānusañca vimutticchattameva ca<BR>
Iti ticchattadharissa lokanāthassa satthuno<BR>
92<BR>
Tikkhattumeva me rajjaṃ dammi"ti haṭṭhamānaso<BR>
Tikkhattumeva dhatunaṃ laṅkārajjamadāsi so. 93<BR>
Pūjayanto dhātuyo ta devehi mānusehi ca<BR>
Saha caṅgoṭakeheva sīsenādāya khattiyo<BR>
94 Bhikkhusaṅghaparibbūḷho katvā thūpaṃ padakkhiṇaṃ<BR>
Pacīnato āharitvā dhātugabbhamhi otarī.<BR>
95<BR>
Arahanto channavuti - koṭiyo thūpamuttamaṃ<BR>
Samantā parivāretvā aṭṭhaṃsu katapañjalī.<BR>
96<BR>
Otaritva dhatugabbhaṃ mahagghe sayane subhe <BR>
 hapessāmīti cintente pītipuṇṇanarissare<BR>
97<BR>
Sadhātu-dhātuvaṅgoṭo uggantvā tassa sīsato<BR>
Sattatalappamāṇamhi akāsamhi ṭhito tato<BR>
98<BR>
Sayaṃ karaṇḍo vivari; uggantvā dhātuyo tato<BR>
Buddhavesaṃ gahetvāna lakkhaṇabyañjanujjalaṃ<BR>
99<BR>
Gaṇḍambamūle buddho'va yamakaṃ pāṭihāriyaṃ<BR>
Akaṃsu 24 dharamānena sugatena adhiṭṭhitaṃ.<BR>
100<BR>
Tampāṭihāriyaṃ disvā pasannekaggamānasā<BR>
Devā manussā arahattaṃ pattā dvādasakoṭiyo.<BR>
101<BR>
Sesā 25 phalattayaṃ pattā atītā gaṇanāpathaṃ.<BR>
Hitvā'tha buddhavesaṃ tā karaṇḍamhi patiṭṭhahuṃ.<BR>
-----------<BR>
24. [A.] Akāsuṃ 25. [E.] Sesaṃ.<BR>
<BR>
[SL Page 167] [\x 167/]   ( <BR>
102<BR>
Tato oruyha caṅgoṭo rañño sīse patiṭṭhahi. <BR>
Sahi'ndaguttatherena nāṭakīhi va so pana<BR>
103<BR>
Dhātugabbhaṃ pariharaṃ patvāna sayanaṃ subhaṃ<BR>
Vaṅgeṭaṃ ratanapallaṅke ṭhapayitvā junindharo<BR>
104<BR>
Dhovitvana puno 26 hatthe gandhavasitavārinā<BR>
Catujātiyagandhena ubbaṭṭetva sagāravo<BR>
105<BR>
Karaṇḍaṃ vivaritvāna tā gahetvāna dhātuyo<BR>
Iti cintesi bhumindo mahājanahitatthiko:<BR>
106<BR>
"Anākulā kehici pi yadi hessanti dhātuyo;<BR>
Janassa saraṇaṃ hutvā yadi ṭhassanti dhātuyo,<BR>
107 Satthu nipannākārena parinibbāṇamañcake<BR>
Nipajjantu supaññatte sayanamhi mahārahe"<BR>
108<BR>
Iti cintiya se dhātu ṭhapesi sayanuttame;<BR>
Tadākārā dhātuyo ca sayiṃsu sayanuttame.<BR>
109<BR>
Āsāḷhi-sukkapakkhassa paṇṇarasaupesathe<BR>
Uttarāsāḷhanakkhatte evaṃ dhatu patiṭṭhitā.<BR>
110<BR>
Saha dhātupatiṭṭhānā akampittha mahāmahī;<BR>
Pāṭihīrani nekāni pavattiṃsu anekadhā.<BR>
--------111<BR>
Rājā pasanno dhātu tā setacchattena pūjayi;<BR>
Laṅkāya rajjaṃ sakalaṃ sattahāni adasi ca.<BR>
112<BR>
Kaye ca sabbālaṅkāraṃ dhātugabbhamhi pūjayi;<BR>
Tathā nāṭakiyo 'maccā, parisā, devatāpi ca.<BR>
113<BR>
Vatthaguḷaghatādīni datva saṅghassa bhupati<BR>
Bhikkhūhi gaṇasajjhāyaṃ karetva'khilarattiyaṃ<BR>
114<BR>
Pūnāhani pure bheriṃ cāresi "sakalā janā<BR>
Vandantu dhātu sattahaṃ imaṃ"ti janatahito. 115 Indagutto mahāthero adhiṭṭhasi<BR>
mahiddhiko<BR>
"Dhātu 27 vanditukāmā ye laṅkādīpamhi manusa<BR>
116<BR>
Taṃ khaṇaṃ yeva āgantvā vanditvā dhātuyo idha<BR>
Yathāsakaṃ gharaṃ yantu," taṃ yathāṭhiṭṭhitaṃ ahū.<BR>
-----------<BR>
26. [E.] Dhovitva puna so. 27. [A.] Dhatuṃ<BR>
<BR>
[SL Page 168] [\x 168/]   ( <BR>
117<BR>
So mahabhikkhusaṅghassa maharājā mahāyaso<BR>
Mahādānaṃ pavattetvā taṃ sattāhaṃ nirantaraṃ<BR>
118<BR>
Ācikkhi "dhātugabbhamhi kiccaṃ niṭṭhāpitaṃ mayā;<BR>
Dhātugabbhapidhānaṃ tu saṅgho jānitumarahati"<BR>
119<BR>
Saṅgho te dve sāmaṇere tasmiṃ kamme niyojayi.<BR>
Pidahiṃsu dhātugabbhaṃ pāsāṇenā'haṭena te,<BR>
120<BR>
"Mālettha mā milayantu, gandhā sussantu mā ime,<BR>
Mā libbāyantu dīpā ca, mā kiñcā pi vipajjatu, <BR>
121<BR>
Medavaṇṇā cha pāsāṇā sandhīyasantu nirantarā"<BR>
Iti khīṇāsavā ettha sabbametaṃ adhiṭṭhahuṃ.<BR>
122<BR>
Āṇāpesi mahārājā "yathāsattiṃ mahājano<BR>
Dhātunidhānakāne'ttha karotu" ti hitatthiko.<BR>
123<BR>
Mahādhātunidhānassa piṭṭhimhi ca mahājano<BR>
Akā sahassadhātunaṃ nidhānāni yathābalaṃ.<BR>
124<BR>
Pidahāpiya taṃ sabbaṃ rājā thūpaṃ samāpayi;<BR>
Caturassavayaṃ vettha cetiyamhi samāpayi 28<BR>
125<BR>
Puññāni evamamalāni sayañca santo<BR>
Kubbanti sabbavibhavuttamapattihetu 29<BR>
Kārenti vāpi hi'khilā 30 parisuddhacittā<BR>
Nānāvisesajanatā parivārahetu'ti.<BR>
<BR>
Sujanappasāda - saṃvegatthāya kate mahāvaṃse<BR>
Dhātunidhānaṃ nāma<BR>
Ekatiṃsatimo paricchedo<BR>
---------<BR>
<BR>
Dvattiṃsatimo paricchedo.<BR>
1<BR>
Aniṭṭhite chattakamme sudhākamme ca cetiye<BR>
Māraṇantikarogena rājā āsi gilānako.<BR>
2<BR>
Tissaṃ pakkosayitvā so kaṇiṭṭhaṃ dīghavāpito<BR>
"Thūpe aniṭṭhitaṃ kammaṃ niṭṭhāpehī"ti abruvi.<BR>
-----------<BR>
28. [E.] Potthake imissā gāthāyanattaraṃ ayampi gāthā dissati<BR>
"Evaṃ acintiya buddhā; buddhadhammā acintiyā;<BR>
Acintiyesu pasannānaṃ vipāko hoti acintiyo"<BR>
29. [A.] Hetuṃ 30. [E.] Cāpi hi pare.<BR>
<BR>
[SL Page 169] [\x 169/]   ( <BR>
3<BR>
Bhātuno dubbalattā so tunnavāyehi kāriya<BR>
Kañcukaṃ suddhavatthehi tena chādiya cetiyaṃ<BR>
4<BR>
Cittārehi kāresi vedikaṃ tattha sādhukaṃ.<BR>
Pantī puṇṇaghaṭānañca, pañcaṅgulakapantikaṃ,<BR>
5<BR>
Chattakārehi 1 kāresi chattaṃ veḷumayaṃ tathā<BR>
Kharapattamaye candasūriye muddhavediyaṃ 2<BR>
6<BR>
Lākhākuṅkukehe'taṃ cittayitvā sucittitaṃ<BR>
Rañño nivedayī "thūpe kattabbaṃ niṭṭhitaṃ" iti.<BR>
7<BR>
Sivikāya nipajjitvā idhāntvā mahīpati<BR>
Padakkhiṇaṃ karitvāna sivikāye'va cetiyaṃ<BR>
8<BR>
Vanditvā dakkhiṇadvāre sayane bhumisatthate<BR>
Sayitvā dakkhiṇapassena so mahāthupamuttamaṃ<BR>
9<BR>
Sayitvā vāmapassesa lohāsādamuttamaṃ<BR>
Passanto sumano āsi bikkhusaṅgapurakkato.<BR>
10<BR>
Gilānapucchanatthāya āgatā hi 3 tato tato<BR>
Channavutikoṭiyo bhikkhū tasmiṃ āsuṃ samāgame,<BR>
11<BR>
Gaṇasajjhāyamakaruṃ vaggabandhena bhikkhavo.<BR>
Theraputtābhayaṃ theraṃ tatthā'disvā mahīpati:<BR>
12<BR>
'Aṭṭhavīsa-mahāyuddhaṃ yujkdanto aparājayaṃ <BR>
Yo so na paccudāvatto māyodho vasī mama<BR>
13<BR>
Maccuyuddamhi sampatte 4 disvā maññe parājayaṃ<BR>
Idāni so maṃ nopeti thero therasutābhayo"<BR>
14<BR>
Iti cittayi; so thero jānitvā tassa cintitaṃ<BR>
Karindanadiyā sīse vasaṃ pañjalipabbate<BR>
15<BR>
Pañcakhīṇāsavasataparivārena iddhiyā<BR>
Nahasā'gamma rājānaṃ aṭṭhāsi parivāriya.<BR>
16<BR>
Rājā disvā pasanno taṃ purato ca nisīdiya<BR>
"Tumhe dasamahāyodhe gaṇhitvāna pure ahaṃ<BR>
17<BR>
Yujjhiṃ; idāni eko'va maccunā yuddhamārabhiṃ,<BR>
Maccusattuṃ parājetuṃ na sakkomī" ti āha ca.<BR>
-----------<BR>
1. [E.] Naḷakārehi. 2. [S.] Muṇḍavediyaṃ 3. [E.] Āgatehi (bahusu)<BR>
4. [A.] Sampatto<BR>
<BR>
<BR>
[SL Page 170] [\x 170/]   ( <BR>
18<BR>
Āha thero "mahārāja mā bhāyi manujādhipa,<BR>
Kilesasattuṃ ajinitvā ajeyyo maccusattuko.<BR>
19<BR>
Sabbampi saṅkhāragataṃ avassaṃ yeva hijjati;<BR>
"Aniccā sabbasaṅkhārā" iti vuttaṃ hi satthunā<BR>
20<BR>
Lajjā-sārajjarahitā buddhe pe'ti aniccatā;<BR>
Tasmā aniccā saṅkhārā dukkhā'nattāti cittaya.<BR>
21<BR>
Dutiye attabhāve pi dhammaccando mahā hi te;<BR>
Upaṭṭhite devaloke hitvā dibbaṃ sukhaṃ tuvaṃ.<BR>
22<BR>
Idhāgamma bahuṃ puññaṃ akāsi ca anekadhā;<BR>
Karaṇampekarajjassa sāsanujjotanāya te<BR>
23<BR>
Mahāpuñña,kataṃ puññaṃ yāvajjadivasā tayā<BR>
Sabbaṃ nussaramevaṃ te sukhaṃ sajju bhavissati" 24<BR>
Therassa vacanaṃ sutvā rājā attamano ahū,<BR>
"Avassayo maccuyuddhe pi 5 tvaṃ mesī" ti abhāsi taṃ.<BR>
25<BR>
Tadā ca āharāpetvā pahaṭṭho puññapotthakaṃ<BR>
Vācetuṃ lekhakaṃ āha, so taṃ vācesi potthakaṃ<BR>
26<BR>
Ekūnasatavihārā mahārājena kāritā;<BR>
Ekūnavīsakoṭīhi vihāro maricacaṭṭi ca;<BR>
27<BR>
Uttamo lohapāsādo tiṃsakoṭīhi kārito;<BR>
Mahāthūpe anaggāni kāritā catuvīsati; 6<BR>
28<BR>
Mahāthūpamhi sesāni kāritāni subuddhinā<BR>
Koṭisahassaṃ agghanti mahārājā"ti vācayi.<BR>
29<BR>
"Koṭṭhanāmamhi 7 malaye akkakkāyika-chātake<BR>
Kuṇḍalāni mahagghāni duve datvāna gaṇhiya<BR>
30<BR>
Khīṇāsavānaṃ pañcannaṃ mahātherānamuttamo<BR>
Dinno pasannacittena kaṃguambilapiṇḍako;<BR>
31<BR>
Cūḷaṅganiyayuddamhi parājitvā 8 palāyatā<BR>
Kālaṃ ghosāpayitvāna āgatassa vihāyasā<BR>
32<BR>
Khīṇāsavassa yatino attānamanapekkiya<BR>
Dinnaṃ sarakabhatta"ntī vutte āha mahīpati:<BR>
-----------<BR>
5. [E.] Dviyuddhepi 6.[E.] Kāritāni tu vīsati. 7. [E.S.] Koṭṭanāmamhi.<BR>
[A.] Koḷambanāma. 8.[E.] Parajjhitvā (bahusu)<BR>
<BR>
[SL Page 171] [\x 171/]   ( <BR>
33<BR>
"Vihāramahasattāhe, pāsādassa mahe tathā,<BR>
Thūpāramhe tu 8 sattāhe, tathā dhātunidhānake,<BR>
34<BR>
Vātuddisassa ubhato saṅghassa mahato mayā <BR>
Mahārahaṃ mahadānaṃ avisesaṃ pavattatitaṃ;<BR>
35<BR>
Mahāvesākhapūjā ca catuvīsati kārayiṃ;<BR>
Dīpe saṅghassa tikkhattuṃ ticīvaramadāpayiṃ;<BR>
36<BR>
Satta satta dināneva dīpe rajjamahaṃ imaṃ<BR>
Pañcakkhattuṃ sāsānamhi adāsiṃ haṭṭhamānaso.<BR>
37 Satataṃ dvādasaṭṭhāne sappinā suddhavaṭṭiyā<BR>
Dīpasahassaṃ jālesiṃ pūjento sugataṃ ahaṃ.<BR>
38<BR>
Niccaṃ aṭṭhārasaṭṭhāne vejjehi vihitaṃ ahaṃ <BR>
Gilānabhattabhesajjaṃ gilānānamadāpayi,<BR>
39 Catuttāḷīsaṭhānamhi saṅkhataṃ madhupāyasaṃ<BR>
Tatattakesveva ṭhānesu telullopakameva ca,<BR>
40<BR>
Ghate pakke mahājālapūve ṭhānamhi tattake<BR>
Tatheva saha bhattehi 9 niccameva adāpayiṃ.<BR>
41<BR>
Uposathesu divasesu māse māse ca aṭṭhasu<BR>
Laṅkādīpe vihāresu dīpatelamadāpayiṃ.10<BR>
42<BR>
Dhammadānaṃ namahantantī sutvā āmisadānato<BR>
Lohapāsādato heṭṭhā saṅghamajjhamhi āsane<BR>
43<BR>
"Osāressāmi saṅgassa maṅgalasutta" miccahaṃ<BR>
Nisinno osārayituṃ nāsakkhiṃ saṃghagāravā,<BR>
44<BR>
Tatoppabhuti laṅkāya vihāresu tahiṃ tahiṃ<BR>
Dhammakathaṃ kathāpesiṃ sakkaritvāna desake.<BR>
45<BR>
Dhammakathikassekassa sappi-phāṇita-sakkharaṃ<BR>
Nāḷiṃ nāḷimadāpesiṃ; dāpesiṃ caturaṅgulaṃ<BR>
46<BR>
Muṭṭhikaṃ yaṭṭhimadhukaṃ; dāpesiṃ sāṭakadvayaṃ.<BR>
Sabbampissariye dānaṃ na me hāseti mānasaṃ;<BR>
47<BR>
Jīvitaṃ anapekkhitvā duggatena satā mayā<BR>
Dinnadānadvayaṃ yeva tamme hāseti mānasaṃ."<BR>
---------<BR>
-----------<BR>
8. [E.] Thupārambhana. 9.[E.] Bhattena. 10. [A.] Dīpatesamadāpayi.<BR>
<BR>
[SL Page 172] [\x 172/]   ( <BR>
48<BR>
Taṃ sutvā abhayo thero taṃ dānadvayameva so<BR>
Rañño cittappasādatthaṃ saṃvaṇṇesianekadhā.<BR>
49<BR>
Tesu pañcasu theresu kaṅguambilagāhako<BR>
Maliyadevamahāthero 11 sumanakūṭamhi pabbate<BR>
50<BR>
Navannaṃ bhikkhusatānaṃ datvā taṃ paribhuñji so.<BR>
Paṭhavīcālako 12 dhammaguttatthero tu taṃ pana<BR>
51<BR>
Kalyāṇikavihāramhi bhikkhunaṃ saṃvihājiya<BR>
Dasaddhasatasaṅkhānaṃ paribhogamakā sayaṃ<BR>
52<BR>
Talaṅgaravāsiko 13 dhammadinnatthero piyaṃguke<BR>
Dīpe dasasahassānaṃ datvāna paribhuñji taṃ.<BR>
53<BR>
Maṅgaṇavāsiko buddatissatthero mahiddhiko<BR>
Kelāse saṭṭhisahassānaṃ datvāna paribhuñji taṃ<BR>
54<BR>
Mahāvyaggho ca thero taṃ ukkanagaravihārake 14<BR>
Datvā satānaṃ sattantaṃ paribhogamakā sayaṃ.<BR>
55<BR>
Sarakabhattagāhī tu thero piyaṅgudīpake<BR>
Dvādasabhikkhusahassānaṃ; datvāna paribhuñji taṃ,"<BR>
56<BR>
Iti vatvā'bhayatthero rañño hāsesi mānasaṃ<BR>
Rājā cittampasādetvā taṃ theraṃ idamabruvi:<BR>
57<BR>
"Catuvīsati-vassāni 15 saṅghassa upakārako<BR>
Ahamevaṃ 16 hotu kāyo'pi saṅghassa upakārako;<BR>
58<BR>
Mahāthūpadassanaṭṭhāne saṅghassa kammamālake<BR>
Sarīraṃ saṃghadāsassa tumhe jhāpetha me" iti.<BR>
59<BR>
Kaṇiṭṭhaṃ āha "bho tissa, mahāthūpe aniṭṭhitaṃ<BR>
Niṭṭhāpehi tuvaṃ sabbaṃ kammaṃ sakkacca sādhukaṃ;<BR>
60<BR>
Sāyaṃ pāto ca pupphāni mahāthūpamhi pūjaya;<BR>
Tikkhattuṃ upahārañca mahāthūpassa kāraya,<BR>
61<BR>
Sāyaṃ pāto ca pupphāni mahāthūpamhi pūjaya;<BR>
Tikkhattuṃ upahārañca mahāthūpassa kāraya,<BR>
61<BR>
Paṭiyāditañca yaṃ vaṭṭaṃ mayā sugatasāsane<BR>
Sabbaṃ aparihāpetvā tāta, vattaya taṃ tuvā.<BR>
62<BR>
Saṅghassa tāta, kiccesu mā pamajjittha 17 sabbadā"<BR>
Iti taṃ anusāsitvā tuṇhī āsi mahīpati.<BR>
-----------<BR>
11. [E.] Malayadeva - [S.] Maliyamahādevathero 12. [A.] Paṭhavipālake<BR>
13. [A.E.] Talaṅgavāsiko 14.[A.] Ukkanagavihārake. 15.[A.] Vassānaṃ<BR>
16. [A.] Ayameva. 17. [A.] Pamādittha.<BR>
<BR>
[SL Page 173] [\x 173/]   ( <BR>
63<BR>
Taṅkhaṇaṃ gaṇasajjhāyaṃ bhikkhusaṅgho akāsi ca,<BR>
Devatā cha rathe ceva chahi devehi ānayuṃ.<BR>
64<BR>
Yācuṃ visuṃ visuṃ devavā rājānaṃ te rathe ṭhitā<BR>
"Amhākaṃ devalokaṃ tvaṃ ehi rāja manoramaṃ"<BR>
65<BR>
Rājā tesaṃ vāco sutvā "yāva dhammaṃ suṇomahaṃ<BR>
Adhivāsetha tāvā"ti hatthākārena vārayi.<BR>
66<BR>
Vāretigaṇasajjhāyamiti mantvāna 18 śikkhavo<BR>
Sajjhāyaṃ ṭhapayuṃ; rājā pucchi taṇṭhānakāraṇaṃ<BR>
67<BR>
"Āgamethā'ti saññāya dinnattā'ti vadiṃsu te.<BR>
Rājā "ne'taṃ tathā bhante," iti vatvāna taṃ vadi.<BR>
68<BR>
Taṃ sutvāna janā kevi "bhīto maccubhayā ayaṃ<BR>
Lālappatī"ti maññiṃsu; tesaṃ kaṅkhāvinodanaṃ<BR>
69<BR>
Kāretuṃ abhayatthero rājānaṃ evamāna so<BR>
"Jānāpetuṃ kathaṃ sakkā ānītā te rathā" iti?<BR>
70<BR>
Pupphadāmaṃ khipāpesirājā nabhasi paṇḍito;<BR>
Tāni laggāni lambiṃsu rathīsāsu visuṃ visuṃ.<BR>
71<BR>
Ākāse lambamānāni tāni disvā mahājano<BR>
Kaṅkhaṃ paṭivinodesi. Rājā theramabhāsi taṃ:<BR>
72<BR>
"Katamo devaloko hi rammo bhante"ti? So bruvi:<BR>
"Tusitānaṃ puraṃ rāja, rammaṃiti sataṃ mataṃ;<BR>
73<BR>
Buddhabhāvāya samayaṃ olokento mahādayo<BR>
Metteyyo bodhisatto hi vasate tusite pure."<BR>
74<BR>
Therassa vacanaṃ sutvā mahārājā mahāmati<BR>
Olokento mahāthūpaṃ nipanno ca nimīlayi.<BR>
75<BR>
Cavitvā taṃkhaṇaṃ yeva tusitā āhaṭe rathe<BR>
Nibbattitvā ṭhito yeva dibbadeho adissatha 19<BR>
76<BR>
Katassa puññakammassa phalaṃ 20 dassetumattano 20<BR>
Mahājanassa dassento attānaṃ samalaṅkataṃ<BR>
77<BR>
Rathaṭṭho yeva tikkhattuṃ mahāthūpaṃ padakkhiṇaṃ<BR>
Katvāna thūpaṃ saṅghañca vanditvā tusitaṃ agā.<BR>
---------<BR>
-----------<BR>
18. [A.] Vatvāna. 19. [S.D.] Adissatha. 20. [S.] Phaladassa tu attano.<BR>
<BR>
[SL Page 174] [\x 174/]   ( <BR>
78<BR>
Nāṭakiyo idhā gantvā makuṭaṃ yattha mocayuṃ<BR>
"Makuṭamuttasālā"ti ettha sālā katā ahū. <BR>
79<BR>
Citake ṭhapite rañño sarīramhi mahājano<BR>
Yatthā'ravi "rāvavaṭṭīsālā" nāma tahiṃ ahu.<BR>
80<BR>
Rañño sarīraṃ jhāpesuṃ yasmiṃ nissīmamālake 21<BR>
So eva mālako ettha vuccate "rājamālako."<BR>
81<BR>
Duṭṭhagāmaṇi rājā so rājanāmāraho mahā<BR>
Mettayyassa bhagavato hessati aggasāvako;<BR>
82<BR>
Rañño pitā pitā tassa; mātā mātā bhavissati;<BR>
Saddhātisso kaṇiṭṭho tu dutiyo hessati sāvako.<BR>
83<BR>
Sālirājakumāro yo 22 tassa rañño suto tu so<BR>
Metteyyassa bhagavato putto yeva bhavissati.<BR>
84<BR>
Evaṃ yo kusalaparo karoti puññaṃ <BR>
Chādento aniyatapāpakaṃ bahūmpi<BR>
So saggaṃ sakagharamivopayāti tasmā<BR>
Sappaññosa tatarato bhaveyya puñgñe ti<BR>
<BR>
Sujanappasāda - saṃvegatthāya kate mahāvaṃse<BR>
Tusitapuragamanaṃ nāma dvattiṃsatimo paricchedo.<BR>
---------<BR>
<BR>
Tettiṃsatimo paricchedo<BR>
1<BR>
Duṭṭhagāmaṇirañño tu rajje thitā janā ahū; <BR>
Sālirājakumāroti tassāsi vissūto suto.<BR>
2<BR>
Atīva dhañño so āsi, puññakammarato sadā,<BR>
Atīva cārurūpāya satto caṇḍāliyā ahū.<BR>
3<BR>
Asokamālādeviṃ taṃ sambandhaṃ pubbajātiyā<BR>
Rūpenā'tipiyāyanto so rajjaṃ neva kāmayi.<BR>
4<BR>
Duṭṭhagāmaṇībhātā'to saddhātisso tadaccaye<BR>
Rajjaṃ kāresā'hisitto aṭṭhārasasamā'samo.<BR>
5<BR>
Chattakammaṃ sudhākammaṃ hatthipākārameva ca<BR>
Mahāthūpassa kāresi so saddhākatanāmako.<BR>
-----------<BR>
21. [K.] Nissitamālake. 22. [A.] So.<BR>
<BR>
[SL Page 175] [\x 175/]   ( <BR>
6<BR>
Dīpena lohapāsādo uḍḍayhittha susaṅkhato;<BR>
Kāresi lohapāsādaṃ puna so sattabhumikaṃ.<BR>
7<BR>
Navutisatasahassaggho pāsādo āsi so tadā.<BR>
Dakkhiṇagirivihāraṃ kallakaleṇameva ca 1,<BR>
8<BR>
Kuḷumbālavihārañca 2 tathā pettaṅgavālikaṃ<BR>
Velaṅgavaṭṭikañceva 3 dubbalavāpītissakaṃ<BR>
9<BR>
Duratissakavāpiñca 4 tathā mātuvihārakaṃ<BR>
Kāresiādīghavāpiṃ vihāraṃ yojanayojane;<BR>
10<BR>
Dīghavāpivihārañca kāresi saha cetiyaṃ,<BR>
Nānāratanakacchattaṃ tattha kāresi cetiye<BR>
11<BR>
Sandhiyaṃ sandhiyaṃ tattha rathacakkappamāṇakaṃ<BR>
Sovaṇṇālaṃ kāretvā laggāpesi manoramaṃ.<BR>
12<BR>
Caturāsītisahassānaṃ dhammakkhandhānamissaro<BR>
Caturāsītisahassāni pūjā cāpi akārayi<BR>
13<BR>
Evaṃ puññāni katvā soanekāni mahīpati<BR>
Kāyassabhedā devesu tusitesū'papajjatha.<BR>
14<BR>
Saddhātissamahārāje vasante dīghavāpiyaṃ<BR>
Lajjitisso 5 jeṭṭhasuto girigumśīlanamakaṃ 6<BR>
15<BR>
Vihāraṃ kārayī rammaṃ; taṅkhaṇiṭṭhasuto pana<BR>
Thullatthano akāresi vihāraṃ kandaravhayaṃ.<BR>
16<BR>
Pitarā thullathanako bhātusantikamāyatā<BR>
Sahevā'ga, vihārassa saṅghabhogatthamattano.<BR>
17<BR>
Saddhātisse uparate sabbe'maccā samāgatā<BR>
Thūpārāme bhikkhusaṅghaṃ sakalaṃ sannipātiya<BR>
18<BR>
Saṅghānuññāya raṭṭhassa rakkhanatthaṃ kumārakaṃ<BR>
Abhisiñcuṃ thullathanaṃ taṃ sutvā lajjitissako<BR>
19<BR>
Idhāgantvā gahetvā taṃ sayaṃ rajjamakārayi.<BR>
Māsañceva dasāhañca rājā thullathano pana.<BR>
20<BR>
Tisso samā lajjitisso; saṅghe hutvā anādaro<BR>
"Na jāniṃsu yathābuḍḍha"miti naṃ paribhāsayi.<BR>
-----------<BR>
1.[E.] Kallakāleṇaṃ ca kārayi. 2. [E.] Kalambakavihāraṃ ca 3.[E.] Velaṅga<BR>
Viṭṭhikaṃ ceva. 4.[A.] Vāsiñca 5.[E.] Lañjatisso. <BR>
6. [D,] girigumbīla nāmakaṃ<BR>
<BR>
[SL Page 176] [\x 176/]   ( <BR>
21<BR>
Pacchā saṅghaṃ khamāpetvā daṇḍakammatthamissaro<BR>
Tīṇi satasahassāni datvāna urucetiye.<BR>
22<BR>
Silāmayāni kāresipupphayānāni tīṇi so<BR>
Atho satasahassena vināpesi ca antarā<BR>
23<BR>
Mahāthūpa - thūpārāmānaṃ bhumiṃ 7 bhumissaro samaṃ.<BR>
Thūpārāme ca thūpassa silākañcukamuttamaṃ.<BR>
24<BR>
Thūpārāmassa purato silāthūpakameva ca<BR>
Lajjikāsanasālaṃ 8 ca bhikkhusaṅghassa kārayi.<BR>
25<BR>
Kañcukaṃ kaṇṭake thūpe 9 kārāpesi silāmayaṃ<BR>
Datvāna satasahassaṃ vihāre cetiyavhaye.<BR>
26<BR>
Girikumbhīlanāmassa vihārassa mahamhi so.<BR>
Saṭṭhibhikkhūsahassānaṃ ticīvaramadāpayi.<BR>
27<BR>
Ariṭṭhavihāraṃ kāresi, tathā kandarahīnakaṃ 10<BR>
Gāmikānañca bhikkhūnaṃ bhesajjāni adāpayi.<BR>
28<BR>
Kimicchakaṃ taṇḍulañca bhikkhūnīnamadāpayi.<BR>
Samā nava'ṭṭhamāsañca 11 rajjaṃ so kārayī idha.<BR>
29<BR>
Mate lajjikatissamhi kiṇiṭṭho tassa kārayi<BR>
Rajjaṃ chaḷeva vassāni khallāṭanāganāmako 12<BR>
30<BR>
Lohapāsādaparivāre pāsādetimanorame<BR>
Lohapāsādasobhatthaṃ eso dvattīṃsa kārayi.<BR>
31<BR>
Mahāthūpassa parito cārino hemamālino<BR>
Vālikaṅgaṇamariyādaṃ 13 pākāraṃ ca akārayi.<BR>
32 Sova kurundapāsakaṃ 14 vihārañca akārayi<BR>
Puññakammāni vaññāni kārapesi mahīpatī.<BR>
33<BR>
Taṃmahārattako 15 nāma senāpati mahīpatiṃ<BR>
Khallāṭanāgarājānaṃ nagare yeva aggahī.<BR>
34<BR>
Tassa rañño kaṇiṭṭho tu vaṭṭagāmaṇināmako<BR>
Taṃ duṭṭhasenāpatikaṃ hantvā rajjamakārayi.<BR>
35<BR>
Khallāṭanāgarañño so puttakaṃ sakabhātuno<BR>
Mahācūlikanāmānaṃ 16 puttaṭṭhāne ṭhapesi ca;<BR>
-----------<BR>
7. [A.] Mahāthūpaṃ chūpārāmaṃ bhumi. 8.[E.] Lañaṃkāsanasālaṃ. 9. [E.] Khandhaka thūpe<BR>
10.[E.] Kuṃjarahīnaka 11. [E.] Navaḍḍhamāsaṃ ca 12. [A.] Khallāṭo nāga nāmako<BR>
13.[A.] Cāḷikaṅganamariyādaṃ 14. [E.] Kurundavāsoka- <BR>
15.[E.] Kamma bhārattako. 16. [E.A.] Nāmaṃ taṃ<BR>
<BR>
[SL Page 177] [\x 177/]   ( <BR>
36<BR>
Tammātaraṃnulādeviṃ mahesiñca akāsi so;<BR>
Pitiṭṭhāne ṭhittā'ssa pitirājāti cabravuṃ 17<BR>
37<BR>
Evaṃ rajje'bhisittassa tassa māsamhi pañcame<BR>
Rohaṇe nakulanagare 18 eko brahmaṇaveṭako.<BR>
38<BR>
Tīyo 19 nāma brāhmaṇassa vaco sutvā apaṇḍito.<BR>
Coro ahu; mahā tassa parivāro ahosi ca.<BR>
39<BR>
Sagaṇā sattadamiḷā mahātitthamhi otaruṃ<BR>
Tadā brāhmaṇatīyo va te sattadamiḷāpi ca<BR>
40<BR>
Chattatthāya visajjesuṃ lekhaṃ bhupatisantika.<BR>
Rājā brāhmaṇatīyassa lekhaṃ pesesi nītimā<BR>
41<BR>
"Rajjaṃ tava idāneva gaṇha tvaṃ damiḷe" iti.<BR>
Sādhū ti so damiḷeḷahi yujjhi; gaṇhiṃsu te tu taṃ.<BR>
42<BR>
Tato te damiḷā yuddhaṃ raññā saha pavattayuṃ;<BR>
Koḷambālakasāmantā yuddhe rājā parājito<BR>
43<BR>
Titthārāmaduvārena rathārūḷho palāyati;<BR>
Paṇḍukābhayarājena titthārāmo hi 20 kārito,<BR>
Vāsitova sadā āsi ekavīsatirājusu.<BR>
44<BR>
Taṃ disvāna palāyantaṃ nigaṇṭho girināmako<BR>
"Palāyati mahākāḷasīhalo"ti bhusaṃ ravi.<BR>
45<BR>
Taṃ sutvāna mahārājā "siddhe mama manorathe<BR>
Vihāraṃ etva kāressaṃ" iccevaṃ cintayī tadā.<BR>
46<BR>
Sagabbhaṃ anulādeviṃ aggahī rakkhiyā iti,<BR>
Mahācūḷa- mahānāga - kumāre cāpi 21 rakkhiye;<BR>
47<BR>
Rathassa lahubhāvatthaṃ datvā cūḷāmaṇiṃ subhaṃ<BR>
Otāresi 22 somadeviṃ tassā'nuññāya bhupati.<BR>
48<BR>
Yuddhāya gamane yeva puttake dve ca deviyo<BR>
Gāhayitvāna nikkhanto saṅkito so parājaye 23<BR>
49<BR>
Asakkuṇitvā gāhetuṃ pattaṃ bhuttaṃ jinena taṃ<BR>
Palāyitvā vessagirivane abhinilīyi so.<BR>
-----------<BR>
17.[A.] Piturājānamabravu. 18. [E.] Kulanagare. 19.[T.] Tisso.<BR>
20.[A.] Tatthārāmo 21.[A.] Mahācūlaṃ mahānāgaṃ kumāre. 22.[E.] Otārayi<BR>
23.[A.] Parājite [E.] Parājito.<BR>
<BR>
[SL Page 178] [\x 178/]   ( <BR>
50<BR>
Kutthikkula - mahātissathero 24 disvā tahaṃ tu taṃ<BR>
Bhattaṃ pādā anāmaṭṭhaṃ piṇḍadānaṃ vivajjiya;<BR>
51<BR>
Atha ketakipattamhi likhitvā haṭṭhamānaso<BR>
Saṅghabhogaṃ vihārassa tassapādā mahīpati.<BR>
52<BR>
Tato gantvā silāsobbha - kaṇḍakamhi 25 vasī; tato<BR>
Gantvāna mātuvelaṅge sālagallasamīpago. 27<BR>
53<BR>
Tatthaddasa diṭṭhapubbaṃ theraṃ, thero mahīpatiṃ<BR>
Upaṭṭhākassa appesi tanasīvassa sādhukaṃ;<BR>
54<BR>
Tassa so tanasīvassa raṭṭhikassa'ntike tahiṃ<BR>
Rājā cuddasavassāni vasī tena upaṭṭhito.<BR>
55<BR>
Sattasu damilesve'ko somadeviṃ madāvahaṃ<BR>
Rāgaratto gahetvāna paratīramagā lahuṃ.<BR>
56<BR>
Eko pattaṃ dasabalassa anurādhapure ṭhitaṃ<BR>
Ādāya tena santuṭṭho paratīramagā lahuṃ,<BR>
57<BR>
Puḷahattho tu damiḷo tīṇi vassāni kārayi<BR>
Rajjaṃ senāpatiṃ katvā damiḷaṃ bāhiyavahayaṃ<BR>
58<BR>
Puḷahatthaṃ gahetvā taṃ duve vassāni bāhiyo<BR>
Rajjaṃ kāresi; tassāsi paṇayamāro camūpati; 59<BR>
Bāhiyaṃ taṃ gahetvāna rājā'si paṇayamārako<BR>
Sattavassāni, tassā'si piḷayamāro camūpati,<BR>
60<BR>
Paṇayamāraṃ gahetvā so rājāsi piḷayamārako<BR>
Sattamāsāni; tassāsi dāṭhiyo 28 tu camūpati;<BR>
61<BR>
Piḷayamāraṃ gahetvā so dāṭhiyo 28 damiḷo pana<BR>
Rajjaṃ'nurādhanagare duve vassāni kārayi.<BR>
62<BR>
Evaṃ damiḷarājūnaṃ tesaṃ pañcannameva hi<BR>
Honti cuddasa vassāni sattamāsā ca uttariṃ.<BR>
63<BR>
Gatāya tu nivāsatthaṃ 29 malaye'nuladeviyā<BR>
Bhariyā tanasīvassa pādā pahari pacchiyaṃ,<BR>
64<BR>
Kujjhitvā rodamānā sārājānaṃ upasaṅkami;<BR>
Taṃ sutvā tanasīvo so dhanumādāya nikkhami.<BR>
-----------<BR>
24.[E.] Kupikkalamahātissatthero 25. [A.] Anāmaṭṭha <BR>
26.[E.-]Kaṭakamhi [A.] Silāsobbhe. 27.[A.] Samīpake. 28. [E.] Dāṭhiko.<BR>
29.Nivāpanthaṃ (sabbesu)<BR>
<BR>
[SL Page 179] [\x 179/]   ( <BR>
65<BR>
Deviyā vacanaṃ sutvā tassa āgamanā purā<BR>
Dviputtaṃ devimādāya tato rājā'pi nikkhami. 30<BR>
66<BR>
Dhanuṃ sandhāya āyantaṃ sīvaṃ vijjhi mahāsivo.<BR>
Rājā nāmaṃ sāvayitvā akāsi janasaṅgahaṃ.<BR>
67<BR>
Alattha aṭṭhāmacce va mahante yodhasammate<BR>
Parivāro mahā āsi parihāro ca rājino,<BR>
68<BR>
Kumbhīlakamahātissatheraṃ 31 disvā mahāyaso<BR>
Acchagallavihāramhi buddhapūjamakārayi,<BR>
69<BR>
Vatthuṃ sodhetumārūḷhe 32 ākāsacetiyaṅgaṇaṃ<BR>
Kapisīse 33 amaccamhi orohante mahīpati<BR>
70<BR>
Ārohanto sadeviko disvā magge nisinnakaṃ<BR>
"Na nipanno"ti kujjhitvā kapisīsaṃ aghātayi.<BR>
71<BR>
Sesā satta amaccāpi nibbinnā tena rājinā<BR>
Tassa'ntikā palāyitvā pakkamantā yathāruciṃ<BR>
72<BR>
Magge viluttā corehi vihāraṃ hambugallakaṃ<BR>
Pavisitvāna addakkhuṃ tissattheraṃ bahussutaṃ;<BR>
73<BR>
Catunekāyiko thero yathāladdhāni dāpayi<BR>
Vattha-phāṇita-telāni taṇḍulā pāhuṇā tathā;<BR>
74<BR>
Assatthakāle thero so "kuhiṃ yathā" ti pucchi te;<BR>
Attānaṃ āvikatvā te taṃ pavattiṃ nivedayuṃ.<BR>
75<BR>
"Kāretuṃ kehi sakkā nu jinasāsanapaggahaṃ,<BR>
Damiḷehi vā'tha raññā?" Iti puṭṭhā tu te pana<BR>
76<BR>
"Raññā sakkā"ti āhaṃsu saññāpetvāna te iti<BR>
Ubho tissamahātissatherā ādāya te tato<BR>
77<BR>
Rājino santikaṃ netvā aññamaññaṃ khamāpayuṃ.<BR>
Rājā ca te amaccā ca there evamayācayuṃ:<BR>
78<BR>
Siddhe kamme pesite no gantabbaṃ santikaṃ iti.<BR>
Therā datvā paṭiññaṃ te yathāṭṭhānamagañchisuṃ.<BR>
79<BR>
Anurādhapuraṃ rājā āgantvāna mahāyaso<BR>
Dāṭhikaṃ damiḷaṃ hantvā sayaṃ rajjamakārayi.<BR>
-----------<BR>
30.[E.] Niggami. 31.[E.] Kupillakamahātissa. [A.] Mārūḷho<BR>
33. [D.] Kañcasīse 5. Kaṭṭhisīse<BR>
<BR>
[SL Page 180] [\x 180/]   ( <BR>
80<BR>
Tato nigaṇṭhārāmaṃ taṃ viddhaṃsetvā mahīpati<BR>
Vihāraṃ kārayī tattha dvādasapariveṇakaṃ.<BR>
81<BR>
Mahāvihārapaṭṭhānā dvīsu vassasatesu ca<BR>
Sattarasasu vassesu dasamāsādhikesu ca<BR>
82<BR>
Tathā dinesu dasasu atikkantesu sādaro<BR>
Abhayagirivihāraṃ so patiṭṭhāpesi bhūpati<BR>
83<BR>
Pakkosayitvā te there tesu pubbūpakārino<BR>
Taṃ mahātissattherassa vihāraṃ mānado adā.<BR>
84<BR>
Girissa yasmā ārāme 34 rājā kāresi so'bhayo<BR>
Tasmā'bhayagiritve ca vihāro nāmato ahū.<BR>
85<BR>
Āṇāpetvā somadeviṃ yathāṭṭhāne ṭhapesi so.<BR>
Tassā tannāmakaṃ katvā somārāmamakārayi.<BR>
86<BR>
Rathā oropitā sā hi tasmiṃ ṭhāne varaṅganā<BR>
Kadambapupphagumbamhi nilīnā tattha addasa<BR>
87<BR>
Muttayantaṃ sāmaṇeraṃ maggaṃ hatthena chādiya<BR>
Rājā tassā vaco sutvā vihāraṃ tattha kārayi.<BR>
88<BR>
Mahāthūpassu'ttarato cetiyaṃ uccavatthukaṃ<BR>
Silāsobbhakaṇḍakaṃ 35 nāma rājā so yeva kārayi.<BR>
89<BR>
Tesu sattasu yodhesu uttiyo nāma kārayi<BR>
Nagaramhā dakkhiṇato vihāraṃ dakkhiṇavhayaṃ<BR>
90<BR>
Tattheva mūlavokāsa-vihāraṃ 36 mūlanāmako<BR>
Amacco kārayi tena so pi taṃnāmako ahū. <BR>
91<BR>
Kāresi sāliyārāmaṃ amacco sāliyavhayo.<BR>
Kāresi pabbatārāmaṃ amacco pabbatavhayo.<BR>
92<BR>
Uttaratissārāmantu tissāmacco akārayi.<BR>
Vihāre niṭṭhite ramme tissattheramupecca te<BR>
93<BR>
"Tumhākaṃ paṭisanthāravasena'mhehi kārite<BR>
Vihāre dema tumhākaṃ" iti vatvā adaṃsu ca.<BR>
94<BR>
Thero sabbattha vāsesi te te bhikkhū yathārahaṃ.<BR>
Amaccā'daṃsu saṅghassa vividhe samaṇārahe<BR>
-----------<BR>
34. [A.] Ārāmo. 35. [S.] Silāpaṭṭanakaṃ [E.] Silāsobbhakaṭakaṃ<BR>
36. [A.] Mūlavokāsi vihāraṃ [S.] Mūlavosākavihāraṃ<BR>
<BR>
[SL Page 181] [\x 181/]   ( <BR>
95<BR>
Rājā sakavihāramhi vasante samupaṭṭhahi<BR>
Paccayehi anūnehi tena te bahavo ahuṃ.<BR>
96<BR>
*Theraṃ kulehi saṃsaṭṭhaṃ mahātissoti vissutaṃ<BR>
Kulasaṃsaṭṭhadosena saṅgho taṃ nīhari ito 37<BR>
97<BR>
*Tassa sisso bahalamassu-tissatthero ti vissuto<BR>
Kuddho'bhayagiriṃ gantvā vasī pakkhaṃ vahaṃ 38 tahiṃ<BR>
98<BR>
*Tatoppabhuti te bhikkhū mahāvihāraṃ nāgamuṃ.<BR>
Evaṃ te'bhayagirikā niggatā theravādato.<BR>
99<BR>
*Pahinnā'bhayagirikehi dakkhiṇavihārakā yatī<BR>
Evante theravādīhi 39 pahinnā bhikkhavo vidhā.<BR>
100<BR>
Mahāabhayabhikkhu te vaḍḍhetuṃ dīpavāsino<BR>
Vaṭṭagāmaṇi bhumindo pattiṃ nāma adāsi so. 40<BR>
101<BR>
Vihārapariveṇāni ghaṭābaddhe akārayi<BR>
"Paṭisaṅkharaṇaṃ evaṃ hessati"tī vicintīya.<BR>
102<BR>
Piṭakattayapāḷiñca tassā aṭṭhakathāpi ca 41<BR>
Mukhapāṭhena ānesuṃ pubbe bhikkhu mahāmatī.<BR>
103<BR>
Hāniṃ disvāna sattānaṃ tadā bhikkhū samāgatā<BR>
Ciraṭṭhitatthaṃ dhammassa potthakesu likhāpayuṃ.<BR>
104<BR>
Vaṭṭagāmaṇi abhayo rājā rajjamakārayi<BR>
Iti dvādasavassāni pañcamāsesu ādito.<BR>
105<BR>
Iti parahitamattano hitañca<BR>
Paṭilabhiyissariyaṃ karoti pañño;<BR>
Vipulampi kubuddhi laddhabhogaṃ 42<BR>
Ubhayahitaṃ na karoti bhogaluddho'ti<BR>
<BR>
Sujanappasāda - saṃvegatthāya kate mahāvaṃse<BR>
Dasarājako nāma<BR>
Tettiṃsatimo paricchedo.<BR>
---------<BR>
-----------<BR>
*Imā pañca gāthāyo pacchā pakkhittāti maññāmi<BR>
Imāsu aapanītāsu pubbāparasambandho paññāyati.<BR>
<BR>
37. [S.D.] Tato 38.[AA.] Pakkhavasī 39.[A.] Theravādehi <BR>
40. Ayaṃ gāthā [E.] Potthake na dissati 41. [A.] Aṭṭhakathañca taṃ <BR>
42. [E.] Kubuddhiladdhabhogaṃ (ṭīkāya vutattayena 'kubuddhi vipulampi bhogaṃ laddhā"ti<BR>
Attho gahetabbo)<BR>
<BR>
[SL Page 182] [\x 182/]   ( <BR>
<BR>
Catuttiṃsatimo paricchedo.<BR>
1<BR>
Tadaccaye mahāvūḷī mahātisso akārayi.<BR>
Rajjaṃ cuddasa vassāni dhammena ca samena ca.<BR>
2<BR>
Sahatthena kataṃ dānaṃ so sutvāna mahapphalaṃ<BR>
Paṭhame yeva vassamhi gantvā aññātavesavā<BR>
3<BR>
Katvāna sālilavanaṃ laddhāya bhatiyā tato<BR>
Piṇḍapātaṃ mahāsummatherassā'dā mahīpati.<BR>
4<BR>
Soṇṇagirimhi puna so tīṇi vassāni khattiyo<BR>
Guḷayantamhi katvāna 1 bhatiṃ laddhā guḷe 2 tato<BR>
5<BR>
Te guḷe āharāpetvā puraṃ āgamma bhupati<BR>
Bhikkhusaṅghassa pādāsi mahādānaṃ mahīpati.<BR>
6<BR>
Tiṃsabhikkhusahassassa adā acchādanāni ca, <BR>
Dvādasannaṃ sahassānaṃ bhikkhunīnaṃ tatheva ca.<BR>
7<BR>
Kārayitvā mahīpālo vihāraṃ suppatiṭṭhitaṃ<BR>
Saṭṭhibhikkhusahassassa ticīvaramadāpayī.<BR>
8<BR>
Tiṃsasahassasaṅkhānaṃ bhikkhunīnañca dāpayi.<BR>
Maṇḍavāpivihāraṃ 3 so tathā abhayagallakaṃ<BR>
9<BR>
Vaṅgupaṭṭaṅkagallañca 4 dīghabāhukagallakaṃ<BR>
Vālagāmavihārañca rājā so yeva kārayi.<BR>
10<BR>
Evaṃ saddhāya so rājā katvā puññāti nekadhā<BR>
Catuddasannaṃ vassānaṃ accayena divaṃ agā.<BR>
11<BR>
Vaṭṭagāmaṇino putto coranāgo'ti vissuto<BR>
Mahācūḷissa rajjamhi coro hutvā carī tadā<BR>
12<BR>
Mahācūḷe uparate rajjaṃ kārayi āgato.<BR>
Attano corakāle so nivāsaṃ yesu nālahi,<BR>
13<BR>
Aṭṭhārasa vihāre te viddhaṃsāpesi dummati.<BR>
Rajjaṃ dvādasavassāni coranāgo akārayi.<BR>
14<BR>
Lokantarikanirayaṃ pāpo so upapajjatha<BR>
Tadaccaye mahācūḷīrañño putto akārayi<BR>
15<BR>
Rajjaṃ tīṇeva vassāni rājā tisso'ti vissuto.<BR>
Coranāgassa devī tu visamaṃ visamānulā<BR>
-----------<BR>
1. [A.] Guḷayantaṃ. 2. [A.] Bhatilaṅguḷe 3.[S.] Macavāpivihāraṃ.<BR>
4. [D.] Vaṃgu pabbaṅkagallaṃ ca [E.] Vaṃkāvaṭṭakagallaṃ ca <BR>
<BR>
[SL Page 183] [\x 183/]   ( <BR>
16<BR>
Visaṃ datvāna māresi balatthe rattamānasā.<BR>
Tasmiṃ yeva balatthe sā anulā ratanamānasā<BR>
17<BR>
Tissaṃ visena ghātetvā tassa rajjamadāsi sā.<BR>
Sīvo nāma balattho so jeṭṭhadovāriko tahiṃ<BR>
18<BR>
Katvā mahesiṃ anulaṃ vassaṃ māsadvayādhikaṃ<BR>
Rajjaṃ kāresi nagare; vaṭuke damiḷe'nulā<BR>
19<BR>
Rattā visena taṃ hantvā vaṭuke rajjamappayi.<BR>
Vaṭuko damiḷo so hi pure nagaravaḍḍhakī<BR>
20<BR>
Mahesiṃ anulaṃ katvā vassaṃ māsavayādhikaṃ<BR>
Rajjaṃ kāresi nagare; anulā tattha āgataṃ<BR>
21<BR>
Passitvā dārubhatikaṃ tasmiṃ sārattamānasā<BR>
Hantvā visena vaṭukaṃ tassa rajjaṃ samappayi.<BR>
22<BR>
Dārubhatikatisso so mahesiṃ kariyānulaṃ 5<BR>
Ekamāsādhikaṃ vassaṃ pure rajjamakārayi<BR>
23<BR>
Kāresi so pokkharaṇiṃ mahāmeghavane lahuṃ.<BR>
Nīliye nāma damiḷe sā purohitabrāhmaṇe<BR>
24<BR>
Rāgena rattā anulā tena saṃvāsakāminī<BR>
Dārubhatikatissaṃ taṃ visaṃ datvāna ghātiya<BR>
25<BR>
Nīliyassa adā rajjaṃ so pi nīliyabrāhmaṇo<BR>
Taṃ mahesiṃ karitvāna niccaṃ tāya upaṭṭhito<BR>
26<BR>
Rajjaṃ kāresi chammāsaṃ anurādhapure idha.<BR>
Dvattiṃsāya balatthehi vatthukāmā yathāruciṃ<BR>
27<BR>
Visena taṃ ghātayitvā nīliyaṃ khattiyānulā<BR>
Rajjaṃ sā anulā devi catumāsamakārayi.<BR>
---------<BR>
28<BR>
Mahācūḷikarājassa putto dutiyako pana<BR>
Kuṭakaṇṇatisso 6 nāma bhīto so'nuladeviyā<BR>
29<BR>
Palāyitvā pabbajitvā kāle pattabalo idha<BR>
Āgantvā ghātayitvā taṃ anulaṃ duṭṭhamānasaṃ<BR>
30<BR>
Rajjaṃ kāresi dvāvīsaṃ vassāni manujādhipo.<BR>
Mahāuposathāgāraṃ akā cetiyapabbate.<BR>
-----------<BR>
5. [A.] Kārayānulaṃ [E.] Kārayānulaṃ 6. [A.] Kālakaṇṇisse.<BR>
<BR>
[SL Page 184] [\x 184/]   ( <BR>
31<BR>
Gharassa tassa purato silāthūpamakārayi.<BR>
Bodhiṃ ropesi tattheva so va cetiyapabbate 32<BR>
Pelagāmavihārañca 7 antaragaṅgāya kārayi.<BR>
Tattheva vaṇṇakaṃ nāma mahāmātikameva ca<BR>
33<BR>
Ambaduggamahāvāpiṃ 8 bhayoluppalameva ca 9,<BR>
Sattahatthuccapākāraṃ purassa, parikhaṃ tathā.<BR>
34<BR>
Mahāvatthumhi anulā jhāpayitvā asaññataṃ<BR>
Apanīya tato thokaṃ mahāvatthumakārayi.<BR>
35<BR>
Padumassaravanuyyānaṃ nagare yeva kārayi<BR>
Mātā'ssadante dhovitvā pabbaji jinasāsane,<BR>
36<BR>
Kulasantake 10 gharaṭṭhāne mātu bhikkhunupassayaṃ<BR>
Kāresi, dantagehanti vissuto āsi tena so.<BR>
37<BR>
Tadaccaye tassa putto nāmato bhātikābhayo<BR>
Aṭṭhavīsati vassāni rajjaṃ kāresi khattiyo.<BR>
38<BR>
Mahādāṭhikarājassa bhātikattā mahīpati<BR>
Dīpe "bhātikarājāti" ti pākaṭo āsi dhammiko.<BR>
39<BR>
Kāresi lohapāsāde paṭisaṅkhāramettha so;<BR>
Mahāthūpe vedikā dve; thūpavhe'posathavhayaṃ.<BR>
40<BR>
Attano balimujjhitvā nagarassa samantato<BR>
Ropāpetvā yojanamhi sumanāna'jjukāni 11 ca<BR>
41<BR>
Pādavedikato yāva dhuracchattā narādhipo<BR>
Caturaṅgulabahalena gandhena urucetiyaṃ<BR>
42<BR>
Limpāpetvāna pupphāni vaṇṭehi tattha sādhukaṃ<BR>
Nivesitvāna kāresi thūpaṃ mālāguḷopamaṃ.<BR>
43<BR>
Puna dvaṅgulabahalāya 12 manosilāya cetiyaṃ<BR>
Limpāpetvāna kāresi tatheva kusumāvitaṃ.<BR>
44<BR>
Puna sopāṇato yāva dhuracchattāva 13 cetiyaṃ<BR>
Pupphehi okirāpetvā chādesi puppharāsinā.<BR>
45<BR>
Uṭṭhāpetvāna yantehi jalaṃ abhayavāpito<BR>
Jalehi thūpaṃ secanto 14 jalapūjamakārayī.<BR>
-----------<BR>
7. [D.] Thelagāmavihāraṃ. 8. [A.] Ambe. 9. [D.] Hayoluppalameva.<BR>
10. [A.] Kulāsante [E.] Kusalante 11. [A.E.] Sumanānujjakāni<BR>
12. [E.S.] Punaṭṭhaṃgulabbhalāya. 13.[A.]Dhuracchatteva. 14.[E.] Siñcanto.<BR>
<BR>
[SL Page 185] [\x 185/]   ( <BR>
46<BR>
Sakaṭasatena muttānaṃ saddhiṃ telena 15 sādhukaṃ<BR>
Maddāpetvā sudhāpiṇḍaṃ sudhākammamakārayi.<BR>
47<BR>
Pavāḷajālaṃ kāretvā taṃ khīpāpiya cetiye<BR>
Sovaṇṇāni 16 padumāni cakkamattāni sandhisu<BR>
48<BR>
Laggāpetvā tato muttā-kalāpe 17 yāva heṭṭhimā<BR>
Padumā'mbayitvāna mahāthūpamapūjayi.<BR>
49<BR>
Gaṇasajjhāyasaddaṃ so dhātugabbhamhi tādinaṃ<BR>
Sutvā "adisvā taṃ nā'haṃ vuṭṭhahissanti nicchito<BR>
50<BR>
Pācīnādikamūlamhi 18 anāhāro nipajjatha.<BR>
Therā dvāraṃ māpayitvā dhātugaṃ nayiṃsu taṃ.<BR>
51<BR>
Dhātugvibhutiṃ so sabbaṃ disvā mahīpati<BR>
Nikkhanto tādisehe'va pottharūpehi pūjayi.<BR>
52<BR>
Madhugandhehi 19, gandhehi, ghaṭehi sarasehi 20 ca,<BR>
Añjanaharitālehi, tathā manosilāhi ca.<BR>
53<BR>
Manosilāsu vassena ssitvā cetiyaṅgaṇe<BR>
 hitāsu gopphamattāsu racitehu'ppalehi ca<BR>
54 Thūpaṅgaṇamhi sakale pūrite gandhakaddame<BR>
Cittakilañjachiddesu racitehu'ppalehi ca,<BR>
55<BR>
Vārayitvā vārimaggaṃ tatheva pūrite ghate dīpavaṭṭīhi nekāhi katavaṭṭisikhāhi ca,<BR>
56<BR>
Madhūkatelamhi tathā, tilatele tatheva ca,<BR>
Tatheva paṭṭavaṭṭīnaṃ 21 subahūhi sikhāhi ca,<BR>
57<BR>
Yathā vuttehi etehi mahāthūpassa khattiyo<BR>
Sattakkhattuṃ sattakkhattuṃ pūjā'kāsi visuṃ visuṃ.<BR>
58<BR>
Anuvassaṃ ca niyataṃ sudhāmaṅgalamuttamaṃ,<BR>
Bodhisinānapūjā ca tatatheva urudhiyo,<BR>
59<BR>
Mahāvesākhapūjā ca uḷārā aṭṭhavīsati,<BR>
Caturāsītisahassani pūjā ca anuḷārikā.22<BR>
60<BR>
Vividhaṃ naṭanaccañca nānāturiyavāditaṃ<BR>
Mahāthūpe mahapūjaṃ 23 saddhānunno akārayi.<BR>
-----------<BR>
15. [A.] Saddhāya. 16.[E.S.] Sovaṇṇayāni 17.[S.] Kalāpaṃ [A.] Kalāpā.<BR>
18. [E.] Pācīnaddakamūlamhi. 19. [D.] Madhugabbhehi [E.E.] Madhugaṇḍehi. <BR>
20.[E.]Ghaṭehi ca rasehi. 21.[S.] Sāsapavaṭṭīnaṃ. 22.[A.] Anuḷārikaṃ. <BR>
23.[E.] Mahathūpamhi ghosaṃca<BR>
<BR>
[SL Page 186] [\x 186/]   ( <BR>
61<BR>
Divasassa ca tikkhattuṃ buddhupaṭṭhānamāgamā.<BR>
Dvikkhattuṃ pupphabheriñca niyataṃ so akārayi.<BR>
62<BR>
Niyatañjanadānañca 24 pavāraṇadānameva ca<BR>
Tela - phāṇita - vatthādi - parikkhāraṃ samaṇārahaṃ<BR>
63<BR>
Bahuṃ 25 pādāsi saṅghassa; cetiyakhettameva ca<BR>
Cetiye parikammatthaṃ adāsi tattha khattiyo.<BR>
64<BR>
Sadābhikkhusahassassa vihāre cetiyapabbate<BR>
Salākavaṭṭabhattañca so dāpesi ca bhupati.<BR>
65<BR>
Cintāmaṇimuvelavhe 26 uupaṭṭhānattaye ca 27 so<BR>
Tathā padumaghare chatattapāsāde va manorame<BR>
66<BR>
Bhojento pañcaṭhānamhi bhikkhu ganthadhure yute<BR>
Paccayehi upaṭṭhāsi sadā dhamme sagaravo.<BR>
67<BR>
Porāṇarājanīyātaṃ 28 yaṃ kiñci sāsanassitaṃ<BR>
Akāsi puññakammaṃ so sabbaṃ bhātikabhupati.<BR>
---------<BR>
68<BR>
Tassa bhātikarājassa accaye taṃ kaṇiṭṭhako<BR>
Mahādāṭhī mahānāganāmo rajjamakārayi.<BR>
69<BR>
Dvādasaṃ yeva vassāni nānāpuññaparāyano.<BR>
Mahāthūpamhi kiñjakkhapāsāṇe 29 attharāpayi.<BR>
70<BR>
Vālikāmariyādañca kāresi vitthataṅgaṇaṃ.<BR>
Dīpe sabbavihāresu dhammāsanamadāpayi. 30<BR>
71<BR>
Ambatthalamahāthūpaṃ kārāpesi mahīpati.<BR>
Caye atiṭṭhamānamhi saritvā munino guṇaṃ<BR>
72<BR>
Cajitvāna sakaṃ pāṇaṃ nipajjitvā 31 sayaṃ tahiṃ<BR>
 hapayitvā cayaṃ tassa, niṭṭhāpetvāna cetiyaṃ,<BR>
73<BR>
Catudvāre ṭhapāpesi caturo ratanagghike<BR>
Susippikehi suvibhatte nānāratanajotite. 32<BR>
74<BR>
Cetiye paṭimocetvā nānāratanakañcukaṃ<BR>
Kañcanabubbulañcettha muttolambañca dāpayī.<BR>
---------<BR>
-----------<BR>
24.[A.] Niyataṃ chaṇadānaṃ [E.] Niyataṃ chandadānaṃ 25.[E.] Bahū <BR>
Cittamaṇi mucalavhe [D -] mucalavhe. 27. [A.] Upaṭṭhānantayeva <BR>
28. [E -] niyataṃ 29.[E.] Kiñcikkha 30.[E.]Makārayi 31.[E.]Nipajjittha<BR>
32. [A.] Jotiye lu jotike<BR>
<BR>
[SL Page 187] [\x 187/]   ( <BR>
75<BR>
Cetiyapabbatāvaṭṭe alaṅkariya yojanaṃ.<BR>
Yojāpetvā catudvāraṃ samantā cāruvīthikaṃ<BR>
76<BR>
Vīthiyā 32 ubhato passe āpaṇani pasāriya<BR>
Dhajagghikatoraṇahi maṇḍayitvā tahiṃ tahiṃ<BR>
77<BR>
Dīpamālāsamujjotaṃ kārayitvā samantato<BR>
Naṭanaccāni gītāni vāditāni ca kārayi.<BR>
78<BR>
Magge kadambanadito yāva cetiyapabbatā<BR>
Gantuṃ dhotehi pādehi kārayi'ttharaṇatthataṃ<BR>
79<BR>
Sanaccagītavādehi 34 samajjamakaruṃ tahiṃ;<BR>
Nagarassa catudvāre mahādānañca dāpayi.<BR>
80<BR>
Aakāsi sakale dīpe dīpamālā nirantaraṃ;<BR>
Salilepi samuddassa samantā yojanantare.<BR>
81<BR>
Cetiyassa mahe tena pūjā sā kāritā subhā<BR>
Giribhaṇḍamahāpūjā uḷārā vuccate idha.<BR>
82<BR>
Samāgatānaṃ bhikkhūnaṃ tasmiṃ pūjāsamāgame<BR>
Dānaṃ aṭṭhasu ṭhānesuṭhapāpetvā 35 mahīpati<BR>
83<BR>
Tāḷayitvāna tatraṭṭhā aṭṭhasovaṇṇabheriyo<BR>
Catuvīsasahassānaṃ mahādānaṃ pavattayi.<BR>
84<BR>
Chacīvarāni 36 pādāsi; bandhamokkhañca kārayi.<BR>
Catudvāre nahāpitehi sadā kammamakārayi.<BR>
85<BR>
Pubbarājūhi ṭhapitaṃ bhātarā ṭhapitaṃ tathā<BR>
Puññakammaṃ ahāpetvā sabbaṃ kārayi bhūpati.<BR>
86<BR>
Attānaṃ deviṃ putte dve hatthīṃ assañca maṅgalaṃ<BR>
Vāriyanto'pi saṅghena saṅghassā'dāsi bhupati.<BR>
87<BR>
Chasatasahassagghaṃ bhikkhusaṅghassa so adā;<BR>
Satasahassagghanakaṃ bhikkhunīnaṃ gaṇassa tu.<BR>
88<BR>
Datvāna kappiyaṃ bhaṇḍaṃ vividhā vidhikovido<BR>
Attānañcā'vasese ca 37 saṅghato abhinīhari.<BR>
89<BR>
Kālāyanakṇikamhi maṇināgapabbatavhayaṃ<BR>
Vihārañca kaḷandavhaṃ kāresi manujādhipo.<BR>
-----------<BR>
32.[A.] Vīthiyo. 34.[E.] Sanaccagītaṃ devāpi 35.[E.] Paṭṭhapetvā <BR>
36.[S.] Ticīvarāni. 37.[A.] Attāna cāpi sese.<BR>
<BR>
[SL Page 188] [\x 188/]   ( <BR>
90<BR>
Kububandhanadītīre 38 samuddavihārameva ca<BR>
Huvāvakaṇṇike 39 cūḷanāgapabbatasavhayaṃ.<BR>
91<BR>
Pāsāṇadīpakavhamhi vihāre kārite sayaṃ<BR>
Pānīyaṃ upanītassa sāmaṇerassa khattiyo.<BR>
92<BR>
Upacāre pasīditvā samantā aṭṭhayojanaṃ 40<BR>
Saṅghabhogamadā tassa vihārassa mahīpati<BR>
93<BR>
Paṇḍavāpivahāre ca 41 sāmaṇerassa khattiyo.<BR>
Tuṭṭho vihāraṃ dāpesi, saṅghe bhogaṃ tatheva so.<BR>
94<BR>
Iti vibhavamanappaṃ sādhupaññā labhitvā<BR>
Vigatamadapamādā cattakāmappasaṃgā 42<BR>
Akariya janakhedaṃ puññakammābhirāmā 43<BR>
Vipula - vividha- puññaṃ suppasannā karontī ti. <BR>
<BR>
Sujanappasāda - saṃvegatthāya kate mahāvaṃse<BR>
Ekādasarājadīpano nāma<BR>
Catuttiṃsatimo paricchedo<BR>
---------<BR>
<BR>
Pañcatiṃsatimo paricchedo.<BR>
1.<BR>
Āmaṇḍagāmaṇyabhayo mahādāṭhikaaccaye<BR>
Navavassānaṭṭhamāse rajjaṃ kāresi taṃsuto.<BR>
2<BR>
Chattātichattaṃ kāresi mahāthūpe manorame<BR>
Tattheva pādavediñca muddhavediñca kārayi.<BR>
3<BR>
Tatheva lohapāsāde thūpavhe posathavhaye 1<BR>
Kāresi kucchiājīraṃ 2 kucchiāḷindame va ca.<BR>
4<BR>
Ubhayatthāpi kāresi cāruṃ ratanamaṇḍapaṃ<BR>
Rajataleṇa vihārañca kārāpesi narādhipo.<BR>
5<BR>
Mahāgāmeṇḍivāpiṃ 3 so passe kāriya dakkhiṇe<BR>
Dakkhiṇassa vihārassa adāsi puññadakkhiṇo.<BR>
6<BR>
Māghātaṃ sakale dīpe kāresi manujādhipo<BR>
Vallīphalāni sabbāni ropāpetvā tahiṃ tahiṃ<BR>
-----------<BR>
38. [S.] Kubukanda - 39.[E.] Huvācakaṇṇike. 40.[E.] Aḍḍhayojanaṃ<BR>
41. [E.] Maṇḍavāpivihāre 42. [A.] Vanta 43.[A.] Puññakāmābhirāmā<BR>
1.[E.] Thūpārāmuposathavbhaye 2.[A.] Ājīraṃ kucchiṃ 3.[A.]Mahāgāme ca vāpiṃ<BR>
<BR>
[SL Page 189] [\x 189/]   ( <BR>
7<BR>
Maṃsakumbhaṇḍakaṃ nāma āmaṇḍiyamahīpati<BR>
Pattaṃ purāyitvāna kāretvā vatthacumbaṭaṃ<BR>
8<BR>
Dāpesi sabbasaṅghassa vippasantena cetasā<BR>
Patte pūrāpayitvā so; āmaṇḍagāmanī vidū.<BR>
9 Taṅkaṇiṭṭho kaṇirajāṇatisso ghātiya bhātaraṃ <BR>
Tīṇi vassāni nagare rajjaṃ kāresi khattiyo.<BR>
10<BR>
Uposathagharaṭṭaṃ 4 so nicchinī cetiyavhaye;<BR>
Rājāparādhakammamhi yutte saṭṭhi tu bhikkhavo.<BR>
11<BR>
Sahoḍhe gāhayitvāna rājā cetiyapabbate<BR>
Khipāpesi kaṇīravhe pabhāramhi asīlake<BR>
---------<BR>
12<BR>
Kaṇīrajāṇa'ccayena āmaṇḍagāmaṇīsuto<BR>
Cūḷābhayo vassamekaṃ rajjaṃ kāresi khattiyo<BR>
<BR>
13<BR>
So goṇakanadītīre purapassamhi dakkhaṇe<BR>
Kārāpesi mahīpālo vihāraṃ cūḷagallakaṃ.<BR>
14<BR>
Cūḷābhayassa'ccayena sīvalī taṃkaṇiṭṭhikā<BR>
Āmaṇḍadhītā caturo māse rajjamakārayi<BR>
15<BR>
Aāmaṇḍahāgineyyā tu sīvaliṃ apanīya taṃ<BR>
Iḷanāgoti nāmena chattaṃ ussāpayī pure.<BR>
---------<BR>
16<BR>
Tissavāpiṃ gate tasmiṃ ādivasse narādhipe<BR>
Taṃ hitvā puramāgañjuṃ bahavo lambakaṇṇakā.<BR>
17<BR>
Tahiṃ adisvā te rājā kuddho tehi akārayi<BR>
Maddayaṃ 6 vāpiyā passe mahāthūpañjasaṃ 7 sayaṃ;<BR>
18<BR>
Tesaṃ vicārake katvā caṇḍāle ca ṭhapāpayi.<BR>
Tena kuddhā lambakaṇṇā sabbe hutvāna ekato<BR>
19<BR>
Rājānaṃ taṃ gahetvāna rundhitvāna sake ghare<BR>
Sayaṃ rajjaṃ vicāresuṃ rañño devī tadā sakaṃ<BR>
20<BR>
Puttaṃ candamukhasīvaṃ 8 maṇḍayitvā kumārakaṃ<BR>
Datvāna hatthe dhātīnaṃ maṅgalahatthisantike<BR>
-----------<BR>
4.[A.] Uposathagharaṭṭhaṃ 5.[A.] Saheṭṭhe. [E.] Sahoḍḍe<BR>
6.[D.S.] Maddayantī 7.[A.] Mahāthupavayaṃ 8.[A.] Candamukhaṃ sīvaṃ<BR>
[Mahavansa15] <BR>
[SL Page 190] [\x 190/]   ( <BR>
<BR>
21<BR>
Pesesi vatvā sandesaṃ; netva taṃ dhātiyo tahiṃ<BR>
Vadiṃsu devisandesaṃ sabbaṃ maṅgalahatthino; <BR>
22<BR>
"Ayaṃ te sāmino putto; sāmiko cārake ṭhito;<BR>
Arīhi ghātato seyyo tayā ghāto imassa tu;<BR>
23<BR>
Tvamenaṃ 9 kira ghātehi; idaṃ devivavo" iti.<BR>
Vatvā tu taṃ sayāpesuṃ pādamūlamhi hatthino<BR>
24<BR>
Dukkhito so ruditvāna nāgo hetvāna āḷhakaṃ<BR>
Pavisitva mahavatthuṃ dvāraṃ pātiya thāmasā 10<BR>
25<BR>
Rañño nisinnaṅgaṇamhi ugghāṭetvā kavāṭakaṃ<BR>
Nisīdāpiya naṃ khandhe mahātitthamupāgami.<BR>
26<BR>
Nāvaṃ aropayitvāna rājānaṃ tattha kuñjaro<BR>
Pacchimodadhitīrena sayaṃ malayamāruhi.<BR>
27<BR>
Paratīre vasitvā so tīṇi vassāni khattiyo.<BR>
Balakāyaṃ gahetvāna āgā 11 nāvāhi rohaṇaṃ.<BR>
28<BR>
Titthe sakkharasobbhamhi otaritvāna bhupati<BR>
Akāsi rohaṇe tattha mahantaṃ balasaṅgahaṃ.<BR>
29<BR>
Raññomaṅgalahatthi so dakkhiṇā malayā tato<BR>
Rohaṇaṃ ye'vupāgañchi tassa kammāni kātave.<BR>
---------<BR>
30<BR>
Mahāpadumanāmassa tattha jātakabhāṇino<BR>
Tulādhāravhavāsissa mahātherassa santike<BR>
31<BR>
Kapijātakaṃ sutvāna bodhisatte pasādavā<BR>
Nāgamahāvihāraṃ so jiyāmuttadhanussataṃ<BR>
32<BR>
Katvā kāresi; thūpañca vaḍḍhāpesi yathāṭhitaṃ.<BR>
Tissavāpiñca kāresi, tathā dūravhavāpikaṃ. 33<BR>
So 12 gahetvā 12 balaṃ rājā yuddhāya abhinikkhami.<BR>
Taṃ sutvā lambakaṇṇā ca yuddhāya abhisaṃyutā<BR>
34<BR>
Kapallakkhaṇḍadvāramhi khette hiṅkārapiṭṭhike<BR>
Yuddhaṃ ubhinnaṃ vattittha añaññamaññaviheṭhanaṃ.<BR>
35<BR>
Nāvākilantadehattā posā sīdantī rājino;<BR>
Rājā nāmaṃ sāvayitvā sayaṃ pāvisi tena so.<BR>
-----------<BR>
9. Tametaṃ. [S.P.] Tamenaṃ. 10.[S.] Thāmavā. 11.[E.] Agā.<BR>
12.[E.] Saṃgahetvā.<BR>
<BR>
[SL Page 191] [\x 191/]   ( <BR>
<BR>
36<BR>
Tena bhītā lambakaṇṇā sayiṃsu udarena; so 13<BR>
Tesaṃ sisāni chinditvā rathanābhisamaṃ karī.<BR>
37<BR>
Tikkhattumevantu kate karuṇāya mahīpati<BR>
"Amāretvā'va gaṇhātha jīvagāha"nti abruvī.<BR>
38<BR>
Tato vijitasaṅgāmo puraṃ āgamma bhūpati<BR>
Chattaṃ ussāpayitvāna tissavāpichaṇaṃ agā.<BR>
39<BR>
Jalakīḷāya uggantvā sumaṇḍitapasādhito<BR>
Attano sirisampattiṃ disvā tassantarāyike.<BR>
40<BR>
Lambakaṇṇe saritvāna kuddho so yojayī rathe;<BR>
Yugaparamparā tesaṃ purato pāvisī puraṃ.<BR>
41<BR>
Mahāvatthussa ummāre ṭhatvā rājāṇapesi so<BR>
"Imesaṃ sīhamummāre asmiṃ chindatha bho" iti,<BR>
42<BR>
"Goṇā ete rathe yuttā tava honti rathesabha;<BR>
Siṅgaṃ khurañca etesaṃ chedāpaya tato"iti,<BR>
Mātuyā atha saññatto 14 sisacchedaṃ nivāriya<BR>
43<BR>
Nāsañca pādaṅguṭṭhañca tesaṃ rājā achedayi.<BR>
Hatthivutthaṃ janapadaṃ adā hatthissa khattīyo;<BR>
"Hatthibhogo" janapado iti tenāsi nāmato.<BR>
45<BR>
Evaṃ anurādhapure iḷanāgo mahīpati<BR>
Chabbassāni anunāti rajjaṃ kāresi khattiyo.<BR>
---------<BR>
46<BR>
Iḷanāgaccaye tassa putto candamukho sivo<BR>
Aṭṭhavassaṃ sattamāsaṃ rājā rajjamakārayi.<BR>
47<BR>
Maṇikāragāmake vāpiṃ kārāpetvā mahīpati<BR>
Issarasamaṇavhassa vihārassa adāsi so.<BR>
48<BR>
Tassa rañño mahesī ca taṅgāme pattimattano<BR>
Tassevādā vihārassa damiḷādevīti vissutā.<BR>
---------<BR>
49<BR>
Taṃ tissavāpikīḷāya hantvā candamukhaṃ sivaṃ<BR>
Yasaḷālakatisso ti vissuto taṅkaṇiṭṭhako<BR>
-----------<BR>
13.[E.] Te. 14.[A.] Sañaññāto<BR>
<BR>
[SL Page 192] [\x 192/]   ( <BR>
<BR>
50<BR>
Anurādhapure ramme laṅkābhuvadane subhe<BR>
Sattavassānaṭṭhamāse 15 rajā rajjamakārayi.<BR>
51<BR>
Dovārikassa dattassa putto dovāriko sayaṃ<BR>
Rañeññā sadisarūpena ahosi subhanāmavā.<BR>
52<BR>
Subhaṃ balatthaṃ taṃ rājā rājabhūsāya bhusiya<BR>
Nisīdāpiya pallaṅke hāsatthaṃ yasaḷālako<BR>
53<BR>
Sīsavolaṃ balatthassa sasīse 16 paṭimuñciya<BR>
Yaṭṭhiṃ gahetvā hatthena dvāramūle ṭhito sayaṃ<BR>
54<BR>
Vandantesu amaccesu nisinnaṃ āsanambhi taṃ<BR>
Rājā hasati; evaṃ so kurute antarantarā.<BR>
55<BR>
"Balattho ekadivasaṃ rājānaṃ hasamānakaṃ"<BR>
Ayaṃ balattho kasmā me sammukhā hasatīti? So<BR>
56<BR>
Mārāpayitvā rājānaṃ balattho so subho idha<BR>
Rajjaṃ kāresi chabbassaṃ subharājā ti vissuto.<BR>
57<BR>
Dvīsu mahāvihāresu subharājā manoramaṃ<BR>
Pariveṇapantiṃ subharājanāmakaṃ yeva kārayī.<BR>
58<BR>
Uruvelasamīpamhi tathā vallivihārakaṃ,<BR>
Puratthime ekadvāraṃ, gaṅgante nandigāmakaṃ 17<BR>
59<BR>
Lambakaṇṇasute eko uttarapassavāsiko<BR>
Senāpatimupaṭṭhāsi vasabho nāma mātulaṃ;<BR>
---------<BR>
60<BR>
"Hessati vasabho nāma rājā"ti sutiyā sadā<BR>
Ghāteti rājā dīpamhi sabbe vasabhanāmake.<BR>
61<BR>
"Rañño dassāma vasabhaṃ ima"ntī bhariyāya so<BR>
Senāpati mantayitvā pāto rājakulaṃ agā.<BR>
62<BR>
Gacchato 18 tena sahasā tambulaṃ cuṇṇavajjitaṃ<BR>
Hatthamhi vasabhassa'dā 19 taṃ sādhu parirakkhituṃ.<BR>
63<BR>
Rājagehassa dvāramhi 20 tambulaṃ cuṇṇavajjitaṃ<BR>
Senāpati udikkhitvā taṃ cuṇṇatthaṃ visajjayi.<BR>
-----------<BR>
15.[A.] Sattavassaṭṭhamāsehi. 16.[A.] Sasīsaṃ 17.[S.] Nindīgāmakaṃ<BR>
18. [E.] Gacchatā. 19. [S.] Vasabhassādāsi hatthamhi 20.[E.] Rājagehaduvāramhi<BR>
<BR>
[SL Page 193] [\x 193/]   ( <BR>
<BR>
64<BR>
Senāpatissa bhariyā cuṇṇatthaṃ vasabhaṃ gataṃ<BR>
Vatvā rahassaṃ datvā ca sahassaṃ taṃ palāpayi.<BR>
65<BR>
Mahāvihāraṭṭhānaṃ sogantvāna vasabho pana<BR>
Tattha therehi khīrannavatthehi katasaṅgaho<BR>
66<BR>
Tato paraṃ kuṭṭhino ca rājabhāvāya nicchitaṃ<BR>
Sutvāna vacanaṃ haṭṭho "coro hessa"ntī nicchito<BR>
67<BR>
Laddhā samatthapurise gāmaghātaṃ tato paraṃ<BR>
Karonto rohaṇaṃ gantvā kapallapūvopadesato 21<BR>
68<BR>
Kamena raṭṭhaṃ gaṇhanto sampattabalavāhano 22<BR>
So rājā dvīhi vassehi 23 āgamma purasantikaṃ<BR>
69<BR>
Subharājaṃ raṇe 23 hantvā vasabho so mahabbalo<BR>
Ussāpayi pure chattaṃ; mātulopi 24 raṇe pati.<BR>
70<BR>
Taṃ mātulassa bhariyaṃ pubbabhutopakārikaṃ<BR>
Akāsi vasabho rājā mahesiṃ mettanāmikaṃ 25<BR>
---------<BR>
71<BR>
So horāpāṭhakaṃ pucchi āyuppamāṇamattano;<BR>
"Āha dvādasavassāni' raho yeva'ssa; so pi ca<BR>
72<BR>
Rahassaṃ rakkhanatthāya sahassaṃ tassa dāpiya<BR>
Saṅghaṃ so sannipātetvā vanditvā pucchi bhupati:<BR>
73<BR>
"Siyā nu bhante āyussa vaḍḍhanakāraṇaṃ?" Iti<BR>
"Atthi" ti saṅgho ācikkhi antarāyavimocanaṃ.<BR>
74<BR>
"Parissavanadānañca āvāsadānameva ca<BR>
Gilānavaṭṭadānañca 26 dātabbaṃ manujādhipa;<BR>
75<BR>
Kātabbaṃ jiṇṇakāvāsa-paṭisaṅkharaṇaṃ tathā;<BR>
Pañcasīlasamādānaṃ katvā taṃ sādhu rakkhiyaṃ,<BR>
76<BR>
Uposathūpavāso ca kattabbo' posathe" iti<BR>
Rājā sādhū ti gantvāna tathā sabbamakāsi so.<BR>
77<BR>
Tiṇṇaṃ tiṇṇañca vassānaṃ accayena mahīpati<BR>
Dīpamhi sabbasaṅghassa ticīvaramadāpayi.<BR>
-----------<BR>
21.[A.] Kapallapūvadesato 22.[E.] Samanthabalavāhano [A.] Samatta-<BR>
23. [E.] So dvīhi tadā vassehi [D.S.] So rājā dasavassehi<BR>
23. [A.] Subhaṃ rājaṅgaṇe 24.[E.] Tu [S.]Hi 25.[E.@]Pātthanāmikaṃ<BR>
26.[S.]Gilāna bhattadānaṃ.<BR>
<BR>
[SL Page 194] [\x 194/]   ( <BR>
<BR>
78<BR>
Anāgatānaṃ therānaṃ pesayitvāna dāpayi.<BR>
Dvattiṃsāya hi 27 ṭhanesu dāpesi madhupāyasaṃ.<BR>
79<BR>
Catusaṭṭhiyā ca ṭhānesu mahādānantu missakaṃ.<BR>
Sahassavaṭṭī 28 catusu ṭhānesu ca jalāpayi<BR>
80<BR>
Cetiyapabbate ceva, thūpārāme ca cetiye,<BR>
Mahāthūpe, mahābodhighare iti imesu hi.<BR>
81<BR>
Cittalakūṭe kāresi dasathūpe manorame.<BR>
Dīpe'khilamhi āvāse jiṇṇe ca paṭisaṅkhari.<BR>
82<BR>
Valliyeravihāre ca therassa so pasīdiya<BR>
Mahāvalligottaṃ nāma vihārañca akārayi.<BR>
83<BR>
Kāresi anurārāmaṃ mahāgāmassa santike.<BR>
Heḷigāmaṭṭhakarīsasahassa tassa dāpayi.<BR>
84<BR>
Mucelavihāraṃ kāretvā so tissavaḍḍhamānake<BR>
Āḷisārodakabhāgaṃ 29 vihārassa adāpayi.<BR>
85<BR>
Galambatitthe thūpamhi kāresiṭṭhikakañcukaṃ.<BR>
Kāresuposathāgāraṃ, vaṭṭitelatthamassa tu<BR>
86<BR>
Sahassakarīsavāpiṃ so kārāpetvā ādāsi ca.<BR>
Kāresuposathāgāraṃ vihāre kumbhigallake 30<BR>
87<BR>
So ye'vuposathāgāraṃ issarasamaṇake idha;<BR>
Thūpārāme thūpagharaṃ kārāpesi mahīpati.<BR>
88<BR>
Mahāvihāre pariveṇapantiṃ pacchimapekkhiniṃ<BR>
Kāresi; catusālaṃ 31 ca jiṇaṇakaṃ paṭisaṅkharī.<BR>
89<BR>
Catubuddhapaṭimārammaṃ 32 paṭimānaṃ gharaṃ tathā<BR>
Mahābodhaṅgaṇe ramme rājā so yeva kārayi.<BR>
90<BR>
Tassa rañño mahesī sā vuttanāmā 33 manoramaṃ<BR>
Thūpaṃ thūpagharaṃ ce va rammaṃ tattheva kārayi.<BR>
91<BR>
Thūpārāme thūpagharaṃ niṭṭhāpetvā mahīpati<BR>
Tassa niṭṭhāpitamahe mahādānamadāsi ca.<BR>
92<BR>
Yuttānaṃ buddhavacane bhikkhūnaṃ paccayampi ca<BR>
Bhikkhūnaṃ dhammakathikānaṃ sappiphāṇitameva ca<BR>
-----------<BR>
27.[E.] Ca 28.[A.] Sahassavaṭaṭiṃ. 29.[A.] Āḷisārodabhāgaṃ hi<BR>
[E.] Āḷisāre dakahāgaṃ. 30. [D.] Kumbigallake. 31.[A.] Catusālā. <BR>
32.[E.] Paṭimārammā. 33.[A.] Vuttantāma. [E.] Potthanāmā.<BR>
<BR>
[SL Page 195] [\x 195/]   ( <BR>
<BR>
93<BR>
Nagarassa catudvāre kapaṇavaṭṭaṃ ca dāpayi<BR>
Gilānanañca bhikkhūnaṃ gilānavaṭṭameva ca.<BR>
94<BR>
Mayettiṃ 34 rājuppalavāpiṃ 35 vahakoḷambagāmakaṃ 36<BR>
Mahānikaviṭṭivāpiṃ mahārāmettimeva 37 ca.<BR>
95<BR>
Kehālaṃ 38 kāḷivāpiṃ ca 39 cambuṭṭhiṃ 40 vātamaṅganaṃ 41<BR>
Abhivaḍḍhamānakañca 42 iccekādasa vāpiyo<BR>
96<BR>
Dvādasamātikā ceva subhikkhatthamakārayi.<BR>
Guttatthaṃ purapākāraṃ cevamuccamakārayi.<BR>
97<BR>
Gopurañca catudvāre mahāvatthuñca kārayi.<BR>
Saraṃ kāresi 43 uyyāne haṃse tattha visajjayi.<BR>
98<BR>
Pure bahu pokkharaṇī kārāpetvā tahiṃ tahiṃ<BR>
Ummaggena jalaṃ tattha pavesesi 44 mahīpati.<BR>
99<BR>
Evaṃ nānāvidhaṃ puññaṃ katvā vasabhabhupati<BR>
Hatantarāyo so hutvā puññakamme sadādaro 45<BR>
100<BR>
Catutāḷīsavassāni pure rajjamakārayi.<BR>
Catutāḷīsavesākhapūjāyo ca akārayi.<BR>
---------<BR>
101<BR>
Subharājā dharanto so attano ekadhītaraṃ 46<BR>
Vasabhena bhayāsaṃkī appesi'ṭṭhikavaḍḍhakiṃ;<BR>
102<BR>
Attano kambalañce va rājabhaṇḍāni ca'ppayi.<BR>
Vasabhena hate tasmiṃ tamādāyiṭṭhavaḍḍhakī<BR>
103<BR>
Dhītiṭṭhāne 47 ṭhapetvāna vaḍḍheti 48 attano ghare.<BR>
Sakammaṃ 49 karato tassa bhattaṃ āhari dārikā;<BR>
104<BR>
Sā nirodhasamāpannaṃ kadambapupphagumbake<BR>
Sattame divase disvā bhattaṃ medhāvinī adā.<BR>
105<BR>
Puna bhattaṃ randhayitvā pituno bhattamāhari,<BR>
Papañcakāraṇaṃ puṭṭhā tamatthaṃ pituno vadi,<BR>
106<BR>
Tuṭṭhe punappunañce'so bhattaṃ therassa dāpayī.<BR>
Vissatthe'nāgataṃ disvā thero āha kumārikaṃ:<BR>
-----------<BR>
34. [E.]Cayantiṃ. 35.[A.] Rājuppalaṃ cāpivhaṃ. 36.[A.] Koḷambagāmakaṃ.<BR>
37.[A.] Mahāgāmadvayampi. 38.[S.] Kahāḷaṃ 39.[A.] Keḷivāsaṃ. 40.[E.] Camkhuṭiṃ<BR>
41.[E.]Cātha maṃgaṇaṃ. 42.[E.] Aggivaḍḍhamānakaṃ 43.[A.] Kārāpetvā<BR>
44. [A.] Pātāpesi 45.[E.] Sadā rato 46.[A.] Ekadhītikaṃ <BR>
47.[E.] Dhītuṭhāne. 48.[E.] Vaḍ[X]gña[X@]ḍhasi 49. [A.] Sā kammaṃ<BR>
<BR>
[SL Page 196] [\x 196/]   ( <BR>
<BR>
107<BR>
"Tava issariye jāte imaṃ ṭhānaṃ kumārike<BR>
Sareyyāsī"ti; thero tu tadāva parinibbuto:<BR>
108<BR>
Sake so vasabho rājā vayappattamahi puttake<BR>
Vaṅkanasikatissamhī kaññaṃ tassānurūpikaṃ<BR>
109<BR>
Gavesāpesi; purisā taṃ disvāna kumārikaṃ<BR>
Iṭṭhakavaḍḍhakīgāme itthilakkhaṇakovidā<BR>
110<BR>
Rañño nivedayuṃ; rājā tamāṇāpetumārabhi;<BR>
Tassāha rājadhītattaṃ iṭṭhakavaḍḍhakī tadā.<BR>
111<BR>
Subharañño tu dhītattaṃ kambalādīhi ñāpayi.<BR>
Rājā tuṭṭho sutassā'dā taṃ sādhu katamaṅgalaṃ.<BR>
---------<BR>
112<BR>
Vasabhassaccaye putto vaṅkanāsikatissako<BR>
Anurādhapure rajjaṃ tīṇi vassāni kārayi.<BR>
113<BR>
So goṇanadiyā tīre 50 mahāmaṅgalanāmakaṃ.<BR>
Vihāraṃ kārayī rājā vaṅkanāsikatissako.<BR>
114<BR>
Mahāmattā tu devī sā sarantī therabhāsitaṃ<BR>
Vihārakāraṇatthāya akāsi dhanasañcayaṃ.<BR>
---------<BR>
115<BR>
Vaṅkanāsikatissassa accaye kārayī suto<BR>
Rajjaṃ bāvīsavassāni gajabāhukagāmaṇī.<BR>
116<BR>
Sutvā so mātu vacanaṃ mātuatthāya kārayi<BR>
Kadambapupphaṭhānamhi rājamātuvihārakaṃ.<BR>
117<BR>
Mātā satasahassaṃ sā bhumiatthāya paṇḍitā<BR>
Adā; mahāvihārassa vihārañca akārayi.<BR>
118<BR>
Sayameva akāresi tattha thūpaṃ silāmayaṃ;<BR>
Saṅghabhogañca pādāsi kiṇitvāna tato tato.<BR>
119<BR>
Abhayuttaramahāthūpaṃ vaḍḍhāpetvā cināpayi.<BR>
Catudvāre ca tatthe va 51 ādimukhamakārayi.<BR>
120<BR>
Gāmaṇitissavāpiṃ so kārāpetvā mahīpati<BR>
Abhayagirivihārassa pākavāṭṭāya' dāsi ca.<BR>
121<BR>
Maricavaṭṭikathūpamhi kañacukañca akārayi;<BR>
Kiṇitvā satasahassena saṅghabhogamadāsi ca.<BR>
-----------<BR>
50.[E.] Hoṇanadiyā. 51.[A.] Catutthe ca.<BR>
<BR>
[SL Page 197] [\x 197/]   ( <BR>
<BR>
122<BR>
Kāresi pacchime vasse vihāraṃ rāmakavhayaṃ.52<BR>
Mahejāsanasālañca 53 nagaramhi 54 akārayi:<BR>
---------<BR>
123<BR>
Gajabāhussa'ccayena sasuro tassa rājino<BR>
Rajjaṃ mahallako nāgo chabbassāni akārayi.<BR>
124<BR>
Puratthime pejalakaṃ, 55 dakkhiṇe koṭipabbataṃ,56<BR>
Pacchime dakapāsāṇaṃ, nāgadīpe sālipabbataṃ,<BR>
125<BR>
Bījagāme tanaveḷiṃ, 57 rohaṇe janapade pana<BR>
Tobbalanāgapabbatañca, 58 anteṭṭhe girihālikaṃ<BR>
126<BR>
Ete sattavihāre so mahallanāgabhupati<BR>
Parittenapi kālena kārāpesi mahāmatī.<BR>
127<BR>
Evaṃ asārehi dhanehi sāraṃ<BR>
Puñaññāni katvāna bahūni paññā<BR>
Ādenti; bālā pana kāmahetu<BR>
Bahūni pāpāni karonti mohā'ti<BR>
<BR>
Sujappasāda - saṃvegatthāya kate mahāvaṃse<BR>
Dvādasarājako nāma<BR>
Pañcatiṃsatimo paricchedo.<BR>
---------<BR>
Chattiṃsatimo paricchedo.<BR>
<BR>
1<BR>
Mahallanāgaccayena 1 putto bhātikatissako<BR>
Catuvīsativassāni laṅkārajjamakārayi.<BR>
2<BR>
Mahāvihāre pākāraṃ kārāpesi samantato.<BR>
Gavaratissavihāraṃ so kārayitvā mahīpati<BR>
3<BR>
Mahāgāmaṇikaṃ vāpiṃ 2 vihārassa'ssa'dāsi ca.<BR>
Vihārañca akāresi bhātiyatissanāmakaṃ.<BR>
4<BR>
Kāresu'posathāgāraṃ thūpārāme manorame.<BR>
Randhakaṇḍakavāpiñca 3 kārāpesi mahīpati.<BR>
-----------<BR>
52.[E.S.] Rāmukavbhayaṃ. 53.[A.] Mahāāsanasālaṃ ca. <BR>
54.[S.] Naṃgaramhi. 55.[E.] Sejalakaṃ 56.[E.] Goṭapabbataṃ. 57.[A.] Tenaveḷiṃ<BR>
58.[A.] Tobbalā 1.[E.S.] Nāgassa'ccayena. 2.[E.] Mahāmaṇivāpiṃ kāretvā.<BR>
3. [A.] Raṭṭhevaññakavāpiṃ ca<BR>
<BR>
[SL Page 198] [\x 198/]   ( <BR>
<BR>
5<BR>
Sattesu muducitto so saṅghamhi tibbagāravo<BR>
Ubhatosaṅghe mahīpālo mahādāni pavattayī.<BR>
---------<BR>
6<BR>
Bhātikatissaccayena tassa kaṇiṭṭhatissako<BR>
Aṭṭhavīsasamā rajjaṃ laṅkādīpe 4 akārayi<BR>
7<BR>
Bhutārāmamahānāgattherasmiṃ 5 so pasīdiya<BR>
Kāresi ratanapāsādaṃ abhayagirimhi sādhukaṃ.<BR>
8<BR>
Abhayagirimhi pākāraṃ mahāpariveṇameva ca<BR>
Kāresi; maṇisomavhe mahāpariveṇameva ca.<BR>
9<BR>
Tattheva cetiyagharaṃ; ambatthale tatheva ca,<BR>
Kāresi paṭisaṅkhāraṃ nāgadīpe ghare pana.<BR>
10<BR>
Mahāvihārasīmaṃ so 6 madditvā tattha kārayi.<BR>
Kukkuṭagiripariveṇapantiṃ sakkacca bhupati.<BR>
11<BR>
Mahāvihāre kāresi dvādasa manujādhipo<BR>
Mahācaturassapāsāde dassaneyye manorame.<BR>
12<BR>
Dakkhiṇavihārathūpamhi kañcukañca akārayi; <BR>
Bhattasālaṃ mahāmeghavanasīmañca maddiya.<BR>
13<BR>
Mahāvihārapākāraṃ passato apanīya so<BR>
Maggaṃ dakkhiṇavihāragāmiñcā pi akārayi.<BR>
14<BR>
Bhutārāmavihārañca rāmagoṇakameva ca<BR>
Tatheva nandatissassa 7 ārāmañca akārayi.<BR>
15<BR>
Pācīnato anuḷatissapabbataṃ gaṅgarājiyaṃ<BR>
Niyelatissārāmañca 8 piḷapiṭṭhivihārakaṃ<BR>
16<BR>
Rājamahāvihārañca kāresi manujādhipo.<BR>
So yeva tīsu ṭhānesu kāresu' posathālayaṃ<BR>
17<BR>
Kalyāṇikavihāre ca maṇḍalagirike tathā<BR>
Dubbalavāpitissavhe vihāresu imesu hi 9<BR>
---------<BR>
18<BR>
Kaṇiṭṭhatissaccayena tassa putto akārayi<BR>
Rajjaṃ dve yeva vassāni cūḷanāgo ti vissuto.<BR>
-----------<BR>
4.[S.] Aṭhavīsativassāni rajjaṃ dīpe [E.] Aṭṭhā rasasamā rajjaṃ.<BR>
5.[E.@]Tharassa. 6.[A.] Mahāvihārasīmanto, 7.[A.] Nānātissassa.<BR>
8.[S.D.] Nayela- 9.[A.] Himesviti.<BR>
<BR>
[SL Page 199] [\x 199/]   ( <BR>
<BR>
19<BR>
Cūḷanāgakaṇiṭṭho tu 10 rājaṃ ghātiya bhātikaṃ<BR>
Ekavassaṃ kuḍḍanāgo 11 rajjaṃ laṅkāya kārayi.<BR>
20<BR>
Mahāpeḷañca 12 vaḍḍhesi ekanāḷikachātake<BR>
Bhikkhusatānaṃ pañcannaṃ abbocchinnaṃ mahīpati<BR>
21<BR>
Kuḍḍhanāgassa 13 rañño tu deviyā bhātuko tadā<BR>
Senāpati sirīnāgo coro hutvāna rājino<BR>
22<BR>
Bālavāhanasampanno āgamma nagarantikaṃ<BR>
Rājabalena yujjhanto kuḍḍanāgaṃ 14 mahīpatiṃ<BR>
23<BR>
Palāpetvā laddhajayo anurādhapure vare<BR>
Laṅkārajjamakāresi vassānekunavīsati.<BR>
24<BR>
Mahāthūpavare chattaṃ kārāpetvāna bhūpati<BR>
Suvaṇṇakammaṃ kāresi dassaneyyaṃ manoramaṃ.<BR>
25<BR>
Kāresi lohapāsādaṃ saṃkhittaṃ pañcabhumakaṃ;<BR>
Mahābodhicatudvāre sopāṇaṃ puna kārayi.<BR>
26<BR>
Kāretvā 15 chattapāsādaṃ mahe pūjamakārayi.<BR>
Kulambaṇañca 16 dīpasmiṃ vissajjesi 17 dayāparo.<BR>
---------<BR>
27<BR>
Sirināgaccaye tassa putto tisso akārayi.<BR>
Rajjaṃ dvāvīsavassāni dhammavohārakovido.<BR>
28<BR>
 hapesi so hi vohāraṃ hiṃsāmuttaṃ yato idha,<BR>
Vohārakatissarājā iti nāmaṃ tato 18 ahū.<BR>
29<BR>
Kambugāmakavāsissa 19 devattherassa santike<BR>
Dhammaṃ sutvā paṭikammaṃ pañcāvāse akārayi<BR>
30<BR>
Mahātissassa therassa anurārāmavāsino<BR>
Pasanno muvelapaṭṭane 20 dānavaṭṭamakārayi.<BR>
31<BR>
Tissarājamaṇḍapañca 21 mahāvihāradvaye pi, so<BR>
Mahābodhighare pācī - loharūpadvayampi ca 22<BR>
32<BR>
Sattapaṇṇikapāsādaṃ 23 kāretvā sukhavāsakaṃ<BR>
Māse māse sahassaṃ so mahāvihārassa dāpayi.<BR>
-----------<BR>
10.[E.] Khujjanāga, 11.[D.] Kuṇḍanāgo [E.] Kuñjanāgo.<BR>
12.[A.]Mahāpāḷiṃca. 13.[E.]Kuñcanāgassa 14.[E.] Kuñcanāga 15.[E.]Karitvā.<BR>
16.[A.] Kulambataṃ ca. 17.[A.] Visajjesi 18.[A.] Nāmo kato.<BR>
19.[E.] Kappukagāmavasissa 20.[D.]Sumelyapabbate. 21.[A.]Tissarājā.<BR>
22.[E.]Pācīne loharūpadvayaṃ tathā. 23.[A.] Sattipaṇṇika<BR>
[SL Page 200] [\x 200/]   ( <BR>
33<BR>
Abhayagirivihāre dakkhiṇamūlasavhaye<BR>
Maricavaṭṭivihāramhi kulālitissasavhaye 24<BR>
34<BR>
Mahiyaṅgaṇavihāramhi mahāgāmakasavhaye 25<BR>
Mahānāgakissavhamhi tathā kalyāṇakavhaye<BR>
35<BR>
Iti aṭṭhasu thūpesu chattakammamakārayi.<BR>
Mukanāgasenāpativihāre 26 dakkhaṇe tathā<BR>
36<BR>
Maracavaṭṭivihāramhi puttabhāgavhaye tathā<BR>
Issarasamaṇavhamhi tissavhe nāgadīpake<BR>
37<BR>
Iti chassu vihāresu pākārañca akārayi.<BR>
Kāresu'posathāgāraṃ anurārāmasavhaye<BR>
38<BR>
Ariyavaṃsakathāṭṭhāne laṅkādīpe'khile'pi ca<BR>
Dānavaṭṭaṃ ṭhapāpesa saddhamme gāravena so<BR>
39<BR>
Tīṇa satasahassāni datvāna manujādhipo<BR>
Iṇato sayiṇe bhikkhū mocesi sāsanappiyo<BR>
40<BR>
Mahāvesākhapūjaṃ so kāretvā dīpavāsinaṃ<BR>
Sabbesaṃ yeva bhikkhūnaṃ ticīcaramadāpayi.<BR>
41<BR>
Vetullavādaṃ madditvā kāretvā pāpaniggahaṃ<BR>
Kapilena amaccena sāsanaṃ jotayī ca so<BR>
---------<BR>
42<BR>
Vissuto 'bhayanāgo'ti kaṇiṭṭho tassa rājino<BR>
Deviyā tassa saṃsaṭṭho ñāto bhīto sabhātarā<BR>
43<BR>
Palāyitvā bhallatitthaṃ gantvāna sahasevako<BR>
Kuddho viya mātulassa hatthapādañca chedayi<BR>
44<BR>
Rājino raṭṭhabhedatthaṃ ṭhapetvāna idheva taṃ<BR>
Sunakhopamaṃ dassayitvā gahetvā'tisiniddhake 27<BR>
45<BR>
Tattheva nāvaṃ āruyha paratīramagā sayaṃ.<BR>
Subhadevo mātulo tu upakamma mahīpatiṃ<BR>
46<BR>
Suhado viya hutvāna tasmiṃ raṭṭhamabhindi so,<BR>
Abhayo taṃ jānanatthaṃ dūtaṃ idha visajjayi.<BR>
47<BR>
Taṃ disvā pūgarukkhaṃ so samantā kuntanāḷiyā 28<BR>
Parabbhamanto madditvā katvā dubbalamulakaṃ<BR>
-----------<BR>
24. [A.] Kulatissassa savbhaye. 25.[A.] Mahāgāmanāgasavbhaye. <BR>
26. [E.S.] Mūlanāga. 27.[A.] Gahetvāpi sinehake. 28.[D.] Kuṇḍanāḷiyā.<BR>
<BR>
[SL Page 201] [\x 201/]   ( <BR>
48<BR>
Bāhunā yeva pātetvā tajjetvā taṃ palāpayi.<BR>
Thūto gantvā 29 abhayassa taṃ pavattiṃ pavedayi.<BR>
49<BR>
Ñatvā'bhayo taṃ 30 damiḷe ādāya bahuke tato<BR>
Nagarantikamāgañchi bhātarā saha yujjhituṃ, 31<BR>
50<BR>
Taṃ ñatvāna palāyitvā assamāruyha deviyā<BR>
Malayaṃ agamā rājā taṃ kaṇiṭṭho'nubandhiya<BR>
51<BR>
Rājānaṃ malaye hantvā devimādāya āgato<BR>
Kāresa nagare rajjaṃ aṭṭhavassāni bhupati.<BR>
52<BR>
Pāsāṇavediṃ kāresi mahābodhisamantato,<BR>
Lohapāsādaṅgaṇamhi rājā maṇḍapameva ca.<BR>
53<BR>
Dvīhi satasahassehi nekavatthāni gāhiya<BR>
Dīpamhi bhikkhusaṅghassa vatthadānamadāsi so.<BR>
---------<BR>
54<BR>
Abhayassa'ccaye bhātu tissassa tassa atrajo<BR>
Dve vassāna sirīnāgo laṅkārajjamakārayi:<BR>
55<BR>
Paṭisaṅkhariya pākāraṃ mahābodhisamantato<BR>
Mahābodhigharasseva so yeva vālikātale<BR>
56<BR>
Mucelarukkhaparato haṃsavaṭṭaṃ manoramaṃ<BR>
Mahantaṃ maṇḍapañceva kārāpesi mahīpati.<BR>
57<BR>
Vijayakumārako nāma sirināgassa atrajo<BR>
Pituno accaye rajjaṃ ekavassamakārayi.<BR>
58<BR>
Lambakaṇṇā tayo āsuṃ sahāyā mahiyaṅgaṇe,<BR>
Saṅghatisso, saṅghabodhi, tatiyo goṭhakābhayo.<BR>
59<BR>
Te tissavāpimariyādagato andho vicakkhaṇo<BR>
Rājūpaṭṭhānamāyante padasaddena abravī:<BR>
60<BR>
"Paṭhavīsāmino ete tayo vahati bhu" iti<BR>
Taṃ sutvā abhayo pacchā yanto pucchi; punāha so 32<BR>
61<BR>
"Kassa vaṃso ṭhassatī?"Ti puna pucchi tameva so.<BR>
"Pacchimassā"ti so āha; taṃ sutvā dvīhi so agā.<BR>
62<BR>
Te puraṃ pavisitvāna tayo rañño'tivallabhā<BR>
Rājakiccāni sādhentā vasantā rājasantike 33<BR>
-----------<BR>
29. [A.] Ñatvā 30. [S.] Taṃ ñatvā abhayo 31. [E.D.S.] Yujjhituṃ sayaṃ<BR>
32. [A.] Punābhayo 33. [A.] Vijayarājassa santake<BR>
<BR>
[SL Page 202] [\x 202/]   ( <BR>
63<BR>
Hantvā vijayarājānaṃ rājagehamhi ekato<BR>
Senāpatiṃ saṅghatissaṃ duve rajje'bhisevayuṃ.<BR>
64<BR>
Evaṃ so abhisitto va anurādhapuruttame<BR>
Rajjaṃ cattāri vassāni saṅghatisso akārayi.<BR>
65<BR>
Mahāthūpamhi chattañca hemakammañca kārayi.<BR>
Visuṃ satasahassagghe caturo ca mahāmaṇī<BR>
66<BR>
Majjhe catunnaṃ suriyānaṃ ṭhapāpesi mahīpati;<BR>
Thūpassa muddhani tathā'nagghaṃ vajiracumbaṭaṃ.<BR>
67<BR>
So chattamahapūjāya saṅghassa manujādhipo<BR>
Cattāḷīsasahassassa cha cīvaramadāpayi<BR>
68<BR>
Taṃ mahādevatherena dāmagallakavāsinā 34<BR>
Desitaṃ 35 khandhake suttaṃ yāgānisaṃsadīpanaṃ<BR>
69<BR>
Sutvā pasanno saṅghassa yāgudānamadāpayi.<BR>
Nagarassa catudvāre sakkaccañceva sādhu ca 36<BR>
70<BR>
So antarantare rājā jambupakkāni khādituṃ<BR>
Sahorodho sahāmacco agā 37 pācīnadīpakaṃ<BR>
71<BR>
Upadduta'ssa gamane manussā pācivāsino<BR>
Visaṃ phalesu yojesuṃ rājabhojjāya jambuyā.<BR>
72<BR>
Khādatvā jambupakkāti tāti tattheva so mato.<BR>
Senāpatiṃ saṅghabodhiṃ'hayo rajje'hisevayi.<BR>
---------<BR>
73<BR>
Rājā sirīsaṅghabodhi vissuto pañcasīlavā<BR>
Anurādhapure rajjaṃ duve vassāni kārayi.<BR>
74<BR>
Mahāvihāre kāresi salākaggaṃ manoramaṃ.<BR>
Tadā dīpe manusse so ñatvā dubbuṭṭhupaddute<BR>
75<BR>
Karuṇāya kampitamano mahāthūpaṅgaṇe sayaṃ<BR>
Nipajji bhūmiyaṃ rājā katvāna iti nicchayaṃ:<BR>
76<BR>
"Pavassitvā na devena jalenupalāvite mayi<BR>
Naheva vuṭṭhahissāmi maramāno pahaṃ idha"<BR>
77<BR>
Evaṃ nipanne bhuminde devo pāvassi tāvade<BR>
Laṅkādīpamhi sakale pīṇayanto mahāmahaṃ.<BR>
-----------<BR>
34. [E.] Dāmahālakavāsanā [S.] Dāmahallakavāsīnā 35. [E.] Sutvāna<BR>
36. [S.] Sādhūkaṃ 37. [E.] Agamā<BR>
<BR>
[SL Page 203] [\x 203/]   ( <BR>
78<BR>
Tathāpi nuṭṭhahati so apilāpanato jale;<BR>
Āvariṃsu tato 'maccā jalaniggamanāḷiyo.<BR>
79<BR>
Tato jalamhi pilavaṃ rājā vuṭṭhāsi dhammiko.<BR>
Karuṇāya nudī evaṃ dīpe dubbuṭṭhikābhayaṃ.<BR>
80<BR>
Corā tahiṃ tahiṃ jātā iti sutvāna bhupati<BR>
Core 38 āṇapayitvāna rahassena palāpiya<BR>
81<BR>
Āṇāpetvā rahassena matānaṃ so kalebaraṃ<BR>
Aggīhi uttāsetvāna hanitaṃ 39 corupaddavaṃ.<BR>
82<BR>
Eko yakkho idhāgamma rattakkho iti vissuto<BR>
Karoti rattāna'kkhīni manussānaṃ tahiṃ tahiṃ.<BR>
83<BR>
Aññamaññamapekkhitvā bhāyitvā rattanettataṃ 40<BR>
Narā maranti, te yakkho so bhakkheti asaṅkito<BR>
84<BR>
Rājā upaddavaṃ tesaṃ sutvā santattamānaso<BR>
Eko'pavāsagabbhamhi hutvā aṭṭhaṅguposathi<BR>
85<BR>
"Apassitvāna taṃ yakkhaṃ na vuṭṭhāmī"ti so sayi.<BR>
Tassa so dhammatejena agā yakkho tadantikaṃ.<BR>
86<BR>
Tena "kosī"ti puṭṭho ca so "aaha"nti pacedayi,<BR>
"Kasmā pajaṃ 41 me bhakkhesi? Mā khāda" iti so'bravī.<BR>
87<BR>
"Ekasmaṃ me janapade nare dehī"ti so'bravi<BR>
"Na sakkā iti vutte so kamenekaṃ ti abravi.<BR>
88<BR>
"Aññaṃ na sakkā dātuṃ me, maṃ khāda" iti so'bravi.<BR>
"Na sakkā" iti taṃ yāci gāme gāme baliñca so.<BR>
89<BR>
Sādhūti vatvā bhumindo dīpamhi sakalepi ca<BR>
Gāmadvāre nivesetvā baliṃ tassa adāpayi.<BR>
90<BR>
Mahāsattena tenevaṃ sabbabhutānumpinā<BR>
Mahārogabhayaṃ jātaṃ dīpadīpena nāsitaṃ.<BR>
---------<BR>
91<BR>
So bhaṇḍāgāriko raññe amacco goṭhakābhayo<BR>
Coro hutvā uttarato nagaraṃ samupāgami.<BR>
92<BR>
Parissāvanamādāya rājā dakkhiṇadvārato<BR>
Parahiṃsamarocente ekakoca palāyi so.<BR>
-----------<BR>
38. [A.] Corā 39. [A.] Nihataṃ 40. [A.@]Nattakaṃ 41.[E.S.] Pajā<BR>
<BR>
[SL Page 204] [\x 204/]   ( <BR>
93<BR>
Puṭabhattaṃ gahetvāna gacchanto puriso pathī 42<BR>
Bhattabhogāya rājānaṃ nibandhittha 43 punappunaṃ<BR>
94<BR>
Jalaṃ parissāvayitvā bhuñjitvāna dayāluko<BR>
Tasseva'nuggahaṃ kātuṃ idaṃ vacanamabruva:<BR>
95<BR>
"Saṅghabodhi ahaṃ rājā; gahetvā mama bho siraṃ<BR>
Goṭhābhayassa dassehi; bahuṃ dassati te dhanaṃ"<BR>
96<BR>
Na icchi so tathā kātuṃ; tassatthāya mahīpati<BR>
Nisinno yeva amari; so sīsaṃ tassa ādiya<BR>
97<BR>
Goṭhābhayassa dassesi. So tu vimhitamānaso<BR>
Datvā tassa dhanaṃ rañño sakkāraṃ sādhu kārayi.<BR>
98<BR>
Evaṃ goṭhābhayo eso meghavaṇṇābhayo 'ti ca<BR>
Vissuto terasa samā laṅkārajjamakārayi.<BR>
99<BR>
Mahāvatthuṃ kārayitvā vatthudvāramhi maṇḍapaṃ<BR>
Kārayitvā maṇḍayitvā so bhikkhū tattha saṅghato<BR>
100<BR>
Aṭṭhuttarasahassāni nisīdetvā dine dine<BR>
Yāgukhajjakabhojjehi 44 sādūhi 45 vividhehi ca<BR>
101<BR>
Sacīvarehi kappetvā 46 mahādānaṃ pavattayi.<BR>
Ekavīsadinānevaṃ 47 nibaddhaṃ cassa 48 kārayi.<BR>
102<BR>
Mahāvihāre kāresi silāmaṇḍapamuttamaṃ;<BR>
Lohapāsādathambhe ca parivattiya ṭhāpayi.<BR>
103<BR>
Mahābodhisilāvediṃ, uttaradvāratoraṇaṃ,<BR>
Patiṭṭhāpesi thambhe ca catukkaṇṇe savakkake.<BR>
104<BR>
Tisso silāpaṭimāyo tīsu dvāresu kārayi.49<BR>
 hapāpesi capallaṅkaṃ 50 dakkhiṇamhi silāmayaṃ 51<BR>
105<BR>
Padhānabhumiṃ kāresi mahāvihārapacchato<BR>
Dīpamhi jiṇṇakāvāsaṃ sabbañca paṭisaṅkharī.<BR>
106<BR>
Thūpārāme thūpagharaṃ therambatthalake tathā<BR>
Rāme maṇisomavhe paṭisaṅkhārayī ca so.<BR>
107<BR>
Thūpārāme maṇisomārāme marivavaṭṭike<BR>
Dakkhiṇavhamihāre ca uposathagharāni ca.<BR>
-----------<BR>
42. [E.] Pathaṃ 43. [S.] Nimantittha. 44. [E.] Yāguhi khajjabhojjehi<BR>
45. [D.E.S.] Sādhūhi 46.[E.] Tappetvā 47.[A.] Dinenevaṃ. 48.[E.]Nibandhaṃ<BR>
49. [A.] Kāriya. 50.[A.] Pallaṃke 51.[A.] Silāmaye<BR>
<BR>
[SL Page 205] [\x 205/]   ( <BR>
108<BR>
Meghavaṇṇābhayavhañca navavihāramakārayi;<BR>
Vihāramahapūjāyaṃ piṇḍetvā dīpavāsinaṃ<BR>
109<BR>
Tiṃsabhikkhusahassānaṃ chacīparamadāsi ca.<BR>
Mahāvesakhapūjañca tadā evaṃ akārayi;<BR>
110<BR>
Anuvassañca saṅghassa chacīvaramadāpayi.<BR>
Pāpakānaṃ niggahena 52 sodhento sāsanaṃ tu so<BR>
111<BR>
Vetullavādino bhikkhū abhayagirinivāsino<BR>
Gāhayitvā saṭṭhimatte janasāsanakaṇṭake<BR>
112<BR>
Katvānaniggahaṃ tesaṃ paratīre khipāpayi.<BR>
Tattha khittassa therassa nassito bhikkhu voḷiko<BR>
113<BR>
Saṅghamitto'ti nāmena bhutavijjādikovido<BR>
Mahāvihāre bhikkhūnaṃ kujjhitvāna idhāgamā.<BR>
114<BR>
Thūpārāme sannipātaṃ pavisitvā asaññato<BR>
Saṅghapālassa pariveṇavāsittherassa tattha so<BR>
115<BR>
Goṭhābhayassa therassa mātulassa'ssa rājino<BR>
Rañño nāmenā'lapato vacanaṃ paṭibāhiya<BR>
116<BR>
Rañño kulūpago āsi. Rājā tasmiṃ pasīdiya<BR>
Jeṭṭhaputtaṃ jeṭṭhaputtaṃ jeṭṭhatissaṃ, mahāsenaṃ kaṇiṭṭhakaṃ<BR>
117<BR>
Appesi tassa bhakkhussa; so saṅgaṇhi dutīyakaṃ.<BR>
Upanandha tasmiṃ bhikkhusmiṃ jeṭṭhatisso kumārako.<BR>
---------<BR>
118<BR>
Pituno accaye ceṭṭhatisso rājā ahosi so.<BR>
Pitu sārīrasakkāre niggantuṃ nicchamānake<BR>
119<BR>
Duṭṭhāmacce niggahetuṃ sayaṃ nikkhamma bhupati<BR>
Kaṇaṭṭhaṃ purato katvā pitukāyaṃ anantaraṃ<BR>
120<BR>
Tato amacce katvāna sayaṃ hutvāna pacchato<BR>
Kaṇiṭṭho pitukāye ca nikkhante tadanantaraṃ<BR>
121<BR>
Dvāraṃ saṃvarayitvāna 53 duṭṭhāmacce nighātiya<BR>
Sūle appesi pituno citakāya samantato<BR>
-----------<BR>
52. [A.] Niggahetvā 53. [A.] Saṃvārayitvāna<BR>
<BR>
[SL Page 206] [\x 206/]   ( <BR>
122<BR>
Tena'ssa kammunā nāmaṃ kakkhalopapadaṃ ahu.<BR>
Saṅghamitto tu so bhikkhu bhīto tasmā narādhipā<BR>
123<BR>
Tassābhisekasamakālaṃ mahāsenena namantiya<BR>
Tassābhisekaṃ pekkhanto paratīraṃ gato ito.<BR>
124<BR>
Pitarā so vippakataṃ lohapāsādamuttamaṃ<BR>
Koṭidhanaṃ - agghanakaṃ kāresi sattabhumakaṃ.<BR>
125<BR>
Saṭṭhisatasahassagghaṃ pūjayitvā maṇiṃ tahiṃ<BR>
Kāresi chaṭṭhatisso taṃ maṇipāsādanāmakaṃ 54<BR>
126<BR>
Maṇi duve mahagghe ca mahāthūpe apūjayi.<BR>
Mahābodhighare tīṇi toraṇāni ca kārayi<BR>
127<BR>
Kārayitvā vihāraṃ so pācīnatissapabbataṃ<BR>
Pañcāvāsesu saṅghassa adāsi puthuvīpati.<BR>
128<BR>
Devānampiyatissena so patiṭṭhāpitaṃ purā<BR>
Thūpārāme urusilāpaṭimaṃ cārudassanaṃ<BR>
129<BR>
Netvāna thūpārāmamhā jeṭṭhatisso mahīpati<BR>
Patiṭṭhāpesi ārāme pācīnatissapabbate.<BR>
130<BR>
Kāḷamattikavāpiṃ so adā cetiyapabbate.<BR>
Vihārapāsādamahaṃ mahāvesākhameva ca<BR>
131<BR>
Katvā tiṃsasahassassa 55 saṅghassā'dā chacivaraṃ.<BR>
Āḷambagāmavāpiṃ so jeṭṭhatisso akārayi.<BR>
132<BR>
Evaṃ so vividhaṃ puññaṃ pāsādakaraṇādikaṃ<BR>
Kārento dasavassāni rājā rajjamakārayi.<BR>
138<BR>
Iti bahuvidhapuññahetubhutā<BR>
Narapatitā baha pāpahetu cāti<BR>
Madhuramiva visena missamannaṃ<BR>
Sujanamano bhajate na taṃ kadāpi.<BR>
<BR>
Sujanappasāda - saṃvegatthāya kate mahāvaṃse<BR>
Tayodasarājako nāma<BR>
Chattiṃsatimo paricchedo.<BR>
---------<BR>
-----------<BR>
54. [A.] Maṇipāsāda muttamaṃ 55. [D.] Rājā tiṃsasahassassa 56.[S.] Kadāci<BR>
<BR>
[SL Page 207] [\x 207/]   ( <BR>
<BR>
Sattatiṃsatimo paricchedo<BR>
1.<BR>
Jeṭṭhatissaccaye tassa mahāseno kaṇiṭṭhako<BR>
Sattavīsativassāni rājā rajjamakārayi<BR>
2<BR>
Tassa rajjābhisekaṃ taṃ 1 kāretuṃ paratīrato<BR>
So saṅghamittathero tu kālaṃ ñatvā idhāgato<BR>
3<BR>
Tassābhisekaṃ kāretvā aññaṃ kiccañcanekadhā<BR>
Mahāvihāraviddhaṃsaṃ kātukāmo asaññato<BR>
4<BR>
"Avinayavādino ete mahāvihāravāsino,<BR>
Vinayavādī mayaṃ rāja" iti gāhiya bhūpatiṃ<BR>
5<BR>
"Mahāvihāravāsissa āhāraṃ deti bhikkhuno<BR>
Yo so sataṃ daṇḍiyo" ti raññā daṇḍaṃ ṭhapāpayi.<BR>
6<BR>
Upaddutā tehi bhikkhū mahāvihāravāsino<BR>
Mahāvihāraṃ chaḍḍhetvā malayaṃ rohaṇaṃ aguṃ.<BR>
7<BR>
Tena mahāvihāro'yaṃ nava vassāni chaḍḍito.<BR>
Mahāvihāravāsīhi bhikkhūhi āsi suññako. 2<BR>
8<BR>
"Hoti assāmikaṃ vatthu puthuvīsāmino" iti<BR>
Rājānaṃ saññapetvā so thero duṭṭhamānaso.<BR>
9<BR>
Mahāvihāraṃ nāsetuṃ laddhānumati rājato<BR>
Tathā kātuṃ manusse so 3 yojesi duṭṭhamānaso.<BR>
10<BR>
Saṅghamittassa therassasevako 4 rājapallabho<BR>
Soṇāmacco dāruṇo ca bhikkhavo ca alajjino<BR>
11<BR>
Bhinditvā lohapāsādaṃ sattabhumakamuttamaṃ<BR>
Ghare nānappakāre ca itā'bhayagiriṃ nayuṃ<BR>
12<BR>
Mahāvihārānītehi pāsādehi bahūhi ca<BR>
Abhayagirivihāro so bahupāsādako ahū.<BR>
13<BR>
Saṅghamittaṃ pāpamittaṃ theraṃ soṇañca sevakaṃ<BR>
Āgamma subahuṃ pāpaṃ akāsi so mahīpati<BR>
14<BR>
Mahasilāpaṭimaṃ so pācīnatissapabbatā<BR>
Ānetvā'bhayagirimhi patiṭṭhāpesi bhūpati.<BR>
15<BR>
Paṭimāgharaṃ bodhigharaṃ dhātusālaṃ manoramaṃ<BR>
Catusālañca kāresi saṅkharī kukkuṭavhayaṃ.<BR>
-----------<BR>
1.[A.] Sekattaṃ 2.[E.] Suññato 3.[A.] Mahāvihāraṃ nāsetuṃ 4.[A.] Ceṭako<BR>
<BR>
<BR>
[SL Page 208] [\x 208/]   ( <BR>
16<BR>
Saṅakghamittena therena tena dāruṇakammunā<BR>
Vihāro so 'bhayagirī dassaneyyo ahū tadā.<BR>
17<BR>
Meghavaṇṇābhayo nāma rañño sabbatthasādhako<BR>
Sakhā aamacco kujjhitvā mahāvihāranāsane 5<BR>
18<BR>
Coro hutvāna malayaṃ gantvā laddhamahabbalo<BR>
Khandhāvāraṃ nivesesi dūratissakavāpiyaṃ.<BR>
19<BR>
Tatrā'gataṃ taṃ sutvā sahāyaṃ so mahīpati<BR>
Yuddhāya paccuggantvāna khandhāvāraṃ nivesayi.<BR>
20<BR>
Sāduṃ pānañca maṃsañca labhitvā malayāgataṃ<BR>
"Na sevissaṃ sahāyena vinā raññā"ti cintiya<BR>
21<BR>
Ādāya taṃ sayaṃ yeva rattiṃ nikkhamma ekako<BR>
Rañño santikamāgamma tamatthaṃ paṭivedayi.<BR>
22<BR>
Tenā'bhataṃ tena saha vissattho paribhuñjiya<BR>
"Kasmā coro hū me tvaṃ" iti rājā apucchi taṃ.<BR>
23<BR>
"Tayā mahāvihārassa nāsitattā"ti aabravi.<BR>
"Vihāraṃ vāsayissāmi; khama me taṃ mamaccayaṃ"<BR>
24<BR>
Iccevamabravī rājā; rājānaṃ so khamāpayi.<BR>
Tena saññāpito rājā nagaraṃ yeva āgami.<BR>
25<BR>
Rājānaṃ saññapetvā so meghavaṇṇābhayo pana<BR>
Raññā saha na āgañchi dabbasambhārakāraṇā.<BR>
26<BR>
Vallabhā bhariyā rañño 6 ekā lekhakadhītikā<BR>
Mahāvihāranāsamhi dukkhitā taṃ vināsakaṃ<BR>
27<BR>
Theraṃ mārāpayī kuddhā saṃgahetvāna vaḍḍhakiṃ.<BR>
Thūpārāmaṃ vināsetuṃ āgataṃ duṭṭhamānasaṃ<BR>
28<BR>
Mārāpetvā 7 saṅghamittattheraṃ dāruṇakārakaṃ,<BR>
Soṇāmaccaṃ dāruṇañca ghātayiṃsu asaññataṃ.<BR>
29<BR>
Ānetvā dabbasambhāraṃ meghavaṇṇābhayo tu so<BR>
Mahāvihāre nekāni pariveṇāni kārayi.<BR>
30<BR>
Abhayena bhaye tasmiṃ vūpasante tu bhikkhavo<BR>
Mahāvihāraṃ 9 vāsesuṃ āgantvāna tato tato.<BR>
---------<BR>
-----------<BR>
5.[S.] Mahāvihāranāsino. 6.[E.S.] Raññe'tivallabhā bhariyā <BR>
7. [E.S.] Mārāpayi. 9.[A.] Mahāvihāre<BR>
<BR>
[SL Page 209] [\x 209/]   ( <BR>
31<BR>
Rājā mahābodhighare pacchimāya disāya tu<BR>
Kāretvā loharūpāni ṭhapāpesi duve tu so<BR>
32<BR>
Dakkhiṇārāmavāsimhi kuhake jimhamānase<BR>
Pasīdatvā pāpamitte tissatthere asaññate<BR>
33<BR>
Mahāvihārasīmante uyyāne jotināmake<BR>
Jetavanavihāraṃ so vārayanto pi kārayi.<BR>
34<BR>
Tato sīmaṃ samugghātuṃ 10 bhikkhusaṅghamayāvi so<BR>
Adātukāmā 11 naṃ bhikkhū vihāramhā apakkamuṃ.<BR>
35<BR>
Idha sīmasamugghātaṃ parehi kariyamānakaṃ<BR>
Kopetuṃ bhikkhavo keci nilīyiṃsu tahiṃ tahiṃ.<BR>
36<BR>
Mahāvihāro navamāse evaṃ bhikkhūhi vajjito;<BR>
'Samugghātaṃ karimhā"ti pare bhikkhū amaññisuṃ.<BR>
37<BR>
Tato sīmāsamugghāte vyāpāre pariniṭṭhite<BR>
Mahāvihāraṃ 12 vāsesuṃ idhā'gantvāna bhikkhavo.<BR>
38<BR>
Tassa vihāragāhissa tissattherassa codanā.<BR>
Antimavatthunā āsi bhutatthā saṅghamajjhagā.<BR>
39<BR>
Vinicchiya mahāmacco tathā dhammikasammato<BR>
Uppabbājesi 13 dhammena taṃ anicchāya rājino.<BR>
---------<BR>
40<BR>
So yeva rājā kāresi vihāraṃ maṇihīrakaṃ<BR>
Tayo vihāre kāresi devālayaṃ vināsiya<BR>
41<BR>
Gokaṇṇaṃ pharakāpillaṃ 14 kalandabrāhmaṇagāmake<BR>
Migagāmavihārañca gaṅgasenakabbataṃ<BR>
42<BR>
Pacchimāya disāyā'tha dhātusenañca pabbataṃ 15<BR>
Rājā mahāvihārañca kokavātamhi 16 kārayi.<BR>
43<BR>
Rūpārammavihārañca 17 cūḷaviṭṭiñca 18 kārayi.<BR>
Uttarābhayasavhe 19 ca duve bhikkhunupassaye.<BR>
44<BR>
Kālaveḷakayakkhassa 20 ṭhāne thūpañca kārayi<BR>
Dipamhi jiṇṇakāvāse bahū ca paṭisaṅkharī.<BR>
-----------<BR>
10.[E.] Samūhantuṃ 11.[E.S.] Akātukāmā 12. [A.] Vihāre <BR>
13.[A.] Uppabbajjesa. 14. [A.] Ekakāpillaṃ 15.[E.] Pacchimāyaṃ dhātusenapabbataṃca<BR>
Akārayi. 16. [D.S.] Kokavānamhi 17.[E.] Thūpāramma 18.[E.]Huḷaviṭṭiṃ ca<BR>
19.[A.@]Sābhe. 20. [D.S.] Laṃkāveḷaka yakkhassa.<BR>
<BR>
[SL Page 210] [\x 210/]   ( <BR>
45<BR>
Saṅghattherasahassassa sahassagghamadāsi so<BR>
Theradānañca sabbesaṃ anuvassañca civaraṃ<BR>
46<BR>
Annapānādidanassa pariñgñedo na vijjati.<BR>
Subhikkhatthāya kāresi so'va soḷasa vāpiyo:<BR>
47<BR>
Maṇihīramahāvāpiṃ 21 jallūraṃ 22 khāṇunāmakaṃ<BR>
Mahāmaṇiṃ kokavātaṃ morakaparakavāpikaṃ 23<BR>
48<BR>
Kumbālakaṃ vāhatañca 24 rattamālakaṇḍakampa ca<BR>
Tissavaḍḍhamānakaṃ ca 25 veḷaṅgaviṭṭhikampi ca.<BR>
49<BR>
Mahāgallaṃ cīravapiṃ mahādāragallakampi ca<BR>
Kāḷapāsāṇavāpiñca imā soḷasavāpiyo<BR>
50<BR>
Gaṅgāya pabbatavhaṃ so 26 mahāmātiñca kārayi.<BR>
Evaṃ puññamapuññca subahuṃ so upācinī ti.*<BR>
51<BR>
Asādhusaṅgamene'vaṃ yāvajīvaṃ subhāsubhaṃ<BR>
Katvā gato yathākammaṃ so mahāsena-bhupati.<BR>
52<BR>
Tasmā asādhusaṃsaggaṃ ārakā parivajjiya<BR>
Abhiṃ vā'sivisaṃ khippaṃ kareyya'ttahitaṃ budho.<BR>
---------<BR>
53<BR>
Ahū rājā sirameghavaṇṇo tassa suto tato<BR>
Mandhātā viya lokassa sabbasampattidāyako.<BR>
54<BR>
Mahāsenena pāpānaṃ vasagena vināsite<BR>
Mahāvihāre sabbe pi sannipātiya bhikkhavo<BR>
55<BR>
Upasaṅkamma vanditvā nisinno pucchi sādaro<BR>
"Pitarā saṅghamittassa sahāyena vināsitaṃ<BR>
56<BR>
Kaṃ kimevā"ti? Āhaṃsu bhikkhavo taṃ narissaraṃ:<BR>
"Sīmāyugghāṭanaṃ kātuṃ vāyamitvā pi te pitā<BR>
57<BR>
Nāsakkhi antosīmāyaṃ bhikkhūnaṃ vijjamānato;<BR>
Bhimigabbhanilīnā hi sattāsuṃ ettha bhikkhavo.<BR>
58<BR>
Amacco soṇanāmo ca saṅghamitto ca pāpiyo<BR>
Rājānaṃ saññapetvāna apuññaṃ tena kārayuṃ.<BR>
59<BR>
Bhinditvā lohapāsādaṃ sattabhumakamuttamaṃ<BR>
Ghare nānappakāre ca ito'bhayagiriṃ nayuṃ.<BR>
-----------<BR>
21.[E.] Maṇihīraṃ mahāgāmaṃ 22.[E.] Challuraṃ. 23. [E.] Dhammarammaṃ ca <BR>
Vāpikaṃ. 24. [E.P..S.] Vāhanaṃ ca. 25. [A.] Tissava nāma vāpiṃ ca. <BR>
26.[E.] Pabbatantavhaṃ * mahāvaṃso niṭhitoti pāṭho <BR>
[D.E.S.@]Pātthakesu dissati.<BR>
<BR>
[SL Page 211] [\x 211/]   ( <BR>
60<BR>
Māsake catubuddhehi nivutthe cetiyaṅgaṇe<BR>
Vapāpesuṃ ca duppaññā; passa bālasamāgamaṃ."<BR>
61<BR>
Taṃ sutvā pitukammaṃ so nibbinno bālasaṅgame<BR>
Pitarā nāsitaṃ tattha sabbaṃ pākatakaṃ akā.<BR>
62<BR>
Lohapāsādamādovā'kāsi pāsādamuttamaṃ<BR>
Rañño mahāpanādassa dassento viya sīhale.<BR>
63<BR>
Pariveṇāni sabbāni nāsitāni nivesayi.<BR>
Bhoge ārāmikānañca yathāṭhāne ṭhapesi so.<BR>
64<BR>
Pitarā paccayānañca pacchinnattā vibuddhinā<BR>
Chiddāvāsaṃ ghanāvāsaṃ vihāraṃ'kāsi buddhimā<BR>
65<BR>
Kārite pitarā jotivane ve'so vihārake<BR>
Kammaṃ vippakataṃ sabbaṃ niṭṭhāpesi narissaro.<BR>
66<BR>
Therassā'tha mahindassa samaṇandassa sūnuno<BR>
Sutvāna manujindo so pavattiṃ sabbamādito. 67<BR>
Pasīditvā guṇe tassa rājā dīpappasādake<BR>
"Issaro vata dīpassa thero" iti vicintiya<BR>
68<BR>
Paṭibimbaṃ suvaṇṇassa katvā tammāṇanissitaṃ<BR>
Pubbakattikamāsassa pubbapakkhe tu sattame<BR>
69<BR>
Dine netvā cetiyambathale therambasaññite<BR>
Tatraṭṭhame 27 nivāsetvā tato tu navame pana<BR>
70<BR>
Mahāsenaṃ gahetvā so devasenāsamūpamaṃ<BR>
Orodhe nāgare ceva geharakkhaṇake vinā<BR>
71<BR>
Laṅkādīpe ca sakale sabbe ādāya bhikkhavo<BR>
Vissajjetvā manusse naca nagare vārakaṭṭhite<BR>
72<BR>
Paṭṭhapetvā mahādānaṃ ayañcakhilapāṇinaṃ<BR>
Pūjaṃ sabbopahārehi karonto ca anūpamaṃ<BR>
73<BR>
Paccuggamanametassa dīpasatthussa satthuno<BR>
Varaputtassa so katvā devarājā'va satthuno.<BR>
74<BR>
Cetiyambathalā yāva nagaraṃ sādhu sajjayi<BR>
Maggaṃ vesālito yāva sāvatthinagaraṃ yathā.<BR>
75<BR>
Vissajjetvā tahiṃ bhogaṃ sabbaṃ therassa, so pitā<BR>
Rājā moggaliputtassa therassā'gamane 28 viya,<BR>
-----------<BR>
27. [S. D.] Theraṭṭhame 28. [E.] Therassa gamane.<BR>
<BR>
[SL Page 212] [\x 212/]   ( <BR>
76<BR>
Datvā tattha mahādānaṃ kapaṇaddhavaṇibbake<BR>
Bhikkhavo pi ca tosetvā paccayehi catuhi'pi<BR>
77<BR>
"Therassā'gamanaṃ 29 evaṃ passatū ti mahājano"<BR>
Gahetvā taṃ mahantena sakkarena mahāyaso.<BR>
78<BR>
Tamhā oruyha selamhā sayaṃ hutvā purevaro<BR>
Bhikkhavo cāpi katvānaparivāre samantato<BR>
79<BR>
Therassabimbaṃ sovaṇṇaṃ khīrasāgaramajjhago<BR>
Sañjhāghaṇaparikkhitto 30 hemamerū'va sobhatha.<BR>
80<BR>
Vesālinagaraṃ suttaṃ desetuṃ lokanāyako<BR>
Agamā evamevāti dassesa ca mahājanaṃ.<BR>
81<BR>
Evaṃ karonto sakkarasammānaṃ so narāsaho<BR>
Nagarassa'ssa pācīnadvārapasse sayaṃ kataṃ 31.<BR>
82<BR>
Upasaṅgamma sāyaṇhe vihāraṃ sotthiyākaraṃ<BR>
Tīhaṃ tatthā pi vāsesi bimbaṃ taṃ jinasūnuno.<BR>
83<BR>
Nagaraṃ sādhu sajjetvā tato dvādasame dane<BR>
Satthussā'dippavesamhi puraṃ rājagahaṃ yathā<BR>
84<BR>
Paṭimaṃ niharitvā taṃ vihārā sotthiyākarā<BR>
Nagare sāgarākāre vattamāne namahāmahe<BR>
85<BR>
Mahāvihāraṃ netvāna temāsaṃ bodhiyaṅgaṇe <BR>
Nivāsetvā pavesetvā teneva vidhinā puraṃ<BR>
86<BR>
Rājagehasamīpamhi pubbadakkhiṇakoṇake<BR>
Paṭibimbassa kāresi tassa sādhu nivesanaṃ.<BR>
87<BR>
Kāretvā iṭṭhiyādīnaṃ paṭimāyo visārado<BR>
Therena saha tatthe'va nivesesi mahāmati.<BR>
88<BR>
Ārakkhaṃ paṭṭhapetvāna pūjāya ca paribbayaṃ<BR>
Anusaṃvaccharaṃ kātuṃ evameva niyojayi.<BR>
89<BR>
Tassāṇamanurakkhantā rājā tabbaṃsikā idha yāva'jja parirakkhanti taṃ vidhiṃ na vināsiya.<BR>
90<BR>
Pavāraṇadine netvā vihāraṃ nagarā tato<BR>
Kātuṃ terasiyā pūjaṃ anuvassaṃ niyojayi.<BR>
---------<BR>
-----------<BR>
29.[E.] Therassagamanaṃ. 30. [D.S.] Saṃjhārāga. 31. [S.] Susaṃkhataṃ<BR>
<BR>
[SL Page 213] [\x 213/]   ( <BR>
91<BR>
Vihāre abhaye tissavasabhe bodhipādape<BR>
Silāvedañca karesi pākarañca manoharaṃ.<BR>
92<BR>
Navame tassa vassamhi dāṭhādhātuṃ mahesino.<BR>
Brāhmaṇī kāci ādāya kāliṅgamhā idhānayi.<BR>
93<BR>
Dāṭhādhātussavaṃsamhi vuttenavidhinā sa naṃ<BR>
Gahetvā bahuvānena katvā sammānamuttamaṃ<BR>
94<BR>
Pakkhipatvā karaṇaḍamha misuddhaphalikubbhave<BR>
Devānaṃpiyatissena rājavatthumhi kārite.<BR>
95<BR>
Dhammacakkavhaye gehe vaḍḍhayittha mahīpati.<BR>
Tato paṭṭhāya taṃ gehaṃ dāṭhādhātugharaṃ ahu. <BR>
96<BR>
Rājā satasahassānaṃ navakaṃ puṇṇamānaso<BR>
Vissajjetvā tato'kāsi dāṭhādhātumahāmahaṃ.<BR>
97<BR>
Anusaṃvacchara netvā vihārambhayuttaraṃ<BR>
Tassa pūjāvidhiṃ kātumevarūpaṃ niyojayi.<BR>
98<BR>
Aṭṭhārasa vihāre ca kārāpesi mahīpati<BR>
Anukampāya pāṇanaṃ vāpiyo cathirodikā.<BR>
99<BR>
Bodhipūjādi-puññāni appameyyāni kariya<BR>
Aṭṭhavīsatime vasse gato so tassa yā 32 gatī.<BR>
--------100<BR>
Kumāro jeṭṭhatisso'tha bhātā tassa kaṇiṭṭhako<BR>
Chattaṃ laṅghesi laṅkāyaṃ dantasippamhi kovido<BR>
101<BR>
Katvā kammāni citrāni dukkarāni mahīpati<BR>
Sippāyatanametaṃ so sikkhāpesi bahū jane.<BR>
102<BR>
Āṇatto pitunā'kāsi iddhīhi viya nimmitaṃ<BR>
Bodhisattasarūpañca rūpaṃ sādhumanoharaṃ;<BR>
103<BR>
Aapassayañca pallaṅkaṃ chattaṃ ratanamaṇḍapaṃ<BR>
Citradantamayaṃ kiñci tassa kammaṃ tahiṃ tahiṃ.<BR>
104<BR>
Katvā so navavassāni laṅkādīpānusāsanaṃ<BR>
Anekāni capuññāni yathākammamupāgami.<BR>
---------<BR>
105<BR>
Buddhadāso tato tassa putto āsi mahīpati<BR>
Guṇānaṃ ākaro sabbaratanānaṃ va sāgaro.<BR>
-----------<BR>
32. Tattha (sabbesu) 33.[A.] Āṇattāpi tathākaṃsu.<BR>
<BR>
[SL Page 214] [\x 214/]   ( <BR>
106<BR>
Sukhaṃ sabbappayogehi karonto dīpavāsinaṃ<BR>
Rakkhamālakamandaṃ va puraṃ vessavaṇo dhanī<BR>
107<BR>
Paññāpuññaguṇupeto visuddhakaruṇālayo<BR>
Tatha dasahi rājūnaṃ dhammehi samupāgato<BR>
108<BR>
Catasso agatī hitvā kārayanto vinicchayaṃ<BR>
Janaṃ saṅgahavatthūhi saṅgahesi catūhi pi.<BR>
109<BR>
Cariyaṃ bodhisattānaṃ dassento sakkhī pāṇinaṃ<BR>
Pitāva putte so satte anukampittha bhūpati.<BR>
110<BR>
Diḷidde dhanadānenā'kāsi puṇnamanorathe;<BR>
Sukhite sabbabhogānaṃ jīvitassa ca guttiyā.<BR>
111<BR>
Sādhavo saṅgahenātha niggahena asādhavo,<BR>
Gilāne vejjakammena saṅgahesa mahāmati.<BR>
---------<BR>
112<BR>
Athekadivasaṃ rājā hatthikkhandhavaraṃ gato<BR>
Tissavāpiṃ nahānatthaṃ gacchamāno mahāpathe<BR>
113<BR>
Addase'kaṃ mahānāgaṃ kucchirogasamappitā<BR>
Puttabhāgavihārassa passe vammikamatthake<BR>
114<BR>
Uttānamudare rogaṃ dassetuṃ gaṇḍasaññitaṃ<BR>
Nipannaṃ, so'tha cintesi nāgo rogī ti nicchayaṃ.<BR>
115<BR>
Atho'ruyha mahānāgā mahānāgasamīpago<BR>
Evamāha mahānāgo mahānāgamanāgavā:<BR>
116<BR>
"Kāraṇaṃ te mahānāga ñātamāgamane mayā;<BR>
Tumhe khalu mahātejā khippaṃ kuppanasīlino,<BR>
117<BR>
Tasmā phusitvā taṃ kammaṃ kātuṃ sakkā na te mayā;<BR>
Aphusitvāpi no sakkā kinnu kātabbametthi"ti.<BR>
118<BR>
Evaṃ vutte phaṇitdo so kevalaṃ phaṇamattano<BR>
Bilassa'nto pavesetvā nipajjittha samāhito.<BR>
119<BR>
Athenamupasaṅkamma ucchaṅgagatamattano<BR>
Satthaṃ gahetvā phāletvā 34 udaraṃ tassa bhogino;<BR>
120<BR>
Nīharitvā tato dosaṃ katvā bhesajjamuttamaṃ<BR>
Sappaṃ taṃ taṅkhaṇeneva akāsi sukhitaṃ tadā<BR>
-----------<BR>
34. [E. S.] Phālesi<BR>
<BR>
[SL Page 215] [\x 215/]   ( <BR>
121<BR>
Attānamevaṃ thomesi "mahākāruññataṃ mama<BR>
Tiracchānāpi jāniṃsu; sādhu rajjanti me kataṃ"<BR>
122<BR>
Disvā sukhitamattānaṃ pannagoso mahīpatiṃ<BR>
Pūjetuṃ tassa pādāsi mahagghaṃ maṇamattano.<BR>
123<BR>
Silāmayāya sambuddhapiṭimāya akārayi<BR>
Maṇiṃ taṃ nayanaṃ rājā vihāre abhayuttare.<BR>
---------<BR>
124<BR>
Ekopi bhikkhu bhikkhanto gāmamhi thusavaṭṭike<BR>
Sukkhaṃ bhikkhaṃ labhitvāna khīrabhikkhāya sañcaraṃ<BR>
125<BR>
Khīraṃ sappāṇakaṃ laddhā paribhuñjittha; kucchiyaṃ<BR>
Pāṇaka bahavo hutvā udaraṃ tassa khādisuṃ.<BR>
126<BR>
Tato so upasaṅkammataṃ nivedesi rājino<BR>
Rājāha "jāto sūlo' yaṃ kadā? Hāresi kīdisaṃ 35<BR>
127<BR>
So āha "thusavaṭṭimhi gāme khīrena bhojane<BR>
Bhutte"ti; rāja aññāsi khīraṃ sappāṇakaṃ iti.<BR>
128<BR>
Tadeva asso ekopi sirāvedhatikicchiyo<BR>
Rājā tassa sirāvedhaṃ katvā ādāya lohitaṃ<BR>
129<BR>
Pāyetvā samaṇaṃ āha muhuttaṃ vītināmiya<BR>
"Assalohitameta"nti; taṃ sutvā samaṇo vami.<BR>
130<BR>
Pāṇakā lohiteneva nikkhamiṃsu; sukhī ahu<BR>
Bhikkhu; rāja nivedesa tuṭṭhimevaṃ panattano. 36<BR>
131<BR>
"Ekasatthappahārena pāṇakā samaṇo hayo<BR>
Katā aarogā sammā me; vejjakammamaho"iti.<BR>
132<BR>
Pivanto toyameko hi deḍḍubhaṇḍamajāniya<BR>
Ajjhohari; tadā āsi tato jāto hi deḍḍubho, <BR>
133<BR>
Anto tudittha tuṇḍena; tena dukkhena pīḷito<BR>
Rājānamagamā; rājā nidanaṃ tassa pucchiya<BR>
134<BR>
"Anto sappo'ti viññāya sattāhamupavāsiya<BR>
Sunahātasuvalittañca sayane sādhu satthate<BR>
135<BR>
Sayāpesi; tato so'tiniddāya mukhamattano<BR>
Vivaritvā tadā sutto tato tassa mukhantike<BR>
-----------<BR>
35.[A.E.] Kadāhāreti kīdise 36.[A.] Tuṭhimeva panantane<BR>
<BR>
[SL Page 216] [\x 216/]   ( <BR>
136<BR>
Maṃsapesiṃ ṭhapāpesi sarajjuṃ; tassa niggato<BR>
Gandhena taṃ ḍasitvāna anto visitumārahi;<BR>
137<BR>
Rajjunayā'tha gahetvāna samākaḍḍhiya pātiyaṃ<BR>
Udake pātayitvāna idaṃ vacanamabravī<BR>
138<BR>
"Vejjo ahosi sammāsambuddhassa kira jīvako;<BR>
Kammaṃ vijjati lokassa kataṃ kiṃ tena dukkaraṃ?<BR>
139 Īdisaṃ kayirā so'pi kammaṃ natthe'ttha saṃsayo, sabbādarena kubbanto, aho puññodayo<BR>
mama"<BR>
---------<BR>
140<BR>
Tathā helloligāmamhi caṇḍāliṃ mūḷhagabbhiniṃ<BR>
Jātaṃ sattasu vāresu sagabbhaṃ sukhitaṃ akā.<BR>
141<BR>
Vātabādhena eko'pi bhikkhu uṭṭhāpito 37 ahū.<BR>
Gopānasigate tamhi dukkhā mocesi buddhimā.<BR>
142<BR>
Pivantassā pi maṇḍukabījayuttaṃ jalaṃ lahuṃ<BR>
Nāsikābilato gantvā bījamāruyha matthakaṃ<BR>
143<BR>
Bhijjitvā āsi maṇḍūko so vuddho tattha gacchati;<BR>
Meghassā'gamane tena so'tikhajjati māṇavo<BR>
144<BR>
Phāletvā matthakaṃ rājā maṇaḍūkamapanīya so<BR>
Kapālāni ghaṭetvāna'kāsi pākatikaṃ khaṇe.<BR>
---------<BR>
145 Hitatthaṃ dīpavāsīnaṃ gāme gāme mahīpati<BR>
Kāretvā vejjasālāyo vejje tattha niyojayi.<BR>
146<BR>
Sabbesaṃ vejjasatthānaṃ katvā sāratthasaṅgahaṃ<BR>
 hapesi vejje dīpassa tikicchatthamanāgate*<BR>
Yojesivejjamekekaṃ rājā gāmadvipañcake<BR>
147<BR>
Adā vīsaddhakhettānaṃ 38 vejjānamupajīvanaṃ.<BR>
Vejje hatthīnamassānaṃ balassa ca niyojayi;<BR>
148<BR>
Pīṭhasappīnamandhānaṃ sālāyo ca tahiṃ tahiṃ<BR>
Kāresi saha bhogena; sālāyo ca mahāpathe;<BR>
149<BR>
Niccamassosi saddhammaṃ sakkatvā dhammabhāṇake,<BR>
Dhammabhāṇakavaṭṭañca paṭṭhapesi tahiṃ tahiṃ<BR>
-----------<BR>
37. [S.] Paṭṭhāpito. 38. [D. E. S.] Khettāni.<BR>
*[E.] Potthake ime pāda na dissanti.<BR>
<BR>
[SL Page 217] [\x 217/]   ( <BR>
150<BR>
Sāṭakantarato katvā satthavaṭṭiṃ mahādayo<BR>
Diṭṭhe diṭṭhe pamocesi dukkhamhā dukkhite jane.<BR>
---------<BR>
151<BR>
Athekadivasaṃ rājā rājābharaṇamaṇḍito<BR>
Saddhiṃ gacchati senaya devehi viya vāsavo.<BR>
152<BR>
Taṃ disvā sirisobhaggamaggappattaṃ mahīpatiṃ<BR>
Rājiddhīhi virājantaṃ 39 baddhavero bhavantare<BR>
153<BR>
Kuṭṭhi eko pakuppitvā hatthenāhaniyā'vaniṃ<BR>
Poṭhento tañca poṭhento bhumiṃ kattarayaṭṭhiyā<BR>
154<BR>
Akkosesi anekehi akkosavacanehi ca;<BR>
Vippakāramimaṃ disvā dūrato'va mahāmatī<BR>
155<BR>
"Nāhaṃ sarāmi sattassa kassā'pi katamappiyaṃ;<BR>
Pubbaverī ayaṃ jātu; nibbāpessāmi taṃ"iti<BR>
156<BR>
Āṇāpesi samīpaṭṭhaṃ purisaṃ "gaccha kuṭṭhino<BR>
Amukassā'bhijanāhi cittācāra"nti; so gato<BR>
157<BR>
Sahāyo viya kuṭṭhissa samīpamhi nisīdiya<BR>
"Ruṭṭho kimatthaṃ bho tva"nti pucchi; sabbamavoca so.<BR>
158<BR>
"Daso me buddhadāso'yaṃ rājāhu puññakammunā;<BR>
Avamaññāya maṃ mayhaṃ purato yāti hatthinā;<BR>
159<BR>
Jānāpessāmi attānaṃ katipāhena so yadi<BR>
Hatthamme eti kāretvā sabbaṃ dāsānaniggahaṃ;<BR>
160<BR>
No ve hatthaṃ mamā'yāti māretva galalohitaṃ<BR>
Pivissami; na sandeho, na cireneva passasi"<BR>
161<BR>
So gantvā narapālassa pavattiṃ taṃ nivedayi.<BR>
"Pubbaverī mamāya"nti purisaṃ taṃ niyojayi.<BR>
162<BR>
Vinodetumupāyena yuttaṃ veranti verino,<BR>
"Sādhu saṅgaṇha taṃ tva"nti purisaṃ taṃ niyojayi.<BR>
163<BR>
So kuṭṭhimupasaṅkamma sahāyo viya āha taṃ:<BR>
"Rājānaṃ taṃ vināsetuṃ vetetvā kālamettakaṃ<BR>
164<BR>
Alahanto sahāyamme nāsakkhiṃ tassa ghātane;<BR>
Laddhā tumhe nayissāmi matthakaṃ me manorathaṃ;<BR>
-----------<BR>
39. [A.] Virājettaṃ.<BR>
<BR>
[SL Page 218] [\x 218/]   ( <BR>
165<BR>
Etha gehe vasitvā me hotha me anuvattaka.<BR>
Ahameva'ssa nāsemi katipāhena jīvitaṃ"<BR>
166<BR>
Iti vatvāna taṃ kuṭṭhiṃ netvā so gharamattano<BR>
Sunhātasuvilittañca nivatthasukhumambaraṃ 40<BR>
167<BR>
Subhutta-madhurāhāraṃ 41 yobbanitthikatādaraṃ<BR>
Sayāpesi manuña..Mhi sayane sādhusanthate.<BR>
168<BR>
Eteneva vaniyāmena katipāhaṃ nivāsiya<BR>
Ñatvā taṃ jātavissāsaṃ sukhitaṃ pīṇitindriyaṃ.<BR>
169<BR>
"Raññā dinna"nti vatvāna khajjabhojjādikaṃ adā.<BR>
Cattikkhattuṃ nisedhetvā tena'jjhiṭṭho tamaggahi.<BR>
170<BR>
Bhupālena kamenā'si vissattho'tīva; bhumipo<BR>
Matoti sutvā tassā'si hadayaṃ phalitaṃ dvidhā.<BR>
171<BR>
Evaṃ roge tikicchesi rājā sārīramānase.<BR>
 hapesi vejje dīpassa tikicchatthamanāgate *<BR>
172<BR>
Pañcavīsatihatthena pāsādenopasohitaṃ<BR>
Mahāvihāre moravhapariveṇamakārayi.<BR>
173<BR>
Samaṇaṃ goḷapānuñca adā gāmadvayaṃ tahiṃ<BR>
Dhammaghosakabhikkhūnaṃ bhoge kappiyakārake. 174<BR>
Vihāre pariveṇe ca sampannacatupaccaye<BR>
Vāpiyo dānasālāyo paṭimāyo ca kārayi.<BR>
175 Tasseva rañño rajjamhi mahādhammakathi yati<BR>
Suttāni parivattesi sīhaḷāya niruttiyā.<BR>
---------<BR>
176<BR>
Asīti puttā tassāsuṃ sūrā vīraṅgarūpino<BR>
Asītiyā sāvakānaṃ nāmakā piyadassanā.<BR>
177<BR>
Sāriputtādināmehi puttehi parivārito<BR>
Buddhadāso sa sambuddharājā viya virocatha.<BR>
178<BR>
Evaṃ katvā hitaṃ dīpavāsīnaṃ tidivaṃ gato<BR>
Vasse ekūnatiṃsamhi buddhadāso narādhipo:<BR>
179<BR>
Tato jeṭṭhasuto tassa upatisso'si bhupati,<BR>
Sabbarājaguṇopeto niccasīlo mahādayo.<BR>
-----------<BR>
40. [E.] Nivatthaṃ sukhumambaraṃ. 41. [E.] Subhuttaṃ madhurāhāraṃ.<BR>
* Phakaccesu ime dve pādā na dissanti.<BR>
<BR>
[SL Page 219] [\x 219/]   ( <BR>
180<BR>
Dasāpuññakriyā hitvā dasapuññakriyā'disi;<BR>
Rājadhamme ca pūresi rājā pāramitā dasa.<BR>
181<BR>
Gaṇhi saṅgahavatthūhi catuhi ca catuddisaṃ.<BR>
Mahāpaḷimhi dāpesi rājā rājānubhojanaṃ 12<BR>
182<BR>
Paṅgunaṃ pasavantīnaṃ andhānañceva rohinaṃ<BR>
Visālabhogāsālā yo 43 dānasālā ca kārayi.<BR>
183<BR>
Uttaramhi disābhāge cetiyamhā tu maṅgalā<BR>
Thūpañca paṭimāgehaṃ paṭimañvā'pi kārayi.<BR>
184<BR>
Karonto tañca so rājā mā khijjantu 44 janā iti<BR>
Kārāpesi kumārehi dāpetvā guḷataṇḍulaṃ.<BR>
185<BR>
Rājuppalavhayaṃ gijjhakūṭaṃ pokkharapāsayaṃ<BR>
Vālāhassañca ambuṭṭhiṃ goṇḍigamamhi vāpikaṃ<BR>
186<BR>
Vihāraṃ khaṇḍarājiñca vāpiyo ca thirodikā,<BR>
Appamāṇāni puññāni kārāpesi tahiṃ tahiṃ.<BR>
187<BR>
Vassamāne pi sovasse sayane sannisinnako<BR>
Kevalaṃ vītināmesi rattiṃ "khedo janassi"ti.<BR>
188<BR>
Ñatvā amacco taṃ netvā uyyānaṃ chādayī gharaṃ.<BR>
Evaṃ paṭicca attānaṃ dukkhaṃ nākāsi pāṇinaṃ.<BR>
---------<BR>
189<BR>
Kāle tassā'si dubbhikkharogadukkhehi pīḷito<BR>
Dīpo; dīpopamo pāpatamaso so sumānaso<BR>
190<BR>
Bhikkhū pucchittha "kiṃ bhante dubbhikkhādibhayaddite<BR>
Loke lokahitaṃ natthi kataṃ kiñci mahesinā?"<BR>
191<BR>
Gaṅgārohaṇasuttassa uppattiṃ tassa 45 niddisuṃ.<BR>
Sutvā taṃ sabbasovaṇṇaṃ bimbaṃ sambuddhadhātuno<BR>
192<BR>
Katvā satthu silāpattaṃ sodakaṃ pāṇisampuṭe<BR>
 hapetvā tassa taṃ rūpamāropetvā maharathaṃ<BR>
193<BR>
Sayaṃ sīlaṃ samādāya samādevo mahājanaṃ<BR>
Mahādānaṃ pavattetvā abhayaṃ sabbapāṇinaṃ<BR>
194<BR>
Aalaṅkatvā ca nagaraṃ devalokamanoharaṃ<BR>
Dīpavāsīhi sabbehi bhikkhuhu paripārito<BR>
-----------<BR>
42. [A.] Rājānabhojanaṃ. 43. [A.] Visālā bhogasālāyo.<BR>
44.[E.D.] Gijjantu 45. (Sabbesu) tattha. <BR>
[SL Page 220] [\x 220/]   ( <BR>
195<BR>
Otarittha mahāvīthiṃ; bhikkhū tattha samāgatā<BR>
Bhaṇantā ratanaṃ suttaṃ siñcamānā jalaṃ tathā<BR>
196<BR>
Rājagehantike vīthimagge pākārasantake<BR>
Vicariṃsu tiyāmante kurumānā padakkhiṇaṃ.<BR>
197<BR>
Bhijjamāne'ruṇe vassi mahamegho mahītale<BR>
Rogāturā ca sabbe'pi sukhitā'kaṃsu ussavaṃ.<BR>
198<BR>
"Yadā dubbhikkharogādibhayaṃ dīpamhi hessati<BR>
Evameva karontu'ti niyojesi narādhipo. 199 Arūḷho cetiyaṃ kunthakipillādimacekkhiya<BR>
Puñchitvā morapiñjena "sanikaṃ yantu vanaṃ ti ca," 46<BR>
200<BR>
Saṅkhaṃ sodakamadaya taratā'sanadhovane 47<BR>
Dakkhiṇāparakoṇamhi kāretvā rājagehato<BR>
201 Uposathagharaṃ buddhapaṭimagehameva ca<BR>
Pākārena parikkhittaṃ 48 uyyānañca manoramaṃ<BR>
202<BR>
Cātuddasiṃ pañcadasiṃ yā ca pakkhassa aṭṭhami<BR>
Paṭihāriyapakkhañca aṭṭhaṅgasamupāgataṃ<BR>
203<BR>
Uposathaṃ samādāya sāpadānaṃ tahiṃ vasī.<BR>
Yāvajīvañca so bhuñji mahāpāḷimhi bhojanaṃ.<BR>
204 Caranto va kalandānamuyyāne bhattamattano<BR>
Katvā nivāpaṃ dāpesi; tadajjāpi ca vattati.<BR>
205<BR>
Coraṃ cajjhamupanītaṃ disvā saṃviggamānaso<BR>
Chavaṃ susānā ānetvā khipitvā lohakumbhiyaṃ<BR>
206<BR>
Datvā dhanaṃ palāpetvā coraṃ rattiyamuggate<BR>
Sūriye, kujjhito coraṃ viya jhāpayi naṃ chavaṃ.<BR>
207<BR>
Akā dīpamhi sabbesaṃ cetiyānaṃ mahāmahaṃ;<BR>
Thūpārāme ca thūpassa hemacumbaṭakañcukaṃ.<BR>
208<BR>
Dvācattāḷīsa-vassāni katvā'vañjhaṃ khaṇampi so<BR>
Katvā puññamupāgañchī devarājasahavyataṃ.<BR>
---------<BR>
-----------<BR>
46. [A.] Saniṃ yantvacaniṃtī ca. [E.] Sanikaṃ yātha 47. [A.] Caranto sa tu<BR>
Dhovate 48. [A.] Parikkhippa.<BR>
<BR>
[SL Page 221] [\x 221/]   ( <BR>
209<BR>
Rañño tassa kaṇiṭṭhena mahānāmena vallabhā<BR>
Devī satthaṃ nipatetvā tamaṭṭhānamhi mārayi<BR>
210<BR>
Pabbajitvā kaṇiṭṭho so jīvamānamhi bhātari<BR>
Hate rājini hīnāya avattitvā'si bhūpati.<BR>
211<BR>
Mahesiṃ attano'kāsi mahesiṃ bhātughātiniṃ<BR>
Gilānasālā kāresi, mahāpāḷiñca vaḍḍhayi.<BR>
212<BR>
Lohadvāra-ralaggāma-koṭipassāvanavhaye<BR>
Tayo vihāre katvādā bhikkhūnamabhayuttare.<BR>
213<BR>
Vihāraṃ kārayitvāna dhūmarakkhamhi pabbate<BR>
Mahesiyā nayenā'da bhikkhūnaṃ theravādinaṃ.<BR>
214<BR>
Navakammañca jiṇṇesu vihāresu sa kārayi<BR>
Dānasīlarato vatthupūjako ca ahū sadā.<BR>
---------<BR>
215<BR>
Bodhimaṇḍasamīpamhi jāto brāhmaṇamāṇavo<BR>
Vijjāsippakalāvedī tīsu vedesu pārago<BR>
216<BR>
Sammāviññātasamayo sabbavādavisārado<BR>
Vādatthi jambudīpamhi āhiṇḍanto pavādiko 49<BR>
217<BR>
Vihāramekaṃ āgamma rattiṃ pātañjalaṃ mataṃ 50<BR>
Parivatteti sampuṇṇapadaṃ suparimaṇḍalaṃ.<BR>
218<BR>
Tattheko reto nama mahāthero vijānaya<BR>
"Mahāpañño ayaṃ satto, dametuṃ vaṭṭatī"ti so<BR>
219<BR>
"Ko nu gadubharāvena viravanto"ti abravi.<BR>
"Gadubhānaṃ rave atthaṃ kiṃ janāsī"ti āha taṃ. 220<BR>
"Ahaṃ jāne" ti vutto so otāresi sakaṃ mataṃ.<BR>
Vuttaṃ vuttaṃ viyākāsi; virodhampi ca dassayi.<BR>
221<BR>
"Tena hi tvaṃ sakaṃ vādamotārehī"ti vodito<BR>
Pāḷimāha'bhidhammassa; atthamassa na so'dhigā.<BR>
222<BR>
Āha "kassesa manto"ti? Buddhamanto'ti so bruvi. 51<BR>
"Dehi me ta"nti vutte hi "gaṇha pabbajja taṃ" iti.<BR>
223<BR>
Mantatthī pabbajitvā so uggaṇhi piṭakattayaṃ.<BR>
"Ekāyano ayaṃ maggo" iti pacchā namaggahī.<BR>
-----------<BR>
49. [E.] Pavādino. 50. Patañjalimataṃ(sabbesu) 51.[S.] So vadi<BR>
<BR>
[SL Page 222] [\x 222/]   ( <BR>
224<BR>
Buddhassa viya gambhīraghosattā naṃ viyākaruṃ<BR>
"Buddhaghoso"ti; ghoso hi buddho viya mahītale.<BR>
225<BR>
Tattha ñāṇodayaṃ nāma katvā pakaraṇaṃ tadā<BR>
Dhammasaṅgaṇiyākā'si kacchaṃ 52 so atthasāliniṃ.<BR>
226 Parittaṭṭhakathañceva kātumārabhi buddhimā. Taṃ disvā revato thero idaṃ<BR>
vacanamabruvi:<BR>
227<BR>
"Pāḷimattamidhānītaṃ; natthi aṭṭhakathā idha,<BR>
Tathācariyavādā ca bhinnarūpā na vijjare;<BR>
228<BR>
Sīhaḷaṭṭhakathā suddhā mahindena matīmatā<BR>
Saṃgītittayamāruḷhaṃ sammāsambuddhadesitaṃ<BR>
229<BR>
Sāriputtadigītañca kathāmaggaṃ samekkhiya<BR>
Katā sīhaḷabhāsāya sīhaḷesu pavattatī;<BR>
230<BR>
Taṃ tattha gantvā sutvā tvaṃ māgadhānaṃ niruttiyā<BR>
Parivattehi; sā hoti sabbalokahitāvahā."<BR>
231<BR>
Evaṃ vutto 53 pasanno so nakkhamitvā tato imaṃ<BR>
Dīpamāgā imasseva rañño kāle mahāmati.<BR>
---------<BR>
232<BR>
Mahāvihāraṃ sampatto vihāraṃ sabbasādhunaṃ<BR>
Mahāpadhānagharaṃ gantvā saṅghapālassa santikā<BR>
233<BR>
Sīhaḷaṭṭhakathaṃ sutvā theravādañca sabbaso<BR>
"Dhammasāmissa eso'va adhippāyo"ti nicchiya<BR>
234<BR>
Tattha saṅghaṃ samānetvā "kātumaṭṭhakathaṃ mama<BR>
Potthake detha sabbe"ti āha; vīmaṃsituṃ sa taṃ<BR>
235<BR>
Saṅgho gāthādvayaṃ tassā'dāsi "sāmatthiyaṃ tava<BR>
Ettha dasseha; taṃ disvā sabbe demā"ti potthake.<BR>
236<BR>
Piṭakattayamettheva saddhimaṭṭhakathāya so<BR>
Visuddhimaggaṃ namākā saṅgahetvā samāsato.<BR>
237<BR>
Tatato saṅghaṃ samūhetvā sambuddhamatakovidaṃ<BR>
Mahābodhisamīpamhi so taṃ vācetumārahi.<BR>
238<BR>
Devatā tassa nepuññaṃ pakāsetuṃ mahājane<BR>
Chādesuṃ potthakaṃ; so'pi dvattikkhattumpi taṃ akā.<BR>
-----------<BR>
52. [S.] Kaṇḍaṃ 53. [A.] Vutte. [SL Page 223] [\x 223/]   ( <BR>
239<BR>
Vācetuṃ taniye vāre potthake samudāhaṭe<BR>
Potthakadvayamaññampi saṇṭhapesuṃ tahaṃ marū.<BR>
240<BR>
Vacayiṃsu tadā bhikkhū potthakattayamekato;<BR>
Ganthato atthato va pi pubbāparavasena vā<BR>
241<BR>
Theravādehi pāḷīhi padehi vyañjanehi ca<BR>
Aññathattamahū 52 neva potthakesu pi tīsu'pi.<BR>
242<BR>
Atha ugghosayī saṅgho tuṭṭhahaṭṭho visesato<BR>
"Nissaṃsayā'yaṃ 54 metteyyo" iti vatvā punappunaṃ.<BR>
243<BR>
Saddhimaṭṭhakathāyā'dāpotthake piṭakattaye.<BR>
Ganthākare vasanto so vihāre durasaṅkare<BR>
244<BR>
Parivattesi sabbāpi sīhaḷaṭṭhakathā tadā<BR>
Sabbesaṃ mūlabhāsāya magadhāya niruttiyā.<BR>
245<BR>
Sattānaṃ sabbabhāsānaṃ sā ahosi hitāvahā.<BR>
Theriyācariyā sabbe paḷiṃ viya tamaggahuṃ.<BR>
246<BR>
Atha 55 kattabbakiccesu gatesu pariniṭṭhitiṃ<BR>
Vandituṃ so mahābodhiṃ jambudīpamupāgami.<BR>
247<BR>
Bhutvā dvāvīsavassāni mahānāmo mahāmahiṃ<BR>
Katvā puññāni citrāni yathākammamupāgami.<BR>
248<BR>
Sabbe'pete dharaṇipatayo maccumaccetumante<BR>
No sakkhiṃsūpacitasubalā sādhusampannabhogā 56;<BR>
Evaṃ sabbe nidhanavasagā honti sattā'ti niccaṃ<BR>
Rāgaṃ sammā vinayatu dhane jivite cāpi dhīmā.<BR>
<BR>
Iti sujanappasāda-saṃvegatthāya kate mahāvaṃse<BR>
Pañcarājako 57 nāma<BR>
Sattatiṃsatimo paricchedo.<BR>
---------<BR>
<BR>
Aṭṭhatiṃsatimo paricchedo<BR>
1<BR>
Mahānāmasuto āsi damiḷīkucchisambhavo<BR>
Sotthiseno, tathā saṅghā dhīta cā'si mahesiyā.<BR>
2<BR>
Sotthiseno tadā rajjaṃ patvā saṅghāya nāsito<BR>
Tasmiṃ yeva dine bheriṃ carāpetvā tadā tu sā<BR>
-----------<BR>
53. [A.] Aññatatthamahu 54. [E.S.] Nissaṃsayaṃ sa. 55.[S.]Atta. <BR>
56. [D.] Sampuṇṇabhogā. 57.[E.] Charājako. [D.] Satta rājako.<BR>
<BR>
[SL Page 224] [\x 224/]   ( <BR>
3<BR>
Attano sāmikassā;dā chattagāhakajantuno.<BR>
Chattagāhakavāpiṃ so katvā saṃvacchare mato.<BR>
4<BR>
Athāmacco mahāpañño sahāyo tassa taṃ mataṃ<BR>
Anovatthumhi jhāpetvā vīhicoraṃ mahābalaṃ<BR>
5<BR>
Rajjayoggoti cintetvā katvā taṃ bhupatiṃ raho<BR>
Anto yeva nivāsetvā "rājā rogāturo" iti<BR>
6<BR>
Sayaṃ rajjaṃ vicaresi; chaṇe patte mahājanā<BR>
"Rājā ce atthi amhehi saddhimetu"ti ghosayuṃ.<BR>
7<BR>
Taṃ sutvā narapālo so sabbālaṅkāramaṇḍito<BR>
Samānīte mahānāge "ne'sa yoggo mamā"ti so<BR>
8<BR>
Dāṭhādhātugharaṭṭhāne sudhānāgaṃ samādisi<BR>
Rañño āṇāti vutte so agā; āruyha taṃ puraṃ<BR>
9<BR>
Katvā padakkhiṇaṃ gantvā pācīnadvārato bahi<BR>
Paṭhame cetiyaṭṭhāne ṭhātuṃ nāgaṃ samappayi 1<BR>
10<BR>
Mahācetittaye hatthipākāre 'kāsi toraṇaṃ.<BR>
Mittaseno bahuṃ puññaṃ katvā vassena so cuto.<BR>
---------<BR>
11<BR>
Mittasenaṃ raṇe gantvā damiḷo paṇḍunāmako<BR>
Āgato paratīramhā laṅkārajjamakārayi.<BR>
12<BR>
Janā kulanā sabbe'pi rohaṇaṃ samupāgatā;<BR>
Oragaṅgāya isseraṃ damaḷā eva kappayuṃ.<BR>
13<BR>
Ye subhassa balatthassa bhītā morayavaṃsajā<BR>
Palāyatva narā vāsaṃ kappayiṃsu tahiṃ tahiṃ,<BR>
14<BR>
Tesamaññatamo nandivāpigāme kuṭimbiko<BR>
Dhātusenavahayo āsi; dāṭhānāmo ca taṃsuto<BR>
15<BR>
Gāme ambilayāgumhi vasaṃ putte duve labhi;<BR>
Dhātusenaṃ silātissabodhiñca samajātike.<BR>
16<BR>
Mātu sodariyo tesaṃ saddho pabbajja vattati<BR>
Dīghasandakatāvāse; dhātuseno pi māṇavo<BR>
17<BR>
Santike tassa pabbajja rukkhamūlamhi ekadā<BR>
Sajjhāyati; pavassittha megho; nāgo tupassiya 2<BR>
-----------<BR>
1.[E.] Kātuṃ nagaramappayi. [S.] Kātuṃ nagaraṃnamappayi 2.[A.] Tapassiya.<BR>
<BR>
[SL Page 225] [\x 225/]   ( <BR>
18<BR>
Parikkhipitvā gogehi chādayitvā phaṇena ca<BR>
Potthakañca kumārañca rakkhi; taṃ passi mātulo<BR>
19<BR>
Sīse ākiri saṅkāraṃ tassa ruṭṭho paro yati;<BR>
Tasmiṃ cittaṃ na dusesi; tampi disvāna mātulo<BR>
20<BR>
"Uttamo vana'yaṃ satto, rājā hessati nicchayaṃ;<BR>
Rakkhitabbo"ti ādāya taṃ vihāramupāgato.<BR>
21<BR>
Goṇisādivihāre'yaṃ 3 kattabbo nītimā 4 iti<BR>
Sikkhāpesi kumāraṃ taṃ; paṇḍuko taṃ vijāniya<BR>
22<BR>
"Gaṇhathe'na"nti pesesi sevake tassa; rattiyaṃ<BR>
Disvāna supinaṃ thero nīharittha kumārakaṃ.<BR>
23<BR>
Tasmiṃ nikkhantamattamhi sevakā parivāriya<BR>
Pariveṇe na passiṃsu; tato nikkhamma te ubho<BR>
24<BR>
Dakkhiṇasmiṃ disābhāge goṇanāmaṃ mahānadiṃ<BR>
Patvā sampuṇṇamaṭṭhaṃsu gantukāmāpi vegasā.<BR>
25<BR>
"Yathā nadī'yaṃ" vāreti amhe, taṃ tvampi vāraya<BR>
Vāpiṃ gahetvā etthe"ti vatvā thero tadā nadiṃ<BR>
26<BR>
Otarittha kumārena saddhiṃ; disvāna te ubho<BR>
Nāgarājā tadā eko piṭṭhiṃ pādāsi; tena so<BR>
27<BR>
Uttaritvā kumāraṃ taṃ netvā paccantamāvasaṃ<BR>
Laddhā khīrodanaṃ bhutvā sesaṃ pattena tassa'dā<BR>
28<BR>
Cittīkārena theramhi bhattaṃ pakkhippa bhumiyaṃ<BR>
Bhuñji; thero'pa taṃ jāni "bhuñjate'yaṃ mahiṃ" iti<BR>
---------<BR>
29<BR>
Paṇḍurājā pi katvāna rajjaṃ vassamhi pañcame<BR>
Cuto; putto pi pārindo tatiyo tassa bhātuko<BR>
30<BR>
Kaṇaṭṭho khuddapārindo kubbaṃ rajjaṃ mahāmahiṃ<BR>
Dhātusenānuge sabbe viheṭhesi mahājane.<BR>
31<BR>
Saṅgahetvā jane dhātuseno yujjhittha rājinā;<BR>
So soḷasahi vassehi puññapāpakaro mato.<BR>
32<BR>
Tirītaro tato āsa rājā; māsadvayena taṃ<BR>
Dhātuseno vanāsesi tena katvā mahābhavaṃ.<BR>
-----------<BR>
3. [D.S.] Vihāro'yaṃ [E.] Pāṭhabhedo: "gonisāda vibhāgeyaṃ." 4. [A.] Dhitimā 5. [E.A.]<BR>
Nadoya<BR>
<BR>
[SL Page 225] [\x 225/]   ( <BR>
33<BR>
Hate tasmiṃ mahīpāle dāṭhiyo damiḷo tato<BR>
Rājā vassattase hutvā dhātusenahato; tato<BR>
34<BR>
Pīṭhiyo damiḷo sattamāsena nidhanaṃ gato;<BR>
Dhātusenena yujjhitvā vaṃso pacchijji dāmiḷo.<BR>
---------<BR>
35<BR>
Athā'si rājā laṅkāyaṃ dhātuseno narādhipo;<BR>
Bhātarā saha dīpamhi damiḷe dīpaghātake<BR>
36<BR>
Upāyehi anekehi ekavīsappamāṇake<BR>
Khandhavāre nivesetvā katvā yuddhamasesato<BR>
37<BR>
Sodhetvā mediniṃ sādhu katvā ca sukhitaṃ janaṃ<BR>
Sāsanañca yathāṭhāne ṭhapesi paranāsitaṃ.<BR>
38<BR>
Damiḷe ye'nuvattiṃsu kulīnā kulagāmavā 6<BR>
"Te maṃ vā sāsanaṃ vā no rakkhiṃsu" tipa kuppiya<BR>
39<BR>
Tesaṃ gāme gahetvāna gāmesvākāsi rakkhake. 7<BR>
Rohaṇā'gamma te sabbe kulīnā tamupaṭṭhahuṃ.<BR>
40<BR>
Tesaṃ sakkārasammānaṃ yathāyoggamakāsi 8 so.<BR>
Amacco attano dukkhasahāye cā'bhitosayi.<BR>
41<BR>
Khandhāpetvā mahāgaṅgaṃ kedāre'kā thirodake. Mahāpāḷimhi bhikkhūnaṃsālibhattañca<BR>
dāpayi. 42<BR>
Paṅgurogāturaṭṭānaṃ sālāyo'kāsi buddhimā<BR>
Kāḷavāpiñca gaṇhitvā bandhi goṇaṃ mahānadiṃ.<BR>
43<BR>
Mahāvihāraṃ katvāna pantiyuttamanākulaṃ<BR>
Tathā bodhagharañceva dassaneyyamakārayi.<BR>
44<BR>
Bhikkhavo paritosetvā paccayehi vatuhipi<BR>
Dhammāsoko 'ca so'kāsi saṅgahaṃ piṭakattaye.<BR>
45<BR>
Aṭṭhārasa vihāre ca theriyānamakārayi<BR>
Sampannahoge; dīpamhi aṭṭhārasa ca vāpiyo.<BR>
46<BR>
Kāḷavāpivihāro ca, koṭipassāvanāmako,<BR>
Dakkhiṇagirināmo ca, vihāro vaḍḍhamānako 9<BR>
47<BR>
Paṇṇavallakabhūto ca, bhallātakasanāmako,<BR>
Pāsāṇasinte desamhi dhātuseno ca pabbato,<BR>
-----------<BR>
6.[A.] Kulagāmakā. 7.[E.] Gāme kāsiyarakkhake. 8.[E.] Yathāyoga-<BR>
9.[D.S.] Vaḍaḍhanāmako<BR>
<BR>
[SL Page 227] [\x 227/]   ( <BR>
48<BR>
Maṃgano, thūpaviṭṭhi ca 10 dhātusenopi uttare 11<BR>
Pācīnakambaviṭṭhi ca, tathā antaramegiri<BR>
49<BR>
Attāḷhidhātuseno ca kassapiṭṭhikapubbako,<BR>
Rohaṇe dāyagāmo ca, sālavāṇo, vibhīsano,<BR>
50<BR>
Vihāro bhallivāṇo 12 ca aṭṭhārasa naruttamo.<BR>
Pādūlakaṃ hambalaṭṭhi 13 mahādattādi vāpiyo.<BR>
51<BR>
Khuddake ca vihāre so aṭṭhārasa naruttamo<BR>
Vāpiyo ca tathā katvā tesameva tu dāpayi.<BR>
52<BR>
Pañcavīsatihatthañca mayūrapariveṇakaṃ<BR>
Haritvā'kāsi pāsādamekavisatihatthakaṃ.<BR>
53<BR>
Kumārasenassa'ppetvā pubbabhogaṃ visodhayi<BR>
Kāḷavāpimhi bhāgaddhaṃ khettānañca satadvayaṃ.<BR>
54<BR>
Lohapāsādake jiṇṇe navakammamakārayi.<BR>
Mahāthūpesu chattāni tīsu jiṇṇāni kārayi,<BR>
55<BR>
Devānaṃpiyatissena kataṃ 14 bodhimahaṃ viya<BR>
Sinānapūjaṃ bodhissa varabodhissa kārayi<BR>
56<BR>
Dhāvanā lohanāvāyo 15 tattha pūjesi soḷasa.<BR>
Alaṅkāraṃ munindassa abhisekañca kārayi.<BR>
57<BR>
Mahābodhipatiṭṭhānā oraṃ laṅkāya bhumipā<BR>
Yāva dvādasamaṃ vassaṃ bodhipūjamakārayuṃ.<BR>
58<BR>
Mahāmahitdattherassa kāretvā paṭibimbakaṃ<BR>
Therassā'lāhanaṃ netvā kātuṃ pūjaṃ mahārahaṃ<BR>
59<BR>
Datvā sahassaṃ dīpetuṃ dīpavaṃsaṃ samādisi.<BR>
 hitānaṃ tattha bhikkhūnaṃ dātuñcāṇāpayī guḷaṃ.<BR>
60<BR>
Bhikkhussa attano sīse saṅkārokiraṇaṃ saraṃ<BR>
Lābhaṃ nādāsi vutthassa pariveṇassa attano.<BR>
61<BR>
Phātikammaṃ bahuṃkāsi vihāre abhayuttare;<BR>
Silāsatthūssa kāresi mandirañca samaṇḍapaṃ.<BR>
62 Buddhadāsakate nette naṭṭhe'nagghamaṇidvayaṃ<BR>
Akāsi nettaṃ satthussa, raṃsivūḷāmaṇiṃ tathā.<BR>
-----------<BR>
10. [A.] Mayhaṃganaṃ thūpaviṭṭhī 11. [A.] Uttaro 12. [E.] Hillivāṇo.<BR>
13. [E.] Hambaṭṭhi. 14.[E.] Kata. 15. [E.D.S.] Lohakaññāyo,<BR>
<BR>
[SL Page 228] [\x 228/]   ( <BR>
63<BR>
Maṇīhi ghananīlehi kesāvattaṃsumuttamaṃ,<BR>
Hemapaṭṭaṃ 16 tathevuṇṇalomaṃ, sovaṇṇacīvaraṃ,<BR>
64<BR>
Pādajālaṃ suvaṇṇassa, padumaṃ, dīpamuttamaṃ,<BR>
Nānārāgambaraṃ tattha pūjayittha asaṃkhiyaṃ.<BR>
65<BR>
Akāsi paṭimāgehe bahumaṅgalacetiye<BR>
Bodhasatte; tathā'kāsi 17 kāḷaselassa 18 satthuno,<BR>
66<BR>
Upasumhavhayassā pi lokanāthassa kārayi<BR>
Raṃsicuḷāmaṇiṃ ceva abhisekavhayassa ca 67<BR>
Buddhabimbassa kāresi pubbe vuttaṃ pilandhanaṃ.<BR>
Vāmapassamhi bodhissa bodhisattagharaṃ tathā.<BR>
68<BR>
Metteyyassa ca kāresi sabbaṃ rājapilandhanaṃ.<BR>
Samantā yojane tassa tadārakkhañca 19 yojayi.<BR>
69<BR>
Kārāpesi vihāresu dhāturājavhapantiyo;<BR>
Tathā satasahassena mahābodhigharaṃ varaṃ.<BR>
70<BR>
Thūpārāmamhi thūpassa pūjaṃ jiṇṇavisodhanaṃ,<BR>
Dāṭhādhātughare vāpi jiṇṇassa paṭisaṅkharaṃ<BR>
71<BR>
Dāṭhādhātukaraṇḍañca raṃsiñca ghanakoṭṭimaṃ<BR>
Mahagghamaṇisaṅkiṇṇaṃ, suvaṇṇapadumāni ca<BR>
72<BR>
Dāṭhādhātumha pūjesi; pūjā vākā asaṃkhiyā 20<BR>
Cīvarādīni dāpesi bhikkhūnaṃ dīpavāsinaṃ. 73<BR>
Kārāpetvā vihāresu navakammaṃ tahiṃ tahiṃ<BR>
Pākāre ca, gharesvā'kā sudhākammaṃ manoharaṃ.<BR>
74 Mahācetittaye katvā sudhākammaṃ mahārahaṃ<BR>
Suvaṇṇachattaṃ kāresi tathā vajiracumbaṭaṃ.<BR>
75<BR>
Mahāvihāre pāpena mahāsenena nāsite<BR>
Vasiṃsu dhammarucikā bhikkhu cetiyapabbate.<BR>
76<BR>
Katvā ambatthalaṃ theravādānaṃ dātukāmako<BR>
Yācito tehi tesaṃ'va adāsi dharaṇīpati.<BR>
77<BR>
Dhātupaṭṭhānanāvañca kāretvā kaṃsalohajaṃ<BR>
Dānavaṭṭaṃ pavattesi ammaṇehi vipañcahi.<BR>
-----------<BR>
16.[D.S.] Hemavaṭṭaṃ. [E.] Hemāvaḍḍhaṃ 17.[E.S.] Ca tatthāsi [D.] Ca tatthesi<BR>
18.[A.] Kāḷaselaṃ ca 19.[S.] Sadārakkhaṃ ca 20.[A.]Pujaṃcākā asaṃkhiyaṃ<BR>
<BR>
[SL Page 229] [\x 229/]   ( <BR>
78<BR>
Anto bahi ca kāretvā nagarassa jinālaye<BR>
Paṭimāyo ca pūjesi dhammāsokasamo'samo.<BR>
79<BR>
Tassa puññāni sabbāni vattuṃ paṭipadaṃ naro<BR>
Ko hi nāma samattho ti, mukhamattaṃ nidassitaṃ.<BR>
---------<BR>
80<BR>
Tassa puttā duve āsuṃ kassapo bhinnamātiko 21<BR>
Samānamātiko ceva moggallāno mahabbalo.<BR>
81<BR>
Tathā pāṇasamā ekā duhitā ca manoramā;<BR>
Bhāgineyyassa pādāsi senāpaccañca tañca so.<BR>
82<BR>
Vinā dosena tāḷesi kasāyūrusu so'pi taṃ.<BR>
Rājā disvāna duhitu vatthaṃ lohatamakkhitaṃ<BR>
83<BR>
Ñatvā taṃ, mātaraṃ tassa naggaṃ jhāpesi kujjhīya.<BR>
Tatoppabhuti so baddhavero saṅgamma kassapaṃ<BR>
84<BR>
Rajjene'taṃ palohetvā bhinditvā pitu antare<BR>
Saṅgahetvā janaṃ jīvagāhaṃ gāhāpayī patiṃ.<BR>
85<BR>
Ussāpesi tato chattaṃ kassapo pitupakkhiye<BR>
Vināsetvā jane laddhasabbapāpasahāyako<BR>
86<BR>
Moggallāno tato tena kātukāmo mahāhavaṃ<BR>
Aladdhabalatāyā'gā jambudīpaṃ balatthiko.<BR>
---------<BR>
87<BR>
Mahārajjavināsena viyogena ca sūnuno<BR>
Bandhanāgāravāsena 22 dukkhitampa narādhipaṃ 88<BR>
Dukkhāpetumapañño so āha kassaparājakaṃ:<BR>
"Nidhi rājakule rāja, guttā 23 te pitarā"iti.<BR>
89<BR>
Ne'ti vutte "na jānāsi cittametassa bhumipa,<BR>
Moggallānassa gopeti nidhiṃ so" ti tadabruvi.<BR>
90<BR>
Sutvā taṃ kupito dute pāhesi pitusantikaṃ<BR>
"Ācikkhatu nidhiṭṭhāna"miti vatvā narādhamo.<BR>
91<BR>
"Māretumamhe pāpassa tassupāyo"ti cintiya<BR>
Tuṇhi ahosi; te gantvā rājakassa nivedayuṃ.<BR>
-----------<BR>
21. [E.S.] Bhinnamātuko. 22. [A.] Khandhāgāranivāsena. <BR>
23. [E.] Vuttā (na yuttaṃ).<BR>
<BR>
[SL Page 230] [\x 230/]   ( <BR>
92<BR>
Tato'tīva vaguppitvā pesayittha punappunaṃ,<BR>
"Sādhu disvā sahāyamme nahātvā kāḷavāpiyaṃ<BR>
93<BR>
Marissāmi"ti cintetvā āha dūte "sace mamaṃ<BR>
Kāḷavāpiṃ gamāpeti, sakkā ñātu"nti, te gatā<BR>
94<BR>
Rañño āhaṃsu. Rājā pi tuṭṭhahaṭṭho dhanatthiko<BR>
Pesesi dūte datvāna rathaṃ jiṇṇena vājinā 24<BR>
95<BR>
Evaṃ gacchati bhupāle pājento rathiko rathaṃ<BR>
Khādanto lājamassāpi kiñcimattaṃ adāsi so.<BR>
96<BR>
Taṃ khāditvā pasīditvā tasmiṃ paṇṇamadā tadā<BR>
Moggallānassa taṃ kātuṃ saṅgahaṃ dvāranāyakaṃ.<BR>
97<BR>
Evaṃ sampattiyo nāma calā vijjullatopamā<BR>
Tasmā tāsu pamajjeyya ko hi nāma sacetano?<BR>
98<BR>
"Rājā etī"ti sutvāna thero so tassa sohado<BR>
Laddhā māsodanaṃ maṃsaṃ sākuṇañca caraṃ saraṃ<BR>
99<BR>
"Rājā roceti eta"ntī gopayitvā upāvisi.<BR>
Gantvā rājāpi vanditvā ekamantamupāvisi.<BR>
100<BR>
Evaṃ nisinnā sampattarajjā viya ubho pa te<BR>
Aññamaññābhilāpena nibbāpesuṃ mahādaraṃ.<BR>
101<BR>
Bhojayitvāna taṃ thero ovaditvā anekadhā<BR>
Appamāde niyojesi dassetvā lokadhammataṃ,25<BR>
102<BR>
Tato vāpimupāgamma ogayhitvā yathā sukhaṃ<BR>
Nahāyitvā pivitvā ca āhevaṃ rājasevake;<BR>
103<BR>
"Ettakamme dhanaṃ ho"ti; sutvā taṃ rājasevakā<BR>
Āharitvā puraṃ rañño nivedesuṃ; narissaro<BR>
104 "Dhanaṃ rakkhati puttassa; dīpe bhindati mānuse<BR>
Jivanto'yaṃ"ti kujjhitvā āṇāpesi camūpatiṃ 105<BR>
"Mārehi pitaraṃ me"ti "diṭṭhā piṭṭhi" ti verino<BR>
Haṭṭhatuṭṭho 'taruṭṭho so sabbālaṅkāramaṇḍito<BR>
106<BR>
Rājānamupasaṅkamma purato ca'ssa vaṅkami.<BR>
Rājā disvā va cintesi "pāpiyo' yaṃ manaṃ mama<BR>
-----------<BR>
24.[A.] Vācchinā. [S.] Cakkhinā. [E.D.] Makkhinā 25.[A.E.] Dhammakaṃ<BR>
<BR>
[SL Page 231] [\x 231/]   ( <BR>
107<BR>
Kāyaṃ vīya dukhāpetvā narakaṃ netumicchati;<BR>
Rosuppādena tasseva kiṃ pūremi manorathaṃ?"<BR>
108<BR>
Iti mettāyamāno taṃ āha senāpatiṃ pati<BR>
"Moggallāne tvayi ceva ekacitto ahaṃ" iti.<BR>
109<BR>
Hasaṃ vālesi sīsaṃ so; disvā taṃ jāni bhupati;<BR>
"Nūna māreti ajjā"ti. Tadā sāhasiko'pi so<BR>
110<BR>
Naggaṃ katvāna rājānaṃ sasaṅkhalikabandhanaṃ <BR>
Puratthābhimukhaṃ katvā anto bandhiya bhittiyaṃ<BR>
111<BR>
Mattīkāya vilimpesi. Evaṃ disvāpi paṇḍito<BR>
Ko ha rajjeyya hogesu javite'pi yase'pi vā?<BR>
112<BR>
Dhātuseno narindo so evaṃ puttahato gato<BR>
Aṭṭhārasahi vassehi devarājassa santikaṃ.<BR>
113<BR>
Kāḷavāpimayaṃ rājā kārāpento 25 samāhitaṃ<BR>
Passitvā bhikkhumekantu vuṭṭhāpetuṃ samādhito<BR>
114<BR>
Asakkonto khipāpesi paṃsuṃ bhikkhussa matthake;<BR>
Sandiṭṭhike vipāko'yaṃ tassa kammassa dīpito.<BR>
115<BR>
Dasāpi te rājavarā sabhogā<BR>
Upāgamuṃ maccumukhaṃ sabhogā; aniccataṃ bhogavato dhane ca<BR>
Disvā sapañño vibhavaṃ'va icche.<BR>
<BR>
Iti sujanappasāda - saṃvegatthāya kate mahāvaṃse<BR>
Dasarājako nāma<BR>
Aṭṭhatiṃsatimo paricchedo.<BR>
---------<BR>
<BR>
Ekūnacattāḷīsatimo paricchedo.<BR>
1<BR>
Tato kassapanāmo so pāpako narapālako<BR>
Assagopañcasudañca pesayitvāna bhātikaṃ<BR>
2<BR>
Mārāpetumasakkonto bhīto sīhagiriṃ gato,<BR>
Durārohaṃ manussehi sodhāpetvā samantato<BR>
3<BR>
Pākārena parikkhippa sīhākārena kārayi<BR>
Tattha nisseṇigehāni; tena taṃnāmako ahū.<BR>
-----------<BR>
25. [A.] Gāhāpento [E.D.S.] Gaṇhāpento.<BR>
<BR>
[SL Page 232] [\x 232/]   ( <BR>
4<BR>
Saṃharitvā dhanaṃ tattha nidahitvā sugopitaṃ<BR>
Attano nihitānaṃ so rakkhaṃ datvā tahiṃ tahiṃ<BR>
5<BR>
Katvā rājagharaṃ tattha dassaneyyaṃ manoramaṃ<BR>
Dutiyālakamandaṃva kuverova tahiṃ vasī.<BR>
6<BR>
Migāro nāma kāresi senāpati sanāmakaṃ<BR>
Pariveṇaṃ, tathā gehamabhisekajinassa ca<BR>
7<BR>
Tassā'bhisekaṃ yācitvā silāsambuddhato'dhikaṃ<BR>
Aladdhā, "sāmino rajje jānissāmī ta" saṇṭhahi 1<BR>
---------<BR>
8<BR>
Hutvā vippaṭisārī so "attanā katakammanā<BR>
Muccissāmi kathannū"ti puññaṃ'kāsi anappakaṃ.<BR>
9<BR>
Mahāvatthūni kāresi dvāresu nagarassa so;<BR>
Ambuyyāne naca kāresi dīpe yojanayojane.<BR>
10<BR>
Issarasamaṇārāmaṃ kāretvā pubbavatthuto<BR>
Adhikaṃ bhogagāme ca kiṇitvā tassa dāpayi.<BR>
11<BR>
Bodhī uppalavaṇṇā ca tassā'suṃ dhītaro duve;<BR>
Vihārassa'ssa kāresi nāmaṃ tāsañca attano. 12<BR>
Dente tasmiṃ na icchiṃsu samaṇā theravādino<BR>
"Pitughātissa 2 kamma"nti lokagārayhabhīruno.<BR>
13<BR>
Dātukāmo sa tesaṃ'va sambuddhapaṭimāya'dā<BR>
Bhikkhavo adhivāsesuṃ "bhogo no satthuno"iti.<BR>
14<BR>
Tathā nīyyantiuyyāne 3 samīpe pabbatassa so<BR>
Kārāpesi vihāraṃ, so tesaṃnāmo tato ahū<BR>
15<BR>
Adā dhammarucīnaṃ taṃ sampannacatupaccayaṃ<BR>
Vihārañce va uyyānaṃ disābhāgamhi uttare.<BR>
16<BR>
Bhattaṃ sannarapakkaṃ so bhuñjitvā dinnamitthiyā<BR>
Sappiyuttaṃ manuññehi sūpehi abhisaṅkhataṃ<BR>
17<BR>
"Manuññamidamayyānaṃ dassameva"nti tādisaṃ<BR>
Bhattaṃ padāsi bhikkhūnaṃ sabbesañcasacīvaraṃ<BR>
18<BR>
Uposathamadhiṭṭhāsi; appamaññca bhāvayi;<BR>
Samādiyi dhutaṅge ca; likhāpesi ca potthake.<BR>
-----------<BR>
1. [D.] Saṇṭhiti. 2.[A.E.] Pitughātassa. 3.[A.] Niyyatauyyāte.<BR>
<BR>
[SL Page 233] [\x 233/]   ( <BR>
19<BR>
Paṭimadānasālādiṃ kārāpesi anappakaṃ.<BR>
Bhīto so paralokamhā moggallānā ca vattati.<BR>
---------<BR>
20<BR>
Tato aṭṭhārase vasse moggallāno mahābhaṭo<BR>
Ādesena nigaṇṭhānaṃ dvādasaggasahāyavā<BR>
21<BR>
Jambudīpā idhāgamma dese ambaṭṭhakolake<BR>
Kuṭhārināme bandhittha vihāre balasañcayaṃ. <BR>
22<BR>
Rājā sutvā "gahetvā taṃ bhañjissāmi" ti 4 nikkhami<BR>
Nemittehi "na sakkā"ti vadante'pi mahābalo.<BR>
23<BR>
Moggallāno'pi sannaddhabalo sūrasahāyavā<BR>
Gacchanto 'surasaṅgāmaṃ devo viya sujampati<BR>
24<BR>
Aññamaññaṃ upāgamma bhinnavelā'va sāgarā<BR>
Ārahiṃsu mahāyuddhaṃ balakāyā ubho pi te.<BR>
25<BR>
Kassapo purato disvā mahantaṃ kaddamāsayaṃ<BR>
Gantumaññena maggena parivattesi dantinaṃ 26<BR>
Disvā taṃ "sāmiko no'yaṃ palāyata bhaṇe" iti<BR>
Balakāyo pahijjittha: "diṭṭhaṃ piṭṭha"nti ghosayuṃ<BR>
27<BR>
Moggallanabalā; rājā chetvā nikaraṇena 5 so<BR>
Sīsaṃ ukkhipiyā'kāsaṃ jūrikaṃ kosiyaṃ khipi.<BR>
28<BR>
Katvā'ḷāhanakiccaṃ so tassa kamme pasīdiya<BR>
Sabbaṃ so dhanamādāya 6 āgañchi nagaraṃ varaṃ.<BR>
---------<BR>
29<BR>
Bhikkhū sutvā pavattiṃ taṃ sunivatthā suparutā<BR>
Sammajjitvā vihārañca aṭṭhaṃsu paṭipāṭiyā.<BR>
30<BR>
Mahāmeghavanaṃ patvā devarājā va nandanaṃ<BR>
Mahāsenaṃ nivattetvā hatthipākārato bahi<BR>
31 Upasaṅkamma vanditvā saṅghe tasmiṃ pasīdiya<BR>
Chattena saṅghaṃ pūjesi; saṅgho tasseva naṃ adā.<BR>
32<BR>
Taṃ ṭhānaṃ chattavaḍḍhīti vohariṃsu; tahiṃ kataṃ<BR>
Pariveṇampi taṃnāmaṃ ahosi; puramāgato<BR>
-----------<BR>
4. (Sabbesu) bhuñjassāmīti 5.[E.] Nikkaraṇena <BR>
6. [A.E.] Sādhanamādāya<BR>
<BR>
[SL Page 234] [\x 234/]   ( <BR>
33<BR>
Vihāre dvepi gantvāna saṅghaṃ tatthā'bhivandiya<BR>
Pāpuṇitvā mahārajjaṃ lokaṃ dhammena pālayi.<BR>
34<BR>
Kuddho nīhari dāṭhaṃ 7 so"ghātakaṃ pituno mama<BR>
Anuvattiṃsva'maccā"ti, tena rakkhasanāmavā,<BR>
35<BR>
Atirekasahassaṃso amaccānaṃ vināsayi;<BR>
Kaṇṇanāsādi chedesi, pabbājesi tathā bahū.<BR>
36<BR>
Tato sutvāna saddhammamupasanto sumānaso<BR>
Mahadānaṃ pavattesi megho viya mahītale.<BR>
37<BR>
Phussapuṇṇamiyaṃ dānamanuvassaṃ pavattayi;<BR>
Tato paṭṭhāya taṃ dānaṃ dīpe ajjāpi vattati.<BR>
38<BR>
So'pi sārathiko lāja - dāyako piturājino<BR>
Ānetvā pitu sandesaṃ moggallānassa dassayi.<BR>
39<BR>
Taṃ disvā paridevitvā pituno pemamattani<BR>
Vaṇṇetvā tassa padāsi dvāranāyakataṃ vibhu.<BR>
---------<BR>
40<BR>
Senāpati migāro hi nivedetvā yathāvidhiṃ<BR>
Abhisekajinassā'kā abhisekaṃ yathāruciṃ.<BR>
41<BR>
Sihācale daḷhanāmaṃ dāṭhākoṇḍaññakampi 8 ca<BR>
Vihāraṃ dhammarucinaṃ sāgalīnañca dāpayi.<BR>
42<BR>
Pabbatantu vihāraṃ so katvā therassa dāpayi<BR>
Mahānāmasanāmassa dīghasandavihārake.<BR>
43<BR>
Rājinīnāmakañceva katvā bhikkhūnupassayaṃ<BR>
Adā sāgalikānaṃ so bhikkhūnīnaṃ mahāmati.<BR>
---------<BR>
44<BR>
Lambakaṇṇakagotto pi dāṭhāpabhutināmako<BR>
Kassapassa upaṭṭhāne koci nibbinnamānaso<BR>
45 Gantvā mereliyaṃ vaggaṃ vāsaṃ tattheva kappayi.<BR>
Ahosi putto tasseko silākāloti vissuto.<BR>
46<BR>
So'pi kassapato bhīto ñātakena saha'ttano<BR>
Moggallānena gantvāna jambudīpatalaṃ ito<BR>
47<BR>
Bodhimaṇḍavihāramhi pabbajjaṃ samupāgato;<BR>
Karonto saṅghakiccāni sādaro so supesalo<BR>
-----------<BR>
7. [A.] Dāyaṃ 8. [A.] Dāṭhākoḍaññakampi.<BR>
<BR>
[SL Page 235] [\x 235/]   ( <BR>
48<BR>
Ambaṃ saṅghassa pādāyi; saṅgho tasmiṃ pasīdiya<BR>
Aha 'mbasāmaṇero'ti, tena taṃnāmako ahū.<BR>
49<BR>
So kesadhātuvaṃsamhi vuttena vidhinā tato<BR>
Kesadhātuṃ labhitvāna tassa rajje 9 idhā'nayi<BR>
50<BR>
Tassa katvāna sakkaraṃ gahetvā kesadhātuyo 10<BR>
Mahagghe nidahitvāna karaṇḍe eḷikubbhave<BR>
51<BR>
Dīpaṅkarassa nāthassa 11 paṭimāya ghare vare<BR>
Vaḍḍhetvā parihārena mahāpūjaṃ pavattayi<BR>
52<BR>
Mātulaṃ bhariyañca'ssa katvā sovaṇṇayaṃ tahiṃ<BR>
 hapesi paṭimāyo ca assabimbañca vārukaṃ.<BR>
53<BR>
Kesadhātukaraṇḍañca chattaṃ ratanamaṇḍapaṃ<BR>
Sāvakaggayugaṃ vālavījaniñca sa kārayi.<BR>
54<BR>
Parihārañca tassā'dā rajā adhikamattano;<BR>
Silākāḷamasiggāhaṃ katva rakkhāya yojayi.<BR>
55<BR>
Asiggāhasilākāḷo iti tenā'si vissuto.<BR>
Bhaginiñca'ssa pādasi saddhiṃ bhogena bhumipo.<BR>
56<BR>
Vutto' yamatisaṅkhepo; vitthāro pana sabbaso kesadhātukavaṃsamhā gahetabbo vibhāvinā.<BR>
57<BR>
Bandhitvā sāgarārakkhaṃ dipañcākāsi nibbhayaṃ.<BR>
Dhammakammena sodhesi sadhammaṃ 12 jinasāsanaṃ.<BR>
58<BR>
Senāpati sanāmaṃ'kā padhānagharamuttaro.<BR>
Katvāṭṭhārasame vasse so puññāni khayaṃ gato.<BR>
59<BR>
Evaṃ kassapato jito 13 atibalī puññakkhaye saṅkhate<BR>
Jetuṃ no visahittha maccumupagaṃ so yeva dāso viya;<BR>
Tasmā maccubalaṃ nihacca sukhino hessanti medhāvino<BR>
Nibbāṇaṃ paramaccutaṃ sivapadaṃ pattabbamattaññunā.<BR>
<BR>
Iti sujanappasāda - saṃvegatthāya kate mahāvaṃse<BR>
Rājadvayadīpano nāma<BR>
Ekunacattāḷīsatimo paricchedo.<BR>
---------<BR>
-----------<BR>
9. [E.] Tamhā rajjā. 10.[E.] Kesadhātu so. 11.[E.] Dīpaṅkaranagarassa.<BR>
12. [E.] Saddhammaṃ 13.[E.] Kassapakopino<BR>
<BR>
[SL Page 236] [\x 236/]   ( <BR>
<BR>
Cattāḷīsatimo paricchedo.<BR>
1<BR>
Tassa'ccaye kumārādi-dhātuseno ti vissuto<BR>
Ahū tassa suto rājā devarūpo mahābalo.<BR>
2<BR>
Karite pitarā'kāsi 1 vihāre navakammakaṃ.<BR>
Kāretvā dhammasaṅgītiṃ parisodhesi sāsanaṃ.<BR>
3<BR>
Santappesi mahāsaṅghaṃ paccayehi catūhi pi. Katvā puññāni'nekāni navame hāyane'tigā.<BR>
---------<BR>
4<BR>
Kittisene suto tassa rājā hutvā anekadhā<BR>
Katvā puññāni rajjaṃ taṃ māsamhi navame jahi.<BR>
5<BR>
Sīvo tammātule hantvā hutvā rājā anappakaṃ<BR>
Puññaṃ katvopatissena pañcavīsadine bhato.<BR>
6<BR>
Upatisso tato āsi rājā gantvāna sīvakaṃ<BR>
Moggallānassa bhaginīsāmiko dhajinīpati.<BR>
7<BR>
Rājā ṭhānantarādīhi katvāna janasaṅgahaṃ<BR>
Silākāḷassa pādāsi saha bhogena dhītaraṃ.<BR>
---------<BR>
8<BR>
Eko putto ahū rañño upatissassa kassapo;<BR>
Sa soḷasasahāyehi sūro sūrehi saññuto<BR>
9<BR>
Ekavuttisahāyehi dānamānamahādhano<BR>
Dhammaṭṭho viriyājīvī sādhu jeṭṭhāpavāyako.<BR>
10<BR>
Silākāḷo tato rajjalobhavañcitamānaso<BR>
Dakkhiṇaṃ malayaṃ gantvā saṅgaṇhitvā mahābalaṃ<BR>
11<BR>
Vilumpamāno paccantaṃ sampatto sagarantikaṃ.<BR>
Taṃ sutvā kassapo jeṭṭho varamāruyha kuñjaraṃ<BR>
12<BR>
Assāsetvāna pitaraṃ samādaya sahāyake<BR>
Nikkhamma nagara gacchi 2 silakāḷassa dassanaṃ<BR>
13<BR>
Evaṃ sattaṭṭhavāresu palāto līnavuttiko<BR>
Hatthe katvā upāyena dese pācīnapacchime<BR>
-----------<BR>
1. [D.E.S.] Pitunakāsi. 2. (Sabbesu) nagarāgāmi<BR>
<BR>
[SL Page 237] [\x 237/]   ( <BR>
14<BR>
Yujjhituṃ puna pācīnatissapabbatamāgami.<BR>
Kassapo'pi sahāyehi saddhimāruyha dantinaṃ<BR>
15<BR>
Tattha gantvā palāpetvā coraṃ pabbatamatthakaṃ<BR>
Āropesi mahānāgaṃ; tenā'si girikassapo.<BR>
16<BR>
Mānatthaddho silākāḷo bhīyyo raṭṭhampahindiya<BR>
Sabbaṃ hatthagataṃ katvā ajeyyabalavāhano<BR>
17<BR>
Āgamma nagaraṃ rundhi sattāhaṃ; rājasevakā<BR>
Yujjhitvā viralā āsuṃ; tato cintesi kassapo:<BR>
18<BR>
"Ete nagararodhena sabbe bhijjanti paṇino;<BR>
Parihīnaṃ balaṃ; rājā andhako ca mahallako;<BR>
19<BR>
Merukandarake katvā mātaraṃ pitarañca me<BR>
Saṅgahetvā balaṃ pacchā coro niggaṇhiyo"iti.<BR>
20<BR>
Rattiyaṃ so sabhāye ca rājasādhanameva ca<BR>
Adāya pitaro ceva malayaṃ gantumārabhi.<BR>
21<BR>
Tadā maggamajānantā sammūḷhā maggadesakā<BR>
Nagarassa samīpeva sambhamiṃsu ite tato.<BR>
22<BR>
Silakāḷo pavattiṃ taṃ sutvā saṅgamma vehasā<BR>
Parivāresi; saṅgāmo tattha hiṃsanake ahū.<BR>
23<BR>
Devāsuraraṇākāre vattamāne mahāhave<BR>
Patitesu sahāyesu sīdamane mahāgaje<BR>
24<BR>
Hatthārohassa datvāna chanditvā sisamattano<BR>
Puñchatvā lohitaṃ katvā kosiyaṃ asiputtakaṃ<BR>
25<BR>
Hatthikumbhe ubhohatthe ṭhapetvāna avattharī.<BR>
Upatisso'pi taṃ sutvā sokasallahato mari.<BR>
---------<BR>
26<BR>
Evaṃ diyaḍḍhavassena upatisse divaṃgate<BR>
Rājā'hesi silākāḷo; pubbanāmena ekato<BR>
27<BR>
Taṃ ambasāmaṇeradisilākāḷoti voharuṃ.<BR>
Tiṭṭhaṃ terasa vassāni dīpaṃ dhammena pālayi.<BR>
28<BR>
Mahapāḷimhi dāpesi paccagghaṃ rājabhojanaṃ;<BR>
Vejjasālāsu bhoge ca vaḍḍhesi janatāhito.<BR>
<BR>
[SL Page 238] [\x 238/]   ( <BR>
29<BR>
Anvahaṃ pujayī bodhiṃ; paṭimāyo ca kārayi;<BR>
Sabbesaṃ dīpavāsīnaṃ bhikkhūnaṃ'dā ticīvaraṃ.<BR>
30<BR>
Māghātaṃ kārayī dīpe sabbesaṃ yeva pāṇinaṃ<BR>
Ānītaṃ attanā kesadhātuṃ sammā apūjayi.<BR>
31<BR>
Raheradakavārañca adāsi abhayuttare.<BR>
Puratthimā theriyānaṃ vīhārā kuntanāmaso 3<BR>
32<BR>
Ānetvā āsanaṃ tattha ṭhapesi dumarājake.<BR>
Yāvajīvampavattesi puññakammamasaṅkhiyaṃ.<BR>
33<BR>
Moggallāno tatha dāṭhāpabhūtī vo'patissako<BR>
Puttā tassā'sumaggassa desaṃ datvā puratthimaṃ<BR>
34<BR>
Datvā ṭhānantarañcādipādasaññaṃ visajjayi:<BR>
"Gantvā tattha vasahī"ta; so'pi gantvā tahiṃ vasī.<BR>
35<BR>
 hānaṃ malayarājaggaṃ desaṃ datvāna dakkhiṇaṃ<BR>
Rakkhaṇatthaṃ samuddassa majjhimaṃ tu niyojayi.<BR>
36<BR>
Upatissaṃ tu vāsesi santike yeva attano<BR>
Visesena mamāyanto 4 yūnaṃ kalyāṇadassanaṃ.<BR>
---------<BR>
37<BR>
Tassa dvādasame vasse ito kāsipuraṃ gato<BR>
Dhammadhātumidhā'nesi tato vāṇijamāṇavo.<BR>
38<BR>
Rājā disvā'samattho so dhammādhammavicāraṇe<BR>
Hemasaññāya dīpamhi patanto salabho viya,<BR>
39<BR>
Buddhadhammo ti saññāya taṃ gahetvāna sādhukaṃ<BR>
Katvā sakkārasammānaṃ gehe rājagharantike<BR>
40<BR>
 hapetvā anuvassaṃ tu netvā jetavanaṃ mahaṃ<BR>
Kātuṃ kāresi cārittaṃ hitaṃ mantvāna pāṇinaṃ.<BR>
41<BR>
Evaṃ katvā silākāḷo puññakammamanappakaṃ<BR>
Patte terasame vasse yathākammamupāgami.<BR>
---------<BR>
42<BR>
Dāṭhappabhutiko rajjaṃ gahetvā bhātaraṃ sakaṃ<BR>
Akkamoti nivārentaṃ mārāpesi vibuddhiko.<BR>
-----------<BR>
3. [A.E.] Kuntanāma so. 4.[A.] Mamāyante.<BR>
[SL Page 239] [\x 239/]   ( <BR>
43<BR>
Moggallāno'tha taṃ sutvā "appattaṃ rajjamaggahī:5<BR>
Akāraṇe me māresi kaṇiṭṭhaṃ dhammavādinaṃ,<BR>
44<BR>
Kārāpessāmahampajja rajja"nti 6 parikuppiya 7<BR>
Samādāya mahasenaṃ agā rāherapabbataṃ<BR>
45<BR>
Rājā pi sutvā sannaddhabalakāyo karindake<BR>
Pabbate siviraṃ 8 bandhi. Moggallāno nisamma taṃ<BR>
46<BR>
"Sāparādha na te me vā manussā dīpavāsino;<BR>
Ekasmiṃ ca mate rajjamubhinnaṃ yeva no siyā;<BR>
47<BR>
Tasmā aññe na yujjhantu; ubho yeva mayaṃ idha<BR>
Hatthiyuddhaṃ karomā"ti rañño pesesi sāsanaṃ.<BR>
48<BR>
So'pi sādhūti vatvāna baddhapañcayudho gajaṃ<BR>
Āruyha munino maro viya otthari tāvade.<BR>
49<BR>
Moggallāno pi sannaddhoāruyha karinaṃ varaṃ<BR>
Tatthā'gā; aññamaññaṃ te pāpuṇiṃsu mahāgajā.<BR>
50<BR>
Saddo sūyittha saṅghaṭṭe asanīrāvasannibho<BR>
Dantaghātena uṭṭhāsi jālā vijjullatā viya.<BR>
51<BR>
Sañjhāghanasabhāgāsuṃ gajā lohitamakkhitā;<BR>
Moggallānagajāviddhorañño osakki kuñjaro.<BR>
52<BR>
Rājā ārahi taṃ disvā chindituṃ sīsamattano;<BR>
Moggallāno'tha vandanto yāci "me)vaṃ karī" iti.<BR>
53<BR>
Yāvamāne pi so mānaṃ mānento chindi kandharaṃ.<BR>
Chaḍḍesi chahi so rajjaṃ māsehi divasehi ca.<BR>
54<BR>
Moggallāno tato rājā āsi dīpe mahābalo.<BR>
Mātulañca paṭiccemaṃ 9 cūlanāmena voharuṃ.<BR>
---------<BR>
55<BR>
Asādhāraṇakāveyyo vatthuttayaparāyaṇo<BR>
Dānasaññamasoceyyo soraccādi - guṇālayo,<BR>
56<BR>
Dānena piyavācaya atthassa cariyāya ca<BR>
Samanattassa bhāvena saṃgahesi mahājanaṃ.<BR>
57<BR>
Piṇḍapātavihārehi bhesajjacchādanehi ca<BR>
Bhikkhusaṅghaṃ hi saṅgaṇhi dhammikāya ca guttiyā.<BR>
-----------<BR>
5. [D.S.] Rājamaggahi 6.[E.] Mahaṃ majjarajjanti. 7. Parikappiya (?)<BR>
8. [S.] Sikharaṃ 9.[E.] Ayyakaṃ ca paṭiccetaṃ.<BR>
<BR>
[SL Page 240] [\x 240/]   ( <BR>
58<BR>
Atirekāya pūjāya pūjetvā dhammabhāṇake<BR>
Piṭake tīṇi vācesi saddhimaṭṭhakathāya so.<BR>
59<BR>
Kumāre upalāletvā nivāpena yathāruciṃ<BR>
Sajjhāpesi sadā dhammaṃ dhammadīpo mahamatī.<BR>
60<BR>
Dhammakabbañca so katvā kuñjarasekhare 10 nisā<BR>
Dhammāvasāne vācesi puramhi purisuttamo<BR>
61<BR>
Bandhāpesi kadambañca nadiṃ pabbatamajjhato;<BR>
Pattapa sāṇavāpiñca dhanavāpiṃ garītaraṃ<BR>
62<BR>
Gaṇhāpesi; sa dīghāyuhetukammanti sādaro<BR>
Likhāpesi ca saddhammaṃ vatthupūjañca kārayi<BR>
63<BR>
Lokaṃ so anukampitvā mātā puttaṃva orasaṃ<BR>
Datvā bhutvā yathākāmaṃ vasse vīsatime mari.<BR>
---------<BR>
64<BR>
Mahesī tassa ghātetvā visayogena ñātake<BR>
Puttaṃ rajje'hisiñcitvā sayaṃ rajjaṃ vicārayi.<BR>
65<BR>
Tathā'bhisitto so kittissirīmegho narādhipo<BR>
Tipupattehi chādesi dumindagharamādito.<BR>
66 Kapaṇaddhivaṇibbānaṃ mahādānaṃ pavattayi.<BR>
Maggapālo 17 tathākāro 12 ahū 13 sabbopabhogiyo.<BR>
67 Mahesa sā sadā āsī padhānā sabbakammasu.<BR>
Rajjaṃ tassā'si teneva heṭṭhupariyavattikaṃ 14<BR>
68<BR>
Rājapādā mahāmaccā'hesuṃ lañcaparāyaṇā<BR>
Dubbale ca viheṭhesuṃ balī jānapadā narā.<BR>
---------<BR>
69<BR>
Silākāḷassa kālamhi gāme saṅgillanamake<BR>
Bhayavasīvhayo peso 15 ahū moriyavaṃsajo;<BR>
70<BR>
Ahosi putto sīvassa aggabodhi sanāmako;<BR>
Bhāgineyyo pi tassā si mahānāgo ti vissuto.<BR>
71<BR>
Bhagineyyo mahānago aggabodhī ca 16 sundaro;<BR>
Uḷārajjhāsayattā so mahānāgo mahābalo<BR>
-----------<BR>
10. [A.] Kuñjare sekhare. 11.[A.]Maggamālo. 12. [S.] Tathakāre<BR>
13. [S.] Āhu. 14. [A.E.] Heṭṭhuparipavattikaṃ. 15.[A.] Peso. <BR>
16. [E.D.] Aggabodhiva.<BR>
<BR>
[SL Page 241] [\x 241/]   ( <BR>
72<BR>
Hitvā kassakakammāni corakammamakā vane.<BR>
Godhaṃ laddhana pesesi mātulāniya santikaṃ.<BR>
73<BR>
Godhaṃ disvā'va sa ñatvā dhaññapacchimapesayi.<BR>
Kammārassā'pi pesesi sasaṃ;so'pi tatheva kā.<BR>
74<BR>
Bījaṃ bhaginimayācī; bījagāhañca tassa sā<BR>
Dāsañca datvā pesesi annapānadinā raho.<BR>
75<BR>
Tadā dubbhikkhakālamha eko mantadharo naro<BR>
Bhakkhālābhaya saddhehi 16 bhikkhuvesena bhikkhati.<BR>
76<BR>
Taṃ gāmaṃ pavisitvā so aladdha kiñci bhojanaṃ<BR>
Ahibhūto jighacchāya kampamāno nigacchati.<BR>
77<BR>
Taṃ disvā karuṇāyante mahānāgo mahādayo 17<BR>
Pattamādāya gāmantamāhiṇḍitva pi sabbaso<BR>
78<BR>
Yāgumattamayi nā'lattha; tato uttarasāṭakaṃ<BR>
Datvā āhari āhāraṃ; so taṃ bhutvā 18 pasīdiya<BR>
79<BR>
"Rajjārahamimaṃ dīpe karissāmi"ta cintiya<BR>
Tamādāya khaṇenā'ga gokaṇṇakamahaṇṇavaṃ. 80<BR>
Atha tattha nisīditvā sañjapanto yathāvidhiṃ<BR>
Mantenā'nesi nāgindaṃ phussapuṇṇamarattiyaṃ.<BR>
81<BR>
"Mahānāgaṃ phusāhī"ti mahānāgaṃ niyojayī;<BR>
So hīto purime yāme āgataṃ taṃ na samphusī.<BR>
82<BR>
Tathā majjhimayāme pi, pacchime pana naṅgale 19<BR>
Gahetvā khipi; tīheva 20 aṅgulīhi sa taṃ chupi.<BR>
83<BR>
So taṃ vyākāsi taṃ disvā "saphalaṃ me parissamaṃ;<BR>
Tīhi rājūhi yujjhitvā 21 catutthaṃ tvaṃ nighātiya <BR>
84 Buḍḍho tīṇeva vassāni rājā hutvāna jīvasi.<BR>
Tathā hessantī rājāno tayo te vaṃsajā narā,<BR>
85<BR>
Gantvā sevassu rājānaṃ; pacchā passasi me balaṃ"<BR>
Iti vatvāna pesesi; so pi gantvā narissaraṃ<BR>
86<BR>
Passitvā tamupaṭṭhāsi; rājā rohaṇakammikaṃ<BR>
Taṃ akāsi; taduṭṭhānaṃ bhaṇḍamāhari so bahuṃ<BR>
-----------<BR>
16. [E.] Sabbehi 17. [A.E.] Mahādaro. 18. [E.S.] So bhuñjitvā.<BR>
19. "Laṅgale"ti bhavitabbaṃ 20.[A] tīheva. 21. [A.] Sujjhitvā.<BR>
<BR>
[SL Page 242] [\x 242/]   ( <BR>
87<BR>
Rājā tasmiṃ pasīditvā aṇdhasenāpativhayaṃ<BR>
Datvā ṭhānantaraṃ tassa gantuṃ tattheva yojayi<BR>
88<BR>
Bhayasīvassa puttañca bhāgineyyañca attano<BR>
Ādāya gantvā taṃ desaṃ parivattesi sabbaso<BR>
89<BR>
Paccekabhogaṃ katvāna rohaṇaṃ tattha so vasaṃ<BR>
Dāṭhappabhutinā kātuṃ yuddhaṃ gantvā mahabbalo<BR>
90<BR>
Moggallānabhayā gantvā rohaṇaṃ'va tahiṃ vasī. 22<BR>
Sutvā kittassirīmegharañño rajje samañjasaṃ<BR>
91<BR>
"Rajjaṃ gahetuṃ kālo"ti sīghaṃ āgamma rohaṇā<BR>
Ekūnavīse divase mārayitvā mahīpatiṃ<BR>
92<BR>
Sayaṃ hutvā mahīpālo desaṃ katvā yathāpure<BR>
Bhāgineyyassa pāhesi paṇṇamāgacchatūti so.<BR>
93<BR>
Āgacchanto nimittena nivattitvā marittha so<BR>
Tato mātulaputtaṃ'kā uparājaṃ kataññuko.<BR>
94<BR>
Ālavālaṃ dumindassa katvā hemamayaṃ gharaṃ<BR>
Chādapesi, munindassa paṭimāyo ca sandahi.<BR>
95<BR>
Mahācetattaye kāsa sudhākammañca cumbaṭaṃ;<BR>
Hatthivediñca karetvā cittakammamakārayi.<BR>
96<BR>
Pesakārakagāmaṃ so jambelavhayamuttare<BR>
Mahāvihāre vābandhī gāmaṃ tintiṇikavhayaṃ<BR>
97<BR>
Uddhagāmamhi 23 masabhagāmaṃ jecavanassa'dā.<BR>
Vatthadānaṃ nikāyesu tīsu ceva pavattayi.<BR>
98<BR>
Khettānaṃ tasataṃ datvā vihāre jetanāmake<BR>
Yāguṃ tattha pavattesi bhikkhūnaṃ sabbakālikaṃ.<BR>
99 Sahassadūratissavhā 24 khettaṃ datvā tapassinaṃ<BR>
Mahāvihāravāsīnaṃ yāguṃ niccaṃ pavattayi.<BR>
100<BR>
Cīramātikavārañca tatthevā'dā guṇerato<BR>
Mayūrapariveṇe ca navakammamakārayi.<BR>
101<BR>
Kasikhaṇḍe mahādevarattakuracanā ke 25<BR>
Vihāre, anurārāmaṃ jiṇṇañca paṭisaṅkhari<BR>
-----------<BR>
22. [D.E.S.] Vasaṃ 23.[A.] Uṇḍagamamhi 24.[A.E.] Sahassaṃdūratissavhā<BR>
25. [A.] Rattaṃkuracanāmake<BR>
<BR>
[SL Page 243] [\x 243/]   ( <BR>
102<BR>
Kammaṃ sovaggikaṃ katvā evamādiṃ narissaro<BR>
Agamā tīhi vassehi devarājasahavyataṃ.<BR>
103<BR>
Aṭṭhete tuṭṭhacittā'parimitavibhavā rājarājenarūpā<BR>
Rājāno rājamānā narakarituragāsūrasenārathehi<BR>
Ante hitvā khilaṃ taṃ vigataparijanāḷāhanaṃ saṅgatāsuṃ;<BR>
Sappañño taṃ saranto bhavatu bhavasukhaṃ vantukāmo hitesī.<BR>
<BR>
Iti sujanappasādasaṃvegatthāya kate mahāvaṃse<BR>
Aṭṭharājako nāma<BR>
Cattāḷīsatimo paricchedo.<BR>
---------<BR>
<BR>
Ekacattāḷīsatimo paricchedo.<BR>
1<BR>
Mahānāganarindassa bhāgineyyo 1 subhāgiyo<BR>
So aggabodhi rājāsi aggabodhigatāsayo.<BR>
2<BR>
Tejena bhānuṃ, sommena candaṃ sampuṇṇamaṇḍalaṃ,<BR>
Sumerumacalattena, gambhīrena mahodadhiṃ,<BR>
3<BR>
Vasundharāmakampena, mārutaṃ samavuttiyā,<BR>
Buddhiyā'maramantāraṃ, suddhiyā saradambaraṃ,<BR>
4<BR>
Kamabhogena devindamatthena ca dhanissaraṃ,<BR>
Dhammena suddhavāseṭṭhaṃ, vikkamena migādhapaṃ,<BR>
5<BR>
Rājadhammehi rajjehi cakkavattinarissaraṃ,<BR>
Vessantarañca dānena anugantvā janesuto<BR>
6<BR>
Mātulaṃ uparājavhe, bhātaraṃ yuvarājake,<BR>
Bhagineyyañca malayarājaṭṭhāne ṭhapesi so.<BR>
7<BR>
 hānantare yathāyogaṃ seṭṭhāmacce 2 ṭhapesi ca.<BR>
Janaṃ saṅgahavatthūhi rājadhammehi ca'ggahi.<BR>
8<BR>
Desaṃ sayoggaṃ pādāsi yuvarājassa dakkhiṇaṃ.<BR>
Vasaṃ tattha sirīvaḍḍhamānavāpiṃ 3 sa gāhayī.<BR>
9<BR>
Katvā girivāhārañca saṅghīkaṃ tassa dāpayī<BR>
Khettānaṃ visataṃ saṅghahogatthāya mahāmati.<BR>
10<BR>
Adā malayarājassa dāṭhānāmaṃ sathītaraṃ.<BR>
Pariveṇaṃ sirisaṅghabodhināmañca kārayi.<BR>
-----------<BR>
1. [A.] Mātuleyyo 2.[A.] Seṭṭhamaḍḍhe 3.[D. -]Mānacariṃ.<BR>
<BR>
[SL Page 244] [\x 244/]   ( <BR>
11<BR>
Mahāsīvassa kāresi pariveṇaṃ sanāmakaṃ<BR>
Parivāro'pi tassāsi evaṃ puññaparāyaṇo. 12<BR>
Katvā sādhūpavārena porāṇaṃ dhammiyaṃ vidhiṃ<BR>
Antarāyaṃ visodhetuṃ jiṇṇañca paṭisaṅkhari.<BR>
13<BR>
Kavayo tassa rajjamhi sīhaḷāya niruttiyā<BR>
Kāveyye bahuke'kaṃsu vicitranayasālino.<BR>
14<BR>
Vihāre dakkhiṇe'kasi pāsādaṃ sumanoharaṃ<BR>
Akā navahi vassehi dīpe kaṇṭakasodhanaṃ<BR>
15<BR>
Kurundanāmaṃ kāretvā vihāraṃ sabbasaṅghikaṃ<BR>
Vāpiṃ tannāmakaṃ nāḷikerārāmaṃ tiyojanaṃ<BR>
16<BR>
Mahāsīvavhaye ceva 3 sassaṃ 4 kārayituṃ adā<BR>
Lābhasakkārasammānamarāmikasataṃ tadā.<BR>
17<BR>
Vihāraṃ taṃsamīpamhi katvā ambilapassavaṃ<BR>
Gamaṃ tannāmakaṃ vādā theriyanaṃ tapassinaṃ,<BR>
18<BR>
Unnavalliviharassa ratanaṃ dīghavaṇṇitaṃ (?)<BR>
Datvā gāmaṃ, patiṭṭhesi satthubimbaṃ silāmayaṃ.<BR>
19<BR>
Keḷivate ca karesi sumanaṃ nāma pabbataṃ<BR>
Mahātelavaṭaṃ bodhighare pasāṇavedikaṃ.<BR>
20 Karetvā lohapasādaṃ pāsādamahane adā<BR>
Chattiṃsanaṃ sahassānaṃ bhikkhūnaṃ so ticīvaraṃ.<BR>
21<BR>
Gāmaṃ datvā niyojesi ārakkhaṃ; dhītunāmakaṃ<BR>
Hatthikucchivihāre'pi pāsādaṃ'kāsi buddhimā<BR>
22<BR>
Dāṭhāsīvassa ṭhatvāna ovāde sādhu bhikkhuno<BR>
Samācaranto dhammena sakkaccaṃ tamupaṭṭhahi.<BR>
23<BR>
Mūgasenāpatiṃ cākā vihāraṃ so visālakaṃ;<BR>
Gāmaṃ lajjikametassa dāsabhogāya'dāsi ca.<BR>
24<BR>
Mahānāgassa puññatthaṃ rañño taṃnāmakaṃ akā<BR>
Mahatherassa tañcā'dā rājā tepiṭakassa so.<BR>
25<BR>
Attano sadisānañca yogīnaṃ vigatālaye<BR>
Bhikkhūnaṃ catusaṭṭhinaṃ vihāraṃ taṃ tadā adā.<BR>
26<BR>
Katvā tasseva ca mahāpariveṇanivāsino<BR>
Bhinnorudīpaṃ datvāna vaṭṭakākarapiṭṭhito<BR>
-----------<BR>
3.[A.] Mahasīvadvayaṃ ceva. 4.[E.] Vāsaṃ,<BR>
<BR>
[SL Page 245] [\x 245/]   ( <BR>
27<BR>
Dakkhiṇagiridaḷhavhe mahānāge ca pabbate<BR>
Kāḷavāpadike cā'kā vihāre posathālaye<BR>
28<BR>
Vihāre abhaye'kāsi mahāpokkharaṇiṃ tathā.<BR>
Cetiyapabbate cā'kā nāgasoṇḍiṃ thirodikaṃ.<BR>
29<BR>
Mahindataṭavāpiñca kārāpetvāna sādhukaṃ<BR>
Etissā mariyādaya 5 theraṃ netuṃ niyojayi.<BR>
30<BR>
Mahāmahindatheramhi taṃ ṭhānaṃ samupāgate<BR>
Taṃracchā eva nentū'ti katikañceva kārayi.<BR>
31<BR>
Chattaṃ soṇṇañca kāresi nikāyesupi tīsu so<BR>
Sattaṭṭhanavavāresu mahaggharatanehi ca;<BR>
32<BR>
Mahāthūpe catubbīsabhāraṃ chattaṃ suvaṇṇayaṃ.<BR>
Tattha tattha ca pūjesi mahagghaṃ ratanuttamaṃ.<BR>
33<BR>
Daṭhādhātugharaṃ katvā vicitraratanujjalaṃ<BR>
Kasi hemakaraṇḍañca lohanāvañca pāḷiyaṃ.<BR>
34<BR>
Maṇimekhalanāmañca bandhāpesi sabandhanaṃ.<BR>
Mahamātiñca gaṇhesi maṇihīrakavāpiyaṃ.<BR>
---------<BR>
35<BR>
Tadā eko mahāthero jotipālakanāmako<BR>
Parājesi vivādena dīpe vetullavādino.<BR>
36<BR>
Dāṭhappabhutināmo'tha ādipādo'tilajjito<BR>
Hatthamukkhipi taṃ hantuṃ gaṇḍo sañjāyi taṃkhaṇe.<BR>
37<BR>
Rājā tasmiṃ pasīditvā vihare yeva vāsayi.<BR>
Mānena taṃ anāgamma dāṭhāpabhu mato kira.<BR>
38<BR>
Datvā mahadipadattaṃ bhāgineyyaggabodhino<BR>
Rakkhituṃ taṃ niyojesi theraṃ, sopi tamācari.<BR>
39<BR>
Nīlagehaparicchedaṃ katvā tasseva so adā.<BR>
Katvevaṃ bahudhā puññaṃ catuttiṃse same mato.<BR>
---------<BR>
40<BR>
Aggabodhi tato āsi rājā pubbassa rājino<BR>
Mahallakattā naṃ khuddanāmena paridīpayuṃ.<BR>
41<BR>
So dīpaṃ paripālesi pubbacārittakovido.<BR>
Akāsi ca mahesiṃ so mātuladhītumattano.<BR>
-----------<BR>
5. [D.S.] Mariyādena<BR>
<BR>
[SL Page 246] [\x 246/]   ( <BR>
42<BR>
Saṅghabhaddaṃ asiggāhaṃ kāsi bandhuṃ mahesiyā.<BR>
Yatharahamadā ceva ṭhānantaramanālayo.<BR>
43<BR>
Kavā veḷuvanaṃ rājā sāgalīnaṃ niyojayī<BR>
Jamburantaragallaṃ 6ca'kāsi mātikapiṭṭhikaṃ.<BR>
44<BR>
Rañño tasse'va rajjamhi kāliṅgesu 7 mahīpati<BR>
Sattānaṃ maraṇaṃ yuddhe dasvā saṃviggamānaso<BR>
45<BR>
Imaṃ dīpamupāgamma pabbajjākatanicchayo<BR>
Jotipālamhi pabbaji; rājā sakkāsi taṃ ciraṃ.<BR>
46<BR>
Padhanaṭhānaṃ tassā'kā vihāre mattapabbate.<BR>
Tassāmacco mahesī ca tathevāgamma 8 pabbajuṃ.<BR>
47<BR>
Rañño mahesī sutvāna tassā pabbajjamuttamaṃ<BR>
Sakkaccaṃ tamupaṭṭhāsiratanavhañca kārayī.<BR>
48<BR>
Adā rājā amaccassa pācīnakaṇḍarājiyaṃ<BR>
Vettavasavahārañca so'dā saṅghassa taṃ yati.<BR>
49<BR>
Rajatthere mate 9 rājā socitvā parideviya<BR>
Padhānaṭṭhānaṃ kāresi cūlagallavihārake.<BR>
50 Palaṃnagaragañceva tassa ṭhānaṃ hi kārayi.<BR>
Evaṃ tadatthaṃ puññāni bahūni'pi mahīpati. --------51<BR>
Jotipalitatheramahi thūparāmamhi cetiyaṃ<BR>
Vandamāne pabhijjitvā bhāgo taṃpurate pati.<BR>
52<BR>
Pakkositvāna rājānaṃ there dassesi dukkhito.<BR>
Rājā disvā'va saṃviggo kammaṃ paṭṭhapi taṃkhaṇe.<BR>
53<BR>
Dakkhiṇakkhakadhātuṃ so lehapāsadakucchiyaṃ<BR>
Sarakkhaṃ ṭhapayitvāna rattindivamapūjayī.<BR>
54<BR>
Navakamme cirāyante thūpāramamhi devatā<BR>
Supinaṃ tassa dassesuṃ rattimārāmikā viya;<BR>
55<BR>
"Sace rājā papañceti kātuṃ dhātugharaṃ, mayaṃ<BR>
Dhātuṃ gahetvā gacchāma yattha tatthā"ti, taṃkhaṇe<BR>
56<BR>
Rājā pabuddho saṃviggo na cireneva kārayī<BR>
Kammaṃ dhātughare sabbaṃ cittakammādisaññutaṃ.<BR>
-----------<BR>
6.[D.] Jamburatattaragallaṃ 7.[E.] Kāliṅgamhā, 8.[E.D.] Tamevāgamma.<BR>
9. Rājatthero mano (sab[X]gñe[X]basu)<BR>
<BR>
[SL Page 247] [\x 247/]   ( <BR>
57<BR>
Catasso paṭimāyo ca pallaṅke ca silāmaye,<BR>
Hemacchattaṃ, siladantakammaṃ gehamhi sabbaso.<BR>
58<BR>
Mahāmaccādayo'kāsuṃ karaṇḍānaṃ sataṃ nava<BR>
Devānaṃpiyatissassa kammañca nikhilaṃ navaṃ<BR>
59<BR>
Sabbussāhena kāretvā mahāpūjaṃ yathārahaṃ<BR>
Anetvā lohapāsadā dhātuṃ sabbādarena so<BR>
60<BR>
Jotipālaṃ mahātheraṃ sasaṅghaṃ parivāriya<BR>
Parihārena vaḍḍhesi dhātuṃ dhātukaraṇḍake.<BR>
61<BR>
Dhātugehassa pādāsi laṅkādīpaṃ sahattanā.<BR>
Lābhaggāmamadā tassārakkhakānammahesi sā<BR>
62<BR>
Nāgadīpamhi gehañca rajāyatanadhātuyā<BR>
Uṇṇalomagharañceva chattamamalacetiye<BR>
63<BR>
Tattha gāmaṃ 10 vihārassa yāgudānāya'dasi ca.<BR>
Vihārassa'bhayassā'dā gāmamaṅgaṇasālakaṃ.<BR>
64<BR>
Nāmaṃ katvāna so'kāsi attano ca mahesiyā<BR>
Dāṭhaggabodhimavāsaṃ vihāre abhayuttare.<BR>
65<BR>
Devī kapālanāgaṃ sā vihāraṃ sādhu kāriya<BR>
Tasse'vadā vihārassa sampannacatupaccayaṃ.<BR>
66 Gehaṃ jetavane'kāsi rājā rājatacumbaṭaṃ 11<BR>
Udapānaṃ khaṇāpesi so'va bodhigharantike.<BR>
67<BR>
Gaṅgātaṭaṃ valāhassaṃ vāpiṃ giritaṭañca'kā.<BR>
Mahāpāḷiṃpi 12 vaḍḍhesi bhattanavañca 13 karayi 14 68<BR>
Bhikkhūnīnaṃ mahesī ca bhattavaṃsaṃ samādisi<BR>
Evaṃ puññāni katvā so divaṃ'ga dasame same.<BR>
69<BR>
Evaṃ puññarata narādhipatayo sampannabhega gamuṃ<BR>
Maccusse'va vasaṃ tato hi matimā sammā bhavassīdisaṃ<BR>
Passanto niyamaṃ vihāya vidhinā sabbaṃ bhave saṅgatiṃ<BR>
Nibbāṇābhimukho careyya dhitimā pabbajjajamajjhūpago.<BR>
<BR>
Iti sujanappasāda-saṃvegatthāya kate mahāvaṃse<BR>
Dvirājako 15 nāma<BR>
Ekacattāḷīsatimo paricchedo.<BR>
---------<BR>
-----------<BR>
10. Tattāgāmaṃ, 11. [D.E.S.] Rājānacumbaṭaṃ, 12.[A.] Bhi<BR>
13. [D.] Hatthanāmaṃ ca, 14.[A.] Kariya. 15. [D.] Tirājako<BR>
<BR>
[SL Page 248] [\x 248/]   ( <BR>
<BR>
Dvicattāḷīsatimo paricchedo.<BR>
<BR>
1<BR>
Saṅaghatisso tato āsi asiggāho mahīpati.<BR>
Sāsanassa ca raṭṭhassa vuddhikāmo naye rato.<BR>
2  hānantaraṃ yathayogaṃ datvā saṅgaṇhi so janaṃ.<BR>
Tadā khuddakarājassa moggallāno camupati<BR>
3<BR>
Vasanto rohaṇe sutvā saṅghatissassa rājataṃ<BR>
Khandhavaraṃ sa yuddhatthaṃ mahāgalle nivesayī.<BR>
4<BR>
Saṅghatisso ca sutvā taṃ balakayamapesayī<BR>
Yujjhituṃ tena, tajjesi (?) Moggallāno mahabbalo.<BR>
5<BR>
Tato hatthassamādāya gantvā rattivihārakaṃ<BR>
Balaṃ so sannipātento vāsaṃ tattheva kappayī. <BR>
6 Rājā sutvā punāgantvā kadallādinivātake<BR>
Yujjhitvā taṃ palāpetvā pesetvā balamattano<BR>
7<BR>
Sayaṃ puramupāgañchi. Sopi naṭṭhaṃ savāhiniṃ 1<BR>
Puna pākatikaṃ katvā kareheramupāgami. 2<BR>
8<BR>
Rañño senāpatī puttaṃ pesetvā corasantikaṃ<BR>
Yena kenaci lesena sayaṃ dukkhīva dummano<BR>
9<BR>
Āturo viya bāḷhaṃ so'hosi mañcaparāyaṇo.<BR>
Rājā sutvā pavattiṃ taṃ upasaṅkamma taṅkhaṇe<BR>
10<BR>
"Maṃ tvaṃ soci kumārassa kammānetthānusāsiya 3<BR>
Handa tvaṃ nagaraṃ rakkha na te sakkā mayā saha<BR>
11<BR>
Yuddhamaṇḍalamāgantuṃ gilānattāti yojayi.<BR>
Ubbāsite jane sabbe vicchinne rājabhojane<BR>
12<BR>
Mahapāḷimhi sampakkaṃ rañño bhojanamaharuṃ.<BR>
Rājā disvā'tinibbinno yāva mandona hessati<BR>
13 Etto'pīti vicintetvā yuddhāya sahasā'gamā.<BR>
Saddhiṃ puttena āruyha hatthiṃ sannaddhavāhano<BR>
14 Thokeneva balenāgā pācīnatissapabbataṃ<BR>
Evaṃ ubhayato vūḷha-saṅgāme 5 paccupaṭṭhite<BR>
-----------<BR>
1. [E.] Savāhataṃ 2.[E.] Kaheraṃ samupāgami 4.[A.] Sāsayaṃ<BR>
5. [E.D.S.] Cūḷhe saṃgāme. [SL Page 249] [\x 249/]   ( <BR>
15<BR>
Senāpati sa mittaddu yuddhamarabhi pacchato.<BR>
Putto dasvā narindassa "ghātessāmi 6 imaṃ " iti<BR>
16 Āha, rājā nivāresi mā te rucci, balaṃ idaṃ<BR>
Neva sakkā'dhivāsetuṃ, atimandaṃ hanissati.<BR>
17<BR>
Duvinnaṃ balakāyānaṃ rājā majjhagato ahū;<BR>
Tato senā dvidhā'hosi corasenāpatī pati. 7<BR>
18<BR>
Rañño nāgo madhukavharukkhacchāyaṃ samāvisi.<BR>
Tadā chattaṃ patī tassana sākhamāhacca bhumiyaṃ.<BR>
19<BR>
Corassa senā taṃ disvā haritvā sāmino adā.<BR>
So taṃ ussapayī chattaṃ ṭhatvā pabbatamuddhani;<BR>
20<BR>
Tadā rājabalaṃ rājā nūnameso'ti cintiya<BR>
Gantvā taṃ parivāresi rāja āsi tadekako.<BR>
21<BR>
Hatthikkhandhā tadoruyha puttaṃ' maccaṃ ca sohadaṃ<BR>
Upāvisi samīpamhi merumajjarakānanaṃ.8<BR>
---------<BR>
22<BR>
Moggallāno tato laddhajayo vāhanamādiya<BR>
Senāpatiñca mittadduṃ tassa puttañca pāpinaṃ<BR>
23<BR>
Upāgamma puraṃ rājā āsi laṅkatalādhipo.<BR>
Tato cintesi javante satattumhi na sukhaṃ iti.<BR>
24<BR>
So sutvā pubbarājassa putto etthāti kujjhiya<BR>
Āṇapesi ca tassā'su hatthapādāni chindituṃ.<BR>
25<BR>
Upakkami tadā raññā āṇatto puriso khaṇe<BR>
Chindituṃ hatthapādaṃ so; kumāro rodi dummano: 26<BR>
"Pūvakhādakahatthaṃ me chindeyyuṃ ce tadā ahaṃ<BR>
Khādissaṃ kena pūve"ti. Taṃ sutvā rājakammiko<BR>
27<BR>
Roditvā paridevitvā rājāṇāya dukhaddito<BR>
Vamaṃ hatthaṃ ca pādañca tassa kndi narādhamo.<BR>
28<BR>
Jeṭṭhatisso palayitvā rañño putto'paro agā<BR>
Aññāto malayaṃ desaṃ merukandaranamakaṃ.<BR>
---------<BR>
-----------<BR>
6. [A.] Ghātissāmi. 7. Coraṃ senapati pati 8. [D.] Meramajjara.<BR>
<BR>
[SL Page 250] [\x 250/]   ( <BR>
29<BR>
Rājā'tha sasutamacco 9 gantvā veḷuvanaṃ raho<BR>
Codito tattha bhikkhūhi kāsāvāni samādiyi.<BR>
30<BR>
Bhikkhuvesaṃ gahetvāna rohaṇaṃ gantumānaso<BR>
Maṇihīraṃ samagañchi tatraṭṭhā rājasevakā<BR>
31<BR>
Sañjānitvā tayopete tesaṃ 10 pādevarujjhiya<BR>
Sāsanaṃ tassa pesesuṃ rājā sutvā visesato<BR>
32 Tuṭṭho āṇāpayī "gantvā sīghamādāya te jane<BR>
Tato sīhagiriṃ netvā nissaṅkaṃ nirupaddavaṃ<BR>
33<BR>
Sīsaṃ gaṇhatha tattheva rañño ca tanayassa ca <BR>
Amaccaṃ pana jīvantamāneyyātha mamantikaṃ."<BR>
34<BR>
Manussā evamāṇattā te gahetvā tayo jane<BR>
Netvā sīhagiriṃ kātuṃ yathāvuttamupakkamuṃ.<BR>
35<BR>
Tato rājasuto āha purise kammakārake<BR>
Sīsaṃ me paṭhamaṃ chetvā detha mayhaṃ sukhaṃ iti.<BR>
36<BR>
Rājaposā tathākāsuṃ; pacchā chindiṃsu rājino<BR>
Sīsaṃ. Passatha bālānaṃ kammaṃ kammavidū janā.<BR>
37<BR>
Evaṃ aniccā bhogā hi addhuvā asayaṃvasī<BR>
Tattha laggā kathaṃ niccaṃ sukhaṃ bho na gavessatha?<BR>
---------<BR>
38<BR>
Raññe sāsanamāhaṃsu amaccassa hitesino<BR>
Taṃ sutvāna hasitvāna idaṃ vacanamabravī:<BR>
39<BR>
"Chinnasīso mayā diṭṭho mayi jīvati sāmiko.<BR>
 hapetva nampi sevāmi aho aññaṃ hi sāmikaṃ?<BR>
40<BR>
Idha taṃ mārayitvāna chāyaṃ tassa harissatha<BR>
Aho aññāṇakā tumhe maññe ummattakā" iti.<BR>
41<BR>
Iti vatvāna so pade gahetvā sāmine sayī<BR>
Tassa te haraṇopāyaṃ apassantā yathā tathā<BR>
42<BR>
Tassāpi sīsaṃ chetvāna maccā ādāya tīṇi'pi.<BR>
Rañño dassesumāhacca rājā tussittha nibbhayo.<BR>
43<BR>
Duṭṭhasenāpatissā'dā tato malayarājataṃ.<BR>
Asiggāhakaṭhānamhi tassa puttaṃ ṭhapesi ca.<BR>
---------<BR>
-----------<BR>
9. [E.] Rājā tassa sutāmacco 10. [S.] Tassa<BR>
<BR>
[SL Page 251] [\x 251/]   ( <BR>
44<BR>
Thūpattayampi chādesi vatthehi ahatehi so <BR>
Tathālaṅkātale sabbe thūpe'kāsi mahussavaṃ.<BR>
45<BR>
Kesadhatuñca nāthassa dāṭhādhātuṃ tatheva ca<BR>
Mahābodhiṃ sa sakkaccaṃ mahāpūjāya sakkari.<BR>
46<BR>
Sabbaṃ vesākhapujādiṃ cārittānugataṃ akā.<BR>
Dhammakammena sodhesi sabbaṃ sugatasāsanaṃ.<BR>
47<BR>
Piṭakānañca sajjhāyaṃ mahāpūjāya kārayī<BR>
Lābhaṃ datvātirekena pūjayittha bahussute.<BR>
48<BR>
Bhikkhūnaṃ dīpavāsīnaṃ sabbesaṃ cīvaraṃ adā.<BR>
Āvāsesu ca sabbesu kaṭhanaṃ attharāpayī.<BR>
49<BR>
Paṭimāyo ca kāresi jiṇṇañca paṭisaṅkhari.<BR>
Loṇakkhettañca pādāsi saṅghassa tisatādhikaṃ.<BR>
50<BR>
Kārapiṭṭhimhi kāresi moggallānavihārakaṃ.<BR>
Vihāraṃ piṭṭhigāmaṃ ca sagāmaṃ vaṭagāmakaṃ<BR>
51<BR>
Tathā cetiyagehañca'kāsi rakkhavihārake.11<BR>
Vihārānaṃ bahunnaṃ so bhogagāme bahū adā.<BR>
52<BR>
Evaṃ puñgñāni so'kāsi appameyyāni bhumipo<BR>
Sampattīnamaniccattaṃ saranto pubbarājino<BR>
---------<BR>
53<BR>
Tadā kenaci dosena kuddho malayarājino<BR>
Saritvā pubbarājassa kataṃ tena virūpakaṃ<BR>
54<BR>
Upāyena gahetvā naṃ hatthapādaṃ ca chedayī<BR>
Taṃ sutvā so asiggaho saputto rohaṇaṃ gato.<BR>
55<BR>
Vasanto tattha so katvā hatthe janapadaṃ lahuṃ<BR>
Jeṭṭhatissamupāgañchi nilīnaṃ malaye ṭhītaṃ<BR>
56<BR>
Saddhiṃ tena sa ghātento raṭṭhaṃ janapadaṃ khaṇe<BR>
Doḷhapabbatamāgamma 12 khandhācāraṃ nivesayī<BR>
57<BR>
Rājā sutvāna taṃ sabbaṃ sannaddhabalavāhano<BR>
Khandhāvāraṃ nivesesi gantvā tasseva santikaṃ.<BR>
58<BR>
Tadā pajjararogena manussā rājino bahū<BR>
Upaddutā matā āsuṃ; taṃ sutvā so asiggaho<BR>
-----------<BR>
11.[A.] Rakkha vihārakaṃ. 12.[E.S.] Dohalapabbata<BR>
<BR>
[SL Page 252] [\x 252/]   ( <BR>
59<BR>
Yuddhamārahi vegena; rañño senātidubbalā<BR>
Pahijjitvā palāyittha, rājā pacchā palāyi so.<BR>
60<BR>
Disvā ekākinaṃ yantaṃ sīhapabbatasantike<BR>
Asiggaho maharājaṃ mārayittha sapārisaṃ.<BR>
61<BR>
Ohīnaṃ pacchato jeṭṭhatissampi pana mārituṃ<BR>
Sāsanaṃ tassa pesesi "ehi rājā bhavāhi"ti.<BR>
62<BR>
So taññatvā palāyitvā nivatto malayaṃ agā.<BR>
Kathaṃ hi laddhaṃ kicchena rajjaṃ so deti 13 me iti<BR>
63<BR>
Evaṃ kho dallanāmaṃ so moggallānaṃ narissaraṃ<BR>
Māretvā chahi vassehi sampattabalavāhano<BR>
64 Athā'gantvā asiggāho anurādhapuraṃ varaṃ <BR>
Rājā hutvā pavattesi āṇācakkaṃ mahītale<BR>
---------<BR>
65<BR>
Sa silāmeghavaṇṇavho saṅghaṃ bodhiñca vandiya<BR>
Thūpattayañca sakkāsi mahāpāḷiñca vaḍḍhayī.<BR>
66<BR>
Pāyāsaṃ'dāsi saṅghassa sappiphāṇitasaṅkhataṃ,<BR>
Chātake atikicchamhi parissāvanameva ca.<BR>
67<BR>
Sabbadānena saṅgaṇhi kapaṇaddhivaṇibbake.<BR>
Pūvamūladhanaṃ vā'dā kumārānaṃ mahādayo.<BR>
68<BR>
Vihāre abhaye buddhaṃ pūjayittha silāmayaṃ.<BR>
Jiṇṇañca gehaṃ tassā'kā nānāratanacittītaṃ.<BR>
69<BR>
Kolavāpiñca datvāna ārakkhatthaṃ 14 jinassa so<BR>
Pūjā sabbopahārehi sabbakālaṃ pavattayī.<BR>
---------<BR>
70<BR>
Evaṃ tasmiṃ mahīpāle vasante puññabhājane<BR>
Nāyako sirināgavho jeṭṭhatissassa mātulo<BR>
71<BR>
Gantvāna paratīraṃ so ādāya damiḷe bahū<BR>
Āgantvā uttaraṃ desaṃ gaṇhituṃ tamupakkami.<BR>
72<BR>
Rājā pi sutvā taṃ gantvā yujjhitvā rājamittake<BR>
Gāme hantvāna taṃ, tena 15 damiḷe saddhimāgate<BR>
73<BR>
Hatasese gahetvāna katvā paribhavaṃ bahuṃ<BR>
Adāsi dāse katvāna vihāresu tahiṃ tahiṃ.<BR>
---------<BR>
-----------<BR>
13. [D.] Rajjaṃ dassati 14.[A.] Ārakkhaṃ taṃ 15.[E.S.] Hanitvāna tato<BR>
<BR>
[SL Page 253] [\x 253/]   ( <BR>
74<BR>
Evaṃ sampattavijaye puramāgamma bhumipe.<BR>
Sabbaṃ raṭṭhaṃ visodhetvā vasante akutobhaye<BR>
75<BR>
Bhikkhu bodhisanāmo'tha vihāre abhayuttare<BR>
Dussīle bahule disvā pabbajjāya navo pi 16 so<BR>
76<BR>
Rājānamupasaṃkamma dhammakammamayāvatha.<BR>
Rājā teneva kāresi dhammakammaṃ vihārake.<BR>
77<BR>
Dussīla nīhaṭā tena sabbe mantiya ekato<BR>
Raho taṃ mārayitvāna taṃ kammaṃ paṭibāhayuṃ.<BR>
78<BR>
Rājā sutvā tadā kuddho sabbe gaṇhiya ekato<BR>
Akā pokkharaṇīpāle chinnahatthe sabandhane.<BR>
79<BR>
Aññe tattha sataṃ bhikkhū jambudīpe khipāpayi.<BR>
Saranto tassa ussāhaṃ parisodhesi sāsanaṃ.<BR>
80<BR>
Bhikkhu theriyavāde so kātuṃ tehi uposathaṃ<BR>
Ārādhetvā paṭikkhitto pakuppitvā anādaro<BR>
81<BR>
Akkositvā ca bhāsitvā vācāhi pharusāhi so<BR>
Bhikkhū te akkhamāpetvā dakkhiṇaṃ desamajjhagā.<BR>
82<BR>
Tattha so mahatā phuṭṭho rogena mari sajjukaṃ.<BR>
Evaṃ navahi vassehi pariccaji mahītalaṃ.<BR>
---------<BR>
83<BR>
Tassa putto tato aggabodhinamo kumārako<BR>
Āsi rājā sirīsaṅghabodhināmena vissuto.<BR>
84<BR>
Kaṇiṭṭhaṃ bhātaraṃ māṇaṃ oparajje'bhisiñciya<BR>
Tassā'dā dakkhiṇaṃ desaṃ sayoggabalavāhanaṃ.<BR>
85<BR>
Rājā so pubbarājūnaṃ pavattaṃ na vināsiya<BR>
Raṭṭhaṃ dhammena pālesi; saṅghañca bahumānayī.<BR>
86<BR>
Jeṭṭhatisso'tha taṃ sabbaṃ suṇitvā malaye ṭhito<BR>
Ariṭṭhaṃ girimāgamma saṅgahesi mahājanaṃ.<BR>
87 Katvā hatthagate pubbadakkhiṇesu sa mānuse 17<BR>
Kamena puramāgantumārahittha mahābalo.<BR>
88<BR>
Dāṭhāsīvamamaccañca gahetuṃ pacchimaṃ disaṃ<BR>
Pesayitvā sayaṃ gāme vasittha siripiṭṭhike.<BR>
-----------<BR>
16. [A.] Navesi. 17. [A.E.] Dakkhiṇe susamānase.<BR>
<BR>
[SL Page 254] [\x 254/]   ( <BR>
89<BR>
Rājā nisamma taṃ sabbaṃ uparājaṃ visajjayī.<BR>
Sabalaṃ pacchimaṃ desaṃ so gantvā taṃ palāpayī.<BR>
90 Petakaṃ'ca kulāvamhi sakkā hantuntī dārakaṃ<BR>
Māyettiṃ āgataṃ rājā kumārāmaccamaggahī.<BR>
91<BR>
Jeṭṭhatissampi etaṃva gaṇhissāmiti cintiya<BR>
Thokene'va balenāgā nirāsaṅko'tivikkamo.<BR>
92<BR>
Jeṭṭhatissopi taṃ sutvā sannaddhabalavāhano<BR>
Sāgaro bhinnavelova rājasenaṃ samotthari.<BR>
93<BR>
Rājasenā pabhijjittha rājā āruyha kuñjaraṃ<BR>
Eko aññātavesena palāyitvā khaṇena so,<BR>
94<BR>
Chaṭṭhe māsamhi rajjamhā, nāvamaruyha sajjukaṃ<BR>
Jambudīpamagā hitvā dhanaṃ desañca ñātake.<BR>
---------<BR>
95<BR>
Jeṭṭhatisso tato hutvā pure rājā yathāpure<BR>
Sabbaṃ kiccaṃ pavattesi paripālesi sāsanaṃ.<BR>
96<BR>
Mahādāragiriṃ so'dā vihāre abhayuttare<BR>
Mahāvihārassā'dāsi mahāmettavhabodhikaṃ.<BR>
97<BR>
Goṇḍigāmañca pādāsi rājā jetavanassa so<BR>
Mātulaṅgaṇakañceva gāmañvodumbaraṅgaṇaṃ 18<BR>
98<BR>
Mahānagassa pādāsi padhānagharakassa so<BR>
Kassapassa girissā pi āhāraṃ ambilāpikaṃ. 19<BR>
99<BR>
Gāmaṃ kakkhalaviṭṭhiñca adā veḷuvanassa so.<BR>
Gaṅgāmātivihārassa kehetaṃ gāmakaṃ adā.<BR>
100<BR>
Antarāgaṅgasavhassa cullamātikagāmakaṃ,<BR>
Mayettikassapāvāse sahannanagaraṃ 20 adā.<BR>
101<BR>
Kāḷavāpivihārassa udavhaṃ 21 gāmamādisi<BR>
Ete caññe ca so bhogagāmehi paripurayī.<BR>
102<BR>
Jinṇaṃ satasahassehi tīhi so paṭisaṅkhari.<BR>
Bhikkhūnaṃ dīpavāsīnaṃ ticīvaramadāsi ca.<BR>
---------<BR>
-----------<BR>
18. [A.] Gamaṃ ca dumbaraṅganaṃ 19. [D.] Ambilārikaṃ 20.[S.]Sahantanagaraṃ.<BR>
21. [E.S.] Ladavhaṃ<BR>
[SL Page 255] [\x 255/]   ( <BR>
103<BR>
Jambudīpagatassā'suṃ rañño sedariyā narā<BR>
Tattha tattha nilīna te desaṃ hantumupakkamuṃ.<BR>
104<BR>
Sutvā taṃ jeṭṭhatisso'tha kāḷavāpiṃ upecca so<BR>
Yujjhanto tehi tattheva vasaṃ'kāsi savāhano.<BR>
105<BR>
Paratīraṃ gato rājā gahetvā dāmiḷaṃ balaṃ<BR>
Kāḷavāpimupāgamma kātuṃ yuddhamupakkami.<BR>
106<BR>
Jeṭṭhatissopi sannaddhabalakāyo dhatāyudho<BR>
Jambudīpaṃ gamāpetvā 22 amaccaṃ daṭhasīvakaṃ<BR>
107<BR>
Vammitaṃ gajamāruyha yujjhanto attano balaṃ<BR>
Ohīyamānaṃ disvāna āruḷhaṃ attanā saha<BR>
108<BR>
Mahāmaccamavocedaṃ sandesaṃ me mahesiyā<BR>
Ārocehi; yathākāmaṃ pacchā tava 23 karissasi<BR>
---------<BR>
109<BR>
"Pabbajitva mahādevī sajjhāyitva ca āgamaṃ<BR>
Abhidhammaṃ kathetvāna pattiṃ dehī" ti rājino.<BR>
110<BR>
Iccetaṃ sāsanaṃ datvā damiḷe āgatāgate<BR>
Yāva yuddhaṃ nihantvāna āyumhi khayamāgate 24<BR>
111<BR>
Veḷuppadamiḷaṃ nāma dasva yujjhitumāgataṃ<BR>
Tambulatthaviyaṃ 25 hatthe rakkhanto chūrikaṃ tadā<BR>
112<BR>
Tato nikkaraṇiṃ sammā gahetvā sīsamattano<BR>
Chetvā hatthimhi appetvā jūrikaṃ kosiyaṃ khipi.<BR>
113<BR>
Ugghosayi mahāsenā mahāvacco'pi so tadā<BR>
Gantvābhiyogaṃ vatvāna 26 sīsacchedamhi rājino<BR>
114<BR>
Satdesaṃ deviya vatvā tāya pabbajja sāsane<BR>
Samāpite'bhidhammamhi saddhimaṭṭhakathāya hi<BR>
115<BR>
Dhammāsanā samoruyha nisīdiya mahītale<BR>
"Ehi rañño matākāraṃ dassehī"ti niyojito<BR>
116<BR>
Nisajja purato tassā chinditvā sīsamattano<BR>
Khipitvā jūrikaṃ āha "evaṃ devo mato" iti.<BR>
117<BR>
Sā taṃ disvātisokena phāletvā hadayaṃ matā.<BR>
Evaṃ pañcahi māsehi rājā so tidivaṃ gato.<BR>
-----------<BR>
22. [E.S.D.] Palāpetvā 23. [A.] Tvampi [S.] Na ca 24.[A.]Khayamāgato<BR>
25. [D.] Taṇḍulacchaviyaṃ 26. [E.] Katvāna<BR>
<BR>
[SL Page 256] [\x 256/]   ( <BR>
118<BR>
Evaṃ vijitasaṅgāmo sattavo abhivaddiya<BR>
Rajjaṃ pākatikaṃ katvā viharanto pure vare<BR>
119<BR>
Uparājassa nāmena kāritassa pana'ttanā 27<BR>
Mahallarājasavahassa padhānagharakassa so<BR>
120<BR>
Adā gāmadvayaṃ rājā haṅkāraṃ sāmugāmakaṃ<BR>
Kehellarājabhāgañca sabbepi paricārake.<BR>
121<BR>
Tathā jetavanassā'dā mahāmaṇikagāmakaṃ.<BR>
Mayettikassa pā'vāsaṃ sālagāmena pūjayī<BR>
122<BR>
Ambillapadaraṃ vā'dā cetiyassa girissa so<BR>
Puḷatthinagare'kāsi mahāpānādidīpakaṃ.<BR>
---------<BR>
123<BR>
Amaccā tassa māresuṃ māṇavhaṃ yuvarājakaṃ.<BR>
Antopure'parajjhitvā datvāpi samamettikaṃ.<BR>
124<BR>
Tato kassapanāmaṃ so kaṇiṭṭhaṃ sakabhātaraṃ<BR>
Phalento santatiṃ rājā oparajjebhisevayī.<BR>
125<BR>
Māṇassa maraṇaṃ sutvā gahetvā damiḷe lahuṃ<BR>
Dāṭhāsīvo samagañchi gāmaṃ tintiṇinamakaṃ<BR>
126<BR>
Tassāgamanamaññāya nikkhamitvā savāhano<BR>
Yujjhanto dvadase vasse jambudīpaṃ palātavā.<BR>
127<BR>
Pahāya sabbaṃ gacchanto saññāṇatthāya attano<BR>
Ekāvaliṃ gahetvā va ekākī so hi 28 nikkhami<BR>
128<BR>
Ekāvaliṃ vinā ce va 28 rājā hutvā yathāvidhiṃ<BR>
Ahū dāṭhopatisso'ti vissuto dharaṇītale.<BR>
129<BR>
Itaro laddhaokāso rajjamaggahi yujjhiya,<BR>
Aññamaññaṃ palāpesuṃ evaṃ te antarantarā.<BR>
130<BR>
Evaṃ ubhinnaṃ rājūnaṃ saṅgāmenā'bhipīḷito<BR>
Loko upadduto sabbo vibhīnadhanadhaññavā.<BR>
131<BR>
Dāṭhopatisso nāsesi sabbaṃ pubbakarājunaṃ<BR>
Gaṇhi tīsu nikāyesu sāraṃ dhātugharesu ca<BR>
132<BR>
Suvaṇṇapaṭimāyo so suvaṇṇaṃ gaṇhi bhindiya;<BR>
Soṇṇamālādikaṃ sabbaṃ pūjābhṇaḍaṃ nirākari.<BR>
-----------<BR>
27.[E.S.D.] Kārite pana attanā 28. [E.A.@]Sāva 29.[D.@]Ca'sa<BR>
<BR>
[SL Page 257] [\x 257/]   ( <BR>
133<BR>
Thūpārāme tathā gaṇhi sovaṇṇaṃ thūpikaṃ ghare<BR>
Mahaggharatanākiṇṇaṃ chattaṃ hindittha cetiye.<BR>
134<BR>
Mahāpāḷimhi nāvāyo damiḷānaṃ sa dāpayī<BR>
Rājagehāni jhāpesuṃ saddhiṃ dhātugharena te.<BR>
135<BR>
Pacchā vippaṭisārī so desetuṃ pāpamattano<BR>
Kāresi saha bhogena sākavaththuvihārakaṃ. ---------<BR>
136<BR>
Bhāgineyyā'pi ratanadāṭho iti jane suto<BR>
Mahādipādo hutvāna sabhogo tamupaṭṭhahi.<BR>
137<BR>
Aggabodhimhi sampatte rajjaṃ yuddhabalena ca<BR>
Kassapo yuvarājā so senaṃ rakkhitumattano<BR>
138<BR>
Duppañño sahasā hetvā thūpārāmamhi cetiyaṃ<BR>
Devānaṃ piyatissena khuddarājena ceva hi<BR>
139<BR>
Pubbakehi ca rājūhi pūjitaṃ dhanasārakaṃ<BR>
Aggahesi dunītīhi papakehi purakkhato.<BR>
140<BR>
Dakkhiṇassa vihārassa cetiyaṃ parihindiya<BR>
Aggahesi dhanaṃ sāraṃ evamaññepi bhindayī<BR>
141<BR>
Evaṃ karontaṃ taṃ rājā dunnītikapurakkhataṃ<BR>
Nāsakkhi kira vāretuṃ; aho pāpā'nivāriyā.<BR>
142<BR>
Taṃ vāretumasakkonto thūpārāmamhi cetiyaṃ<BR>
Bhinnaṃ tena sa kāresi sahassena samaṅgalaṃ.<BR>
143<BR>
Tadā dāṭhopatissena aggabodhinarissaro<BR>
Jito rohaṇamevāgā sajjetuṃ balavāhanaṃ.<BR>
144<BR>
Tatraṭṭhito soḷasame vasse vyādhihato 30 mato<BR>
---------<BR>
Tadā tassa kaṇiṭṭho so yuvarājāpi kassapo<BR>
145<BR>
Dāṭhopatissarājānaṃ jambudīpaṃ palāpiya<BR>
Ekarajjamakā desaṃ makuṭantu na dhārayī.<BR>
146<BR>
Sādhūnaṃ saṅgamene'sa hutvā vippaṭisārako<BR>
Nasaṃ pāpassa kammassa karissāmīti cintiya<BR>
147<BR>
Puppharāme phalārāme vāpiyo'pi ca kārayī,<BR>
Mahācetittayañcā pi mahāpūjāhi sakkari.<BR>
-----------<BR>
30. [E.S.] Vyādhigato<BR>
<BR>
[SL Page 258] [\x 258/]   ( <BR>
148<BR>
Thūpārāmañca pūjetvā ekaṃ gāmañca tassa'dā.<BR>
Sabbāgamiyabhikkhūhi 31 dhammaṃ desapayittha ca.<BR>
149<BR>
Katvā maricavaṭṭimahi pāsādaṃ sutthiraṃ tahiṃ<BR>
Vāsayittha mahātheraṃ nāgasālanivāsinaṃ.<BR>
150<BR>
Tatraṭṭhaṃ tamupaṭṭhāya paccayehi catuhi'pi<BR>
Abhidhammaṃ kathāpesi saddhimaṭṭhakathāya so.<BR>
151<BR>
Nāgasālakamāvāsaṃ katvā tasse'ca'dāsi so.<BR>
Mahaniṭṭhilagāmañca 32 paccayatthāya tassa'dā ---------<BR>
152<BR>
Atha dāṭhopatisso so jambudīpā idhāgato<BR>
Mahantaṃ balamādāya karonto tena āhavaṃ<BR>
153<BR>
Kassapena susannaddhavāhanena hato mari.<BR>
Dvādasāsuṃ kiretassa rājabhūtassa hāyanā.<BR>
154<BR>
Tassa dāṭhopatissassa bhāgineyyo sanāmako 33<BR>
Jambudīpaṃ palāyittha bhīto tamhā mahāraṇe.<BR>
155<BR>
Evaṃ aniccā vata sabbabhogā <BR>
Sudullabhā ceva khaṇeva sobhā;<BR>
Tasmā hi etesu ratiṃ vihāya<BR>
Bhaveyya dhammābhimukho hitesī.<BR>
<BR>
Iti sujanappasādasaṃvegatthāya kate mahāvaṃse<BR>
Jarājako nāma dvicattāḷīsatimo<BR>
Paricchedo.<BR>
---------<BR>
<BR>
Tecattāḷīsatimo paricchedo<BR>
1<BR>
Tato vijitasaṅgāmo kassapo pūritāsayo<BR>
Mahāpāḷimhi saṅghassa samiddhaṃ bhojanaṃ akā.<BR>
2<BR>
Nāgasālānivāsiṃ so mahādhammakathiṃ yatiṃ<BR>
Mahāpūjāya pūjetvā saddhammaṃ tena vācayī.<BR>
3<BR>
Vasantaṃ bhātu āvāse samuddissa likhāpayī<BR>
Kaṭakandaravāsiṃ 1 so pāḷiṃ sabbaṃ sasaṅgahaṃ.<BR>
-----------<BR>
31. [A.E.] Sabbāgāmiya- 32. [E.D.S.] Mahāniṭhilagāmaṃ ca <BR>
33. [E.D.S.] Bhatthadaṭṭhasanāmako 1. [A.E.] Kaṭandhakāravāsiṃ<BR>
<BR>
[SL Page 259] [\x 259/]   ( <BR>
4<BR>
Jiṇṇaṃ saṅkhari kammañca navaṃ kāresi cetiye.<BR>
Saṅghabhogamanekañca tattha tattha pavattayī. <BR>
5<BR>
Nānāmaṇisamujjetaṃ'kāsi cūḷāmaṇittayaṃ.<BR>
Sataṃ paṇḍupalāsānaṃ vatthadānena tappayi.<BR>
6<BR>
Tassāsuṃ bahavo puttā jeṭṭho tesañca māṇako.<BR>
Sabbe te na vayappattā bālā vigatabuddhino;<BR>
7<BR>
Tato so vyādhinā phuṭṭhā atekicchena kenaci<BR>
"Puttā me balakā sabbe ne'te rajjakkhamā" iti<BR>
8<BR>
Vasantaṃ rohaṇe dese bhāgineyyaṃ mahāmatiṃ<BR>
Āhūya sabbaṃ pādāsi rajjaṃ puttehi attano.<BR>
9<BR>
Gandhamalādīpūjāhi pūjayitvāna cetiye<BR>
Bhikkhusaṃghaṃ khamāpesi datvāna catupaccayaṃ.<BR>
10<BR>
Evaṃ dhammaṃ caritvana mattāmaccajanesu 2 ca,<BR>
Gato navahi vassehi yathākammaṃ narādhipo.<BR>
11<BR>
Katvā kattabbakiccaṃ so mātulassa sagāravo<BR>
Saṅgaṇhanto janaṃ māṇo damiḷe nīharāpayi.<BR>
12<BR>
Ekato damiḷā hutvā nibbāsema imaṃ iti<BR>
Tasmiṃ ṭhite bahiddhā va aggahesuṃ puraṃ sayaṃ.<BR>
13<BR>
Hatthadāṭhassa pesesi jambudīpagatassa te<BR>
Āgantuṃ tava kalo'ti sāsanaṃ rajjagāhaṇe.<BR>
14<BR>
Māṇo'pi sīghaṃ pesesi sāsanaṃ pitu rohaṇaṃ<BR>
Pitā sutvāna taṃ āgā na cireneva rohaṇā.<BR>
15<BR>
Ubho te mantayitvāna akaṃsu sandhilesakaṃ<BR>
Damiḷehi; tato jātā sabbe te samavuttino.<BR>
16<BR>
Tato so pitaraṃ rajje abhisiñcittha māṇako.<BR>
So'bhisitto nikāyānaṃ sahassānaṃ tayaṃ adā.<BR>
17<BR>
Saṅghaṃ raṭṭhaṃ ca saṅgayha sabbaṃ rājakulaṭṭhitaṃ<BR>
Bhaṇḍaṃ pesesi sattūhi rakkhaṇatthāya rohaṇaṃ<BR>
18<BR>
Hatthadāṭho pi sutvāna damiḷānaṃ tu sāsanaṃ<BR>
Khaṇenā'gā imaṃ dīpaṃ gahetvā dāmiḷaṃ balaṃ.<BR>
-----------<BR>
2. [S.] Mittāmaccagaṇesu<BR>
<BR>
[SL Page 260] [\x 260/]   ( <BR>
19<BR>
Tadā te damiḷā sabbe paribhūtā idhaṭṭhitā<BR>
Āyantameva taṃ gantvā parivāresumañjase<BR>
20<BR>
Māṇo pi sutvā taṃ sabbaṃ nāyaṃ kāloti yujjhituṃ<BR>
Pesetvā piturājānaṃ saddhiṃ sārena rohaṇaṃ<BR>
21<BR>
Pubbadesaṃ sayaṃ gantvā saṅgaṇhanto janaṃ vasī.<BR>
Laddhā damiḷapakkhaṃ so gahetvā'rājakaṃ puraṃ.<BR>
22<BR>
Dāṭhopatisso rājāti nāmaṃ sāvesi attano.<BR>
Mātulaṃ viya taṃ loko tena nāmena vohari.<BR>
23<BR>
Pitucchāputtamānetvā aggabodhisanāmakaṃ<BR>
 hapetvā yuvarājatte desañcā'dāsi dakkhiṇaṃ.<BR>
24<BR>
 hānantarañca pādāsi nissitānaṃ yathārahaṃ.<BR>
Sāsanassa ca lokassa sabbaṃ kattabbamācari.<BR>
25<BR>
Mahāpāḷimhi dāpesi savatthaṃ dadhibhattakaṃ,<BR>
Khīraṃ pāyāsakañceva; dhammaṃ suṇi uposathi.<BR>
26<BR>
Kāretvā sabbapūjāyo desāpetvāna desanaṃ<BR>
Evamādīhi puññehi attānaṃ'kāsi bhaddakaṃ.<BR>
27<BR>
Kassapassa vihārassa datvā senavhagāmakaṃ.3<BR>
Mahāgallañca pādāsi padhānagharakassa so.<BR>
28<BR>
Pariveṇassa morassa adāsi kasagāmakaṃ.<BR>
Thūpārāmassa puṇṇeḷiṃ datvā sakkāsi cetiyaṃ.<BR>
29<BR>
Kappūrapariveṇaṃ so kāresi abhayuttare.<BR>
Vihāraṃ tiputhullavhaṃ katvā tasseva dāpayī.<BR>
30<BR>
Tasmiṃ karonto vāresuṃ sīmayanto'ti bhikkhavo<BR>
Theriyā; te'tibāhetvā balā tattheva 4 kārayī.<BR>
31<BR>
Atha te theriyā bhikkhū dummaññu 5 tattha rājini<BR>
Assaddhaṃ taṃ viditvāna pattatikkujjanaṃ karuṃ.<BR>
32<BR>
Vuttaṃ hi muninā tena "assaddho yo upāsako<BR>
Alābhāya ca bhikkhūnaṃ ceteta'kkosatī ca te<BR>
33<BR>
Pattanikkujjanaṃ tassa kattabba"nti tato hi te<BR>
Tassa taṃ kammamakaruṃ; loko maññittha aññathā.<BR>
-----------<BR>
3.[E.] Senāmagāmakaṃ 4. [E.] Balenatthaṃ ca kārayi 5. Dhammaññu (?)<BR>
<BR>
[SL Page 261] [\x 261/]   ( <BR>
34<BR>
"Ādāyukkujjitaṃ pattaṃ caranto bhikkhu bhikkhakaṃ<BR>
Nikkujjeyya gharadvāre tassā"ta kathikaṃ karuṃ.<BR>
35<BR>
Tasmiṃ so samaye phuṭṭho vyādhinā mahatā mari.<BR>
Vassamhi navame rājā sampatto jivitakkhayaṃ. 6<BR>
36<BR>
Dappulo pi tato rājā gato rohaṇakaṃ sakaṃ<BR>
Vāsaṃ kappesi tattheva karonto puññasañcayaṃ.<BR>
---------<BR>
37<BR>
Ito paṭṭhāya vakkhāma tassa vaṃsamanākulaṃ;<BR>
Vuccamānamhi ettheva tasmiṃ hoti asaṅkaro. 38<BR>
Jāto okkākavaṃsamhi mahatisso ti vissuto<BR>
Āsi eko mahāpuñño samākiṇṇaguṇākaro,<BR>
39<BR>
Tasse'kā bhariyā āsi saṅghasīvā'ti vissutā<BR>
Dhaññapuññaguṇūpetā dhītā rohaṇasāmino.<BR>
40<BR>
Tassā puttā tayo āsuṃ, paṭhamo aggabodhiko,<BR>
Dutiyo dappulo nāma, tatiyo maṇiakkhiko.<BR>
41<BR>
Ekā va dhītā tassāsi, rājānamagamā ca sā.<BR>
Jeṭṭho rohaṇanāmassa desassā'si sayaṃvasī. 42<BR>
Mahāpāḷiṃ sa kāresi mahāgāme mahādhano;<BR>
Dāṭhaggabodhināmañca pariveṇaṃ tahiṃva so.<BR>
43<BR>
Kāṇagāmamhi kāṇānaṃ gilānānañca sālake;<BR>
Vihāre paṭimavheva mahantaṃ paṭimāgharaṃ<BR>
44<BR>
Patiṭṭhapesi katvāna buddhaṃ tattha silāmayaṃ<BR>
Mahantanamaṃ 7 sappañño iddhīhi viya nimmitaṃ.<BR>
45<BR>
Sālavaṇañca kāresi vihāraṃ attanāmakaṃ,<BR>
Pariveṇaviharañca tathā kājaragamakaṃ.<BR>
46<BR>
Navakammāni kāretvā dhammasālavihārake<BR>
Sayaṃ vaccakuṭī esa tattha sodhesi buddhimā.<BR>
47<BR>
Ucciṭṭhaṃ bhikkhusaṅghassa bhojanaṃ paribhuñjiya.<BR>
Maṇḍagamaṃ ca 8 saṅghassa gāmaṃ'dāsi pasādavā.<BR>
---------<BR>
48<BR>
Puññāne'tāni caññāni katvā tasmiṃ divaṃgate<BR>
Āsi tassā'nujo tattha samidappulanāmako;<BR>
-----------<BR>
6.[E.D.S.] Sampatte jīvitakkhaye 7.[A.] Mahantaṃ nāma<BR>
8.[A.] Maṇḍa gāmaṃ [S.] Maccagāmaṃ<BR>
<BR>
[SL Page 262] [\x 262/]   ( <BR>
49<BR>
Isseraṃ tattha vattesi sampamaddiya sattavo;<BR>
Mahādānaṃ pavattesi nissaṅkaṃ rohaṇaṃ akā.<BR>
50<BR>
Tassa tuṭṭhe jano āha "mahāsāmīti esa no"<BR>
Tato paṭṭhāya taṃ loko mahāsāmīti vohari.<BR>
51<BR>
Sutvāna taṃ silādāṭho narindo sakadhītaraṃ<BR>
Tassa pādāsi santuṭṭho guṇehi bahukehi ca.<BR>
52<BR>
Yuvarājattamassādā rajjayoggoti 9 mānituṃ.<BR>
Māṇavammādayo tassa puttā āsuṃ mahāyasā.<BR>
---------<BR>
53<BR>
Pāsāṇadīpavāsissa mahātherassa santike dhammaṃ sutvā pasīditvā tasmiṃ taṃ<BR>
bahumānituṃ 54<BR>
Vihāraṃ rohaṇe katvā tassa pādāsi so'pi taṃ<BR>
Cātuddisiyasaṅghassa paribhogāya vissaji.<BR>
55<BR>
Ambamāḷavihārādi - vihāre kārayī bahū.<BR>
Khadirālivihārañca katvā devamapūjayī.<BR>
56<BR>
Pāsādamanurārāmaṃ, muttolambaṃ sujiṇṇakaṃ, sirivaḍḍhaṃca pāsādaṃ tathā takkambilaṃ<BR>
paraṃ.<BR>
57<BR>
Sodhetvā bhikkhavo tattha dvattiṃsa parivāsayī 13<BR>
Sabbapaccayadānena santappetvā mahāmatī.<BR>
58<BR>
Adā kevaṭṭagambhīraṃ 11 gāmaṃ nāgavihārake;<BR>
Tathā rājavihārassa gonnagāmaṃ samādisi.<BR>
59<BR>
Adā tissavihārassa tathā kantikapabbataṃ. 12<BR>
Cittalapabbatassā'dā gāmaṃ so gonnaviṭṭhikaṃ.<BR>
60<BR>
Datvāriyākarassesa gāmaṃ somālavatthukaṃ 13<BR>
Akāsi paṭimāgehaṃ tattheva sumanoharaṃ.<BR>
61<BR>
Tatraṭṭhassa jinassā'ka uṇṇalomaṃ mahagghiyaṃ<BR>
Hemapaṭṭañca kāresi sabbaṃ pūjāvidhiṃ sa'kā.<BR>
62<BR>
Cetiye parijiṇṇe se sudhākammena rañjayī;<BR>
Tipañcahatthaṃ kāresi metteyyaṃ sugataṃ paraṃ.<BR>
-----------<BR>
9.[A.] Rājayoggo 10. [A.] Parivārayī 11.[D.] Kevaddhigamhīraṃ<BR>
12.[E.] Kattikapabbataṃ 13.[E.] So mālavatthukaṃ<BR>
<BR>
[SL Page 263] [\x 263/]   ( <BR>
63<BR>
Evamādīnī puññāni appameyyāni so vibhu<BR>
Akāsi ca sayaṃ sādhu; parivārehi kārayi.<BR>
64<BR>
Parivārā ca tassāsuṃ 14 bahū puññakarā narā;<BR>
Vihārā nekakā āsuṃ katā tehi sapaccayā.<BR>
65<BR>
Kadāci maggaṃ gacchaṃ so araññamhi agāmake<BR>
Senaṃ saṃvidahitvāna vāsaṃ kappesi rattiyaṃ.<BR>
66<BR>
Sunahātavilitto se subhutto sayane sukhe<BR>
Nipanto sughare ramme niddāyitumuppakami.<BR>
67 Alabhanto tadā niddaṃ kinnukho iti kāraṇaṃ<BR>
Pavattiṃ upadhārento divase sabbamattano<BR>
68<BR>
Adisvā kāraṇaṃ anto avassaṃ bahi hessati<BR>
Iti cintiya yojesi manusse taṃ gavesituṃ.<BR>
69<BR>
Evamāha ca "nissaṅkaṃ ayyakā mama rattiyaṃ<BR>
Tementā rukkhamūlasmiṃ ṭhitā ānetha te"iti.<BR>
70<BR>
Tepi gantvā gavesanta dīpahatthā mahājanā<BR>
Mahāgāmā'gate bhikkhu rukkhamūlagate tadā<BR>
71<BR>
Te gantvā sāsanaṃ rañño ārocesuṃ; padhāvi so;<BR>
Disvā ca bhikkhu santuṭṭho netvā vāsagharaṃ sakaṃ<BR>
72<BR>
Niccadānāya bhikkhūnaṃ ṭhapite rattacīvare<BR>
Tesaṃ datvāna tintāni cīvarāni samādiya<BR>
73<BR>
Sukkhāpiya ca katvana pādadhovanakādikaṃ<BR>
Nisīdāpiya te sabbe sayane sādhu santhate<BR>
<BR>
74<BR>
Bhesajjaṃ paṭiyādetva sayamevo'panāmiya<BR>
Paccūse'pi ca katvāna kattabbaṃ bhojanādikaṃ<BR>
75<BR>
Datvā kappiyakāre'tha vissajjesi yathāruciṃ.<BR>
Evaṃ puññaratasse'va tassā'si divasaṃ 15 gataṃ.<BR>
---------<BR>
76<BR>
Evaṃ puññapare tasmiṃ vasamāne naruttame<BR>
Raṭṭhaṃ janapadaṃ sabbaṃ yojetvā puññakammasu<BR>
77<BR>
Māṇo pācīnadesamhi vasanto balasaṅgahaṃ<BR>
Katvāna pituno senaṃ dhanaṃ cevāharāpiya<BR>
-----------<BR>
14.[E.] Parivāramanussā'suṃ 15. [E.S.] Tassādidivasaṃ<BR>
<BR>
[SL Page 264] [\x 264/]   ( <BR>
78<BR>
Kātuṃ saṅgāmamagañchi tipūcullasagāmikaṃ. 16<BR>
Dāṭhopatisso taṃ sutvā tambalaṃ'gā mahābalo.<BR>
79<BR>
Tatthā'kaṃsu mahāyuddhaṃ aññamaññaṃ samāgatā<BR>
Yodhā daṭhopatissassa māṇaṃ saṅgaṃca marayuṃ. 17<BR>
80<BR>
Taṃ sutva dappulo sopi sekasallahato marī<BR>
Sattāhamanurādhamhi vasaṃ rajjamakārayī;<BR>
81<BR>
Rohaṇe tīṇi vassāni esa rajjamakārayi.<BR>
Tasmā tassa kathā āsi rohaṇamhi idhāpi ca.<BR>
82<BR>
Evaṃ pare māriya āhavamhi 18<BR>
Kicchena laddhāva narena 19 bhogā<BR>
Āsuṃ khaṇe vijjulatopasobhā,<BR>
Ko buddhimā tesu ratiṃ kareyya.<BR>
<BR>
Iti sujanappasādasaṃvegatthāya kate mahāvaṃse<BR>
Caturājako nāma tecattāḷīsatimo<BR>
Paricchedo <BR>
Catucattāḷīsatimo paricchedo<BR>
<BR>
1<BR>
Accaye hatthadāṭhassa aggabodhikumārako<BR>
Kaṇiṭṭho rājine āsi sirisaṅghādibodhiko.<BR>
2<BR>
Dhammarājā ayaṃ āsi sammādassanasaññuto;<BR>
Tasmā so puññakammāni appameyyāni vattayī.<BR>
3<BR>
Nikāyattayavāsīnaṃ bhattaggamavalokayī 1<BR>
Mahapāḷiñca vaḍḍhesi māghātañceva kārayī<BR>
4<BR>
 hānantarañca dapesi yathārahamanālayo.<BR>
Sippagottādiyoggehi saṃgahehi ca saṃgahī. 5<BR>
Yattha katthaci disvāpi bhikkhavo so mahāmati<BR>
Sakkatvā te bhaṇāpesi parittaṃ sāsanogadhaṃ.<BR>
6<BR>
Theraṃ so upasaṅkamma nāgasālanivāsitaṃ<BR>
Dāṭhāsīvaṃ mahapaññaṃ sīlavantaṃ bahussutaṃ<BR>
7<BR>
Sakkacca naṃ tato sutvā sammasambuddhasāsanaṃ<BR>
Dhamme'tīva pasīditvā sabbasantikaro iti<BR>
-----------<BR>
15. [E.D.S.] Tīsu cullasagāmakaṃ 17. [E.] Māṇaṃ saggaṃ samāpayuṃ<BR>
18. [E.] Āgatamhi 19. [A.] Laddhāna karena 1. Mavalokiya (?)<BR>
<BR>
[SL Page 265 8 [\x 65/]    )<BR>
Sutvā theriyavādānaṃ pubbañātīnamattano<BR>
Pāpānaṃ duḍhacittānaṃ apakāre kate bahū<BR>
9<BR>
Vihāre pariveṇe ca jiṇṇe pākatike akā;<BR>
Bhogagāme ca dapesi tattha tattha bahūdaye 2<BR>
10<BR>
Vicchinnapaccaye 3 cākā tadātyaṃkurite 4 viya<BR>
Dāsakepi ca 5 saṅghassa yathāṭhāne ṭhapāpayī.<BR>
11<BR>
Padhānagharametassa therassā'kā sanāmakaṃ.<BR>
Paṭiggahetvā taṃ so'pi saṅghassā'dā mahāmatī.<BR>
12<BR>
Bhogagāme ca tassā'dā bharattālaṃ kihimbilaṃ<BR>
Katakañca tulādhāraṃ andhanārakameva ca,<BR>
13<BR>
Andhakāraṃ antureḷiṃ bālavaṃ dvāranāyakaṃ<BR>
Mahānikkaḍḍhikañceva peḷahālaṃ tathāparaṃ<BR>
14<BR>
Ete aññe ca so datvā bhogagāme narissaro<BR>
Dāsi āramike ceva ttano kira ñātake.<BR>
15<BR>
Tathā dvinnaṃ nikāyānaṃ vihāre mandapaccaye<BR>
Disvā vāpi ca sutvā vā bhogagāme bahū adā.<BR>
16<BR>
Bahunā kinnu vuttena nikāyesu'pi tīsu'pi<BR>
Adā gamasahassaṃ so bahuppādaṃ nirākulaṃ.<BR>
17 Anussaranto so tiṇṇaṃ ratanānaṃ guṇe vare<BR>
Ekāvaliṃ gahetvāna akkhamalamakā kira.<BR>
18<BR>
Evaṃ sabbappayogehi so'hu dhammaparāyaṇo;<BR>
Sabbe tamanusikkhantā'hesuṃ dhammakarā narā.<BR>
---------<BR>
19<BR>
Damiḷo potthakuṭṭhavho tassa kammakaro tadā<BR>
Māṭambiyavhaṃ kāresi padhānagharamabbhutaṃ.<BR>
20<BR>
Būkakalle ambavāpiṃ, tantavāyikacāṭikaṃ,<BR>
Gāmaṃ niṭṭhilaveṭṭhiñca tassā'dā so sadāsakaṃ.<BR>
21<BR>
Kappūrapariveṇe ca kurundapillake tathā<BR>
Mahārājaghare ceva pāsāde so'va kārayi.<BR>
-----------<BR>
2.[A.] Bahudāye 3. Vicchante paccaye (sabbaisu) 4.[E.] Tadā aṃkurite<BR>
5. Dayake [A.] Pāṭhabheda)<BR>
<BR>
[SL Page 266] [\x 266/]   ( <BR>
22<BR>
Aññatthā'dā tayo gāme vihāresu mahādhano.<BR>
Potthasātavhayo pañño vihāre jetanāmake<BR>
23<BR>
Senāpati rājanāmaṃ pariveṇaṃ samāpayī.<BR>
Mahakande ca damiḷo pariveṇaṃ sanāmakaṃ;<BR>
24<BR>
Cullapatthaṃ tathā eko; sehālauparājakaṃ<BR>
Uparājā sa kāresi saṅghatisaso'pi rājino.<BR>
25<BR>
Aññe subahavo'kaṃsu vihāre evamādike<BR>
Tassa rañño'nuvattantā; evaṃdhammī hi pāṇino.<BR>
26<BR>
Pāpaṃ vā pi hi puññaṃ vā padhāno yaṃ karoti yo<BR>
Loko taṃ taṃ karote'va; taṃ vijāneyya paṇḍito.<BR>
27<BR>
Jeṭṭhanāmā mahāpuññā mahesī tassa rājino<BR>
Jeṭṭhārāmañca 6 kāresi bhikkhunīnamupassayaṃ.<BR>
28<BR>
Tassā'dāsi ca dve gāme pattapāsāṇabhumiyaṃ<BR>
Tambuddhaṃ bhelagāmañca 7 ārāmikasanaṃ tathā.<BR>
29<BR>
Akā malayarājāpi dhātugehaṃ mahārahaṃ<BR>
Maṇḍalagirivihāramhi cetiyassa mahādhano.<BR>
30<BR>
Lohapāsādake so'va chādesi majjhakūṭakaṃ.<BR>
Bodhitissaviharañca bodhitisso mahayaso<BR>
31<BR>
Dīpe maṇḍalikā sabbe tattha tattha yathābalaṃ<BR>
Vihāre pariveṇe ca kārayiṃsu anappake.<BR>
32<BR>
Tassa kālo narindassa puññakammamayo iva;<BR>
Ativitthārabhītena sabbaso na vicāritaṃ.<BR>
33<BR>
Pubbako pi kathāmaggo ākulo viya bhāti me.<BR>
Yathāpadhānaṃ kathitaṃ hetūnaṃ upalakkhaṇaṃ<BR>
34<BR>
Athāparena kālena puḷatthinagaraṃ gato<BR>
Vāsaṃ tattheva kappesi karonto puññasañcayaṃ.<BR>
35<BR>
Atekicchiyarogena samphuṭṭho kālamattano<BR>
Maraṇassa viditvāna samahūya mahājanaṃ<BR>
36<BR>
Ovaditvāna dhammena maraṇaṃ so upāgami.<BR>
Mahājano mate tasmiṃ bāḷhasoko parodiya<BR>
37<BR>
Katvā āḷāhaṇe tassa kiccaṃ sabbamasesato<BR>
Tassaḷāhaṇabhasmampi katvā bhesajjamattano<BR>
-----------<BR>
6.[D.] Jeṭṭhanamaṃ ca 7.[E.] Taṃ buddhahelagāmaṃca (tambutt[X]gña[X]gama,<BR>
Bèlagama iti tesaṃ sīhaḷanamānīti vaññāmi)<BR>
<BR>
[SL Page 267] [\x 267/]   ( <BR>
38<BR>
Rājabhaṇḍañca taṃ sabbaṃ sabbañca balavāhanaṃ<BR>
Sammā ādāya gopetvā nagaraṃ samupāgami. 39<BR>
Evaṃ soḷasame vasse rājā āsi divaṃgato<BR>
Petthakuṭṭho'pi damiḷo rajjaṃ tassa vicārayī.<BR>
40<BR>
Uparājaṃ gahetvāna daṭhāsīvaṃ khipāpayī<BR>
Cārake; vihituṃ 8 sammā rakkhāvaraṇamādisi.<BR>
41<BR>
Vinā rañña na sakkāti mediniṃ paribhuñjituṃ<BR>
Ānetvā dattanāmānaṃ dhanapiṭṭhippadhānakaṃ<BR>
42<BR>
Uppannaṃ rājavaṃsamhi rajje taṃ abhisiñciya<BR>
Tassa nāmaṃ ṭhapetvāna sayaṃ sabbaṃ vicārayī.<BR>
43<BR>
Datto so dhanapiṭṭhimhi vihāraṃ sakanāmakaṃ<BR>
Kārayitvāna puññāni aññāni'pi samācini.<BR>
44<BR>
Samakantu so ṭhatvā'va vassadvayamahū mato.<BR>
Potthakuṭṭho mate tasmiṃ puna aññampi māṇavaṃ.<BR>
45<BR>
Hatthadaṭhaṃ samahūya uṇhanagarasambhavaṃ<BR>
Tampi rajjehisiñcitvā yathāpubbaṃ sayaṃ vasī<BR>
46<BR>
Kāḷadīghavikaṃ katvā padhānagharakaṃ tathā<BR>
Puññamaññaṃ chamasehi se'pi maccuvasaṃ gato. 47<BR>
Evaṃ viditvā bahupaddavāni<BR>
Dhanāni dhanaññāni ca vāhanāni<BR>
Vihāya rajjesu ratiṃ sapaññā<BR>
Manuññapuññābhiratā bhaveyyuṃ.<BR>
<BR>
Iti sujanappasādasaṃvegatthāya kate mahavaṃse<BR>
Tirājako nāma<BR>
Catucattāḷīsatimo paricchedo.<BR>
---------<BR>
<BR>
Pañcacattāḷīsatimo paricchedo.<BR>
<BR>
1<BR>
Rañño tassaccaye rājā māṇavammo ahosi so.<BR>
Kiṃgotto? Kassa putto ca? Kathaṃ rajjamapāpuṇi?<BR>
2<BR>
Mahāsammatavaṃsamhi jāto jātiguṇāvaho<BR>
Putto kassapanāmassa thūpārāmassa bhedino 1<BR>
-----------<BR>
8. Vihitaṃ (sabbesu) 9.[A.] Vāganāni. 1.[E.] Bhojino: [SL Page 268] [\x 268/]   ( <BR>
3<BR>
Dhītā valayarājassa saṅghanāmassa 2 rājino 3<BR>
Taṃ labhitvā vasaṃ dese uttare līnavuttiko<BR>
4<BR>
Hatthadāṭhanarindena tasmiṃ atthevadhārite<BR>
Jambudīpamupāgamma narasīhaṃ mahīpatiṃ<BR>
5<BR>
Gantvā vatva sakaṃ nāmaṃ sevituṃ tamupakkamī.<BR>
Ārādhesi ca sabbehi payogehi narādhipaṃ.<BR>
6<BR>
Viditvā tassa sohajjaṃ netvā bhariyamattano<BR>
Vāsaṃ tattheva kappesi sevamāno divānisaṃ.<BR>
7<BR>
So'pi ārādhito tena kaṇḍuveṭhī naruttamo<BR>
Sabbaṃ nento'va taṃ rajjaṃ mahābhogamadāpayī.<BR>
8<BR>
Tena saṃvāsamanvāya bhariyā saṅghanāmikā <BR>
Catasso dhītaro putte cattāro'pi vijāyatha.<BR>
9<BR>
Athekadivasaṃ rājā hatthikkhandhavaraṃ gato<BR>
Sañcaranto yathākāmaṃ māṇavammena ekato<BR>
10<BR>
Nāḷikerampivitvāna tatraṭṭho'va pipāsito<BR>
Māṇavammassa pādāsi maññanto aññameva taṃ<BR>
11<BR>
Sotaṃ gahetvā cintesi sakhāpe'sa narādhipo,<BR>
Ucchiṭṭhaṃ nāma kiṃ hoti sattānaṃ paramatthato,<BR>
12<BR>
Tasmā yuttaṃ mayā pātumiti cintiya taṃ pivi.<BR>
Evaṃ honti mahussāhā jetukāmā hi 4 buddhino<BR>
13<BR>
Rājāpi disvā taṃ bhīto tassa pītāvasesakaṃ<BR>
Sayaṃ pivi, tathā hoti kammaṃ puññavataṃ sadā.<BR>
14<BR>
 hapesi sakavese'va 5 tato paṭṭhāya attano<BR>
Bhojane sayane ceva parihāre ca vāhane.<BR>
15<BR>
Evaṃ tesu vasantesu yuddhatthāyamupakkami<BR>
Vallabho narasīhena; narasīho vicintayī:<BR>
16<BR>
"Ayaṃ kho mama sevāya rajjaṃ vaṃsāgataṃ sakaṃ<BR>
Labhissāmiti seveti rattandivamatandito;<BR>
17<BR>
Sace sopi mayā gantvā yujjhanto maraṇaṃ gato<BR>
Takkitaṃ tassa mayhañca sabbaṃ tamaphalambhave.<BR>
-----------<BR>
2. [E.S.D.] Saṃghamānassa 3.[A.] Rajinī 4. [A.] Pi. 5.[E.]Sakameso va.<BR>
<BR>
[SL Page 269] [\x 269/]   ( <BR>
18<BR>
Evaṃ cintiya taṃ rājā nivattetvā 6 sake pure<BR>
Sayaṃ vallabharājena kātuṃ saṅgāmamārabhi.<BR>
19<BR>
Māṇavammo'pi cintesi sace'yaṃ mayi jīvati<BR>
Rājā mīyati yuddhamhi kiṃ phalaṃ mama jīvite<BR>
20<BR>
Vissāso dukkato tena bhavissati tathā sati.<BR>
Saṅgahesi kimatthaṃ maṃ samānattena attano;<BR>
21 Tasmā yuttaṃ mayā gantuṃ saha saṅgāmamaṇḍalaṃ.<BR>
Sukhaṃ hi saddhiṃ tenettha jivanammaraṇampi vā.<BR>
22<BR>
Evaṃ cintiya sannaddhabalo hatthivaraṃ gato<BR>
Gantvā dassesi attānaṃ so taṃ saṅgāmaṇḍale.<BR>
23<BR>
Narasiho ca taṃ disvā haṭṭhatuṭṭho samuggiri 7<BR>
"Aho satthavametasmiṃ kattabbaṃ me kataṃ" iti.<BR>
24<BR>
Tato māṇassa senā ca senā cevassa rājino<BR>
Senaṃ vallabharājassa viddhaṃsesi samāgatā.<BR>
25<BR>
Māṇavammo'pi dassesi tahiṃ sūrattamattano<BR>
Parakkamanto devānaṃ raṇe nārāyaṇo viya.<BR>
26<BR>
Narasīhopi santuṭṭho māṇavammassavikkame<BR>
Āliṅgitvā sinehena "tvaṃ kho me jayado" iti<BR>
27<BR>
Attano puramāgamma katvā vijayamaṅgalaṃ<BR>
Māṇavammassa senāya kattabbaṃ sabbamācarī.<BR>
28<BR>
Athevaṃ cintayī rājā "kattabbaṃ me sahāyako<BR>
Attanā'kāsi sabbañca, anaṇo so mamajjato;<BR>
29<BR>
Iṇaṃ mamāpi sodhemi katvā kattabbamattanā;<BR>
Kataññu katavedī hi purisā'tīva dullabhā."<BR>
30<BR>
Amacce sannipātetvā idaṃ vacanamabravi:<BR>
"Sahāyassa mametassa kamme tumhe'pi sakkhino;<BR>
31<BR>
Mayāpi tassa kattabbaṃ kammaṃ sādhu sukhāvahaṃ.<BR>
Upakāro hi sādhūnaṃ dhammo pubbopakārino."<BR>
32<BR>
Evaṃ vutte amaccā te paccāhaṃsu mahīpatiṃ<BR>
"Yaṃ yamicchati devo hi taṃ taṃ ruccati no" iti<BR>
33<BR>
Atha so māṇavammassa senaṃ datvā savāhanaṃ<BR>
Sabbopakaraṇañceva sabbakammakare'pi ca<BR>
-----------<BR>
6.[E.] Nivattiya, 7.[E.] Samuddatī, sa saddahi,<BR>
<BR>
[SL Page 270] [\x 270/]   ( <BR>
34<BR>
Gacchāti vatvā taṃ yantaṃ sahasenāya pekkhiya<BR>
Paridevittha bhumindo vippavutthaṃ'ca puttakaṃ.<BR>
35<BR>
Māṇavammopi āruyha nāvāyo jaladhītaṭe na cireneva āgamma tamatikkamma vegasā<BR>
36<BR>
Sahasenāya maddanto laṅkādīpamupāvisī,<BR>
Taṃ sutvāna palāyittha rājā daṭhopatissako.<BR>
37<BR>
Māṇavammo puraṃ gantvā ahutvā'va narādhipo<BR>
Palatamanubandhittha padānupadamuggato 8<BR>
38<BR>
Tadā sā dāmiḷī senā assosi kira sāmiko<BR>
Mahārogābhibhuto'ti; sutvā taṃ sā apakkamī.<BR>
39<BR>
Sutvā daṭhopatisso taṃ samādāya mahābalaṃ<BR>
Māṇavammaṃ upāgamma kātumārabhi saṃyudhaṃ<BR>
40<BR>
Māṇavammo ca cinetesi; "sabbā senā gatā mama;<BR>
Mate mayi samijjheyya verino me manorathaṃ.<BR>
41<BR>
Jambudīpaṃ'va tasmā'haṃ gantvā'dāya balaṃ tato<BR>
Puna rajjaṃ gahessaṃti; tasmā evamakāsi so.<BR>
42<BR>
Gantvā puna'pi disvāna sahāyaṃ narasīhakaṃ<BR>
Ārādhayanto nipuṇaṃ sakkaccaṃ tamupaṭṭhahi.<BR>
43<BR>
Yāva rājacatukkaṃ so māṇavammo tahiṃ vasi.<BR>
Narasīho'tha cintesi mānatthaddho yasodhano<BR>
44<BR>
"Rajjatthaṃ me sahāyo maṃ sevanto yeva addhago<BR>
Buḍḍho hessati; taṃ passaṃ kathaṃ rajjaṃ karomahaṃ.<BR>
45<BR>
Imasmiṃ pana vārasmiṃ pesayitvā balaṃ mama<BR>
Rajjaṃ taṃ na gahessāmi ko attho jīvatena me?"<BR>
46<BR>
Evaṃ cintiya so senaṃ sannipātiya attano<BR>
Sannāhetvā yathāyogaṃ dāpetvā'va yathāruciṃ<BR>
47<BR>
Sayameva tamādāya samuddataṭamāgato<BR>
Nāvāyo cittarūpāyo kārayitvā thirā bahū<BR>
48<BR>
Amacce āha "etena saddhiṃ gacchatha bho" iti.<BR>
Nāvaṃ ārohituṃ sabbe na icchiṃsu tadā janā.<BR>
49<BR>
Tadā sīho vicintetvā sayaṃ hutvā tirohito<BR>
Attano parihāraṃ so rājalakkhaṇasammataṃ<BR>
-----------<BR>
8. [A. -]Maggato.<BR>
[SL Page 271] [\x 271/]   ( <BR>
50<BR>
Sabbaṃ tasse'va datvana alaṅkarampi attano<BR>
Āropetvāna taṃ nāvaṃ "gaccha ṭhatvāna sāgare<BR>
51<BR>
Imaṃ bheriñca vādehi koṭṭhanāma"nti yojayī,<BR>
So'pi sabbaṃ tathākāsi; rājā no agamā iti<BR>
52<BR>
Āruhiṃsu janā nāvaṃ ekaṃ 9 katvā narādhipaṃ<BR>
So taṃ senaṅgamādāya māṇo gantuṃ samārabhī;<BR>
53<BR>
Kevalo'pi samuddo so ahosi nagarūpamo.<BR>
Atha so paṭṭanaṃ patvā otaritvā savāhano<BR>
54<BR>
Vissāmetvā balaṃ tattha vasaṃ katipaye dine<BR>
Uttaraṃ desamādāya katva hatthagataṃ janaṃ<BR>
55<BR>
Akkhobbhiyamahāseno nagaraṃ gantumārabhi.<BR>
Potthakuṭṭho'pi taṃ sutvā paccuggañchi mahābalo.<BR>
56<BR>
Saṅgacchiṃsu ubho senā bhinnavelā'va sāgarā.<BR>
Māṇavammo tato hatthimāruyha gahitāyudho<BR>
57<BR>
Potthakuṭṭhañca rājānaṃ dvedhā katvā palāpayī.<BR>
Hatthadāṭhaṃ palāyantaṃ disvā jānapadā narā<BR>
58<BR>
Sīsamassa gahetvāna māṇavammassa dassayuṃ.<BR>
Potthakuṭṭho palāyitvā merukandaramāgami.<BR>
59<BR>
Tato taṃ sāmiko disvā "sahāyo me ayaṃ ciraṃ;<BR>
Tasmā na sakkā chaḍḍetuṃ āpade saraṇāgataṃ.<BR>
60<BR>
Sāmino ca sahāyassa niddoso'haṃ 10 kathaṃ 11 bhave"<BR>
Iti cintiya pūvaṃ so savisaṃ khādiyā'mari.<BR>
61<BR>
Kuṭṭhako'pi ca teneva khāditvā puvakaṃ mato.<BR>
Māṇavammassa tassevaṃ dīpo āsi akaṇṭako.<BR>
62<BR>
Māṇavammo tato dīpe chattaṃ ussāpayī tadā.<BR>
Vārento viya teneva dukkhaṃ dīpe janassa so<BR>
63<BR>
Puññakammāni so'kāsi anagghāni bahūni ca.<BR>
Samattho ko hi taṃ sabbaṃ vattuṃ paṭipadaṃ naro?<BR>
64<BR>
Kappagāmavhayañceva 12 tathā sepaṇṇināmakaṃ<BR>
Padhānarakkhe ca siriṃ sirīsaṅghādibodhike<BR>
-----------<BR>
9. [S.] Evaṃ 10.[A.] Niddosaṃ yaṃ 11. [D.S.] Kataṃ.<BR>
12. [E.] Katvā gāmadvayaṃ ceva [SL Page 272] [\x 272/]   ( <BR>
65<BR>
Pāsādaṃ sova kāresi pasādāvahamuttamo.<BR>
Chādesi lehapāsādaṃ thūpārāmagharaṃ tathā.<BR>
66<BR>
Thūpārāme ca pāsādaṃ katvā'dā paṃsukūlinaṃ,<BR>
Jiṇṇakaṃ paṭisaṅkhāsi chattaṃ cetiyamuddhani. 13<BR>
Bahavo jiṇṇakāvāse tattheva 14 paṭisaṅkhari,<BR>
<BR>
Ettha māṇavammassa rajjakathāya ūnatā dissati<BR>
Ito paṭṭhāya aggabodhissa rajjapaṭibaddhā kathā viya khāyati.<BR>
---------<BR>
<BR>
Chacattāḷīsatimo paricchedo<BR>
<BR>
1<BR>
......Vāsaṃ katvā sulabhapaccayaṃ<BR>
Dāsi dhammarucīnaṃ so rājinidīpakampi ca.<BR>
2<BR>
Kāretvāna paricchedaṃ mahānettādipādikaṃ 1<BR>
Tesameva adā koṭṭhavāte 2 so devatissakaṃ.<BR>
3<BR>
Vahatthale 3 ca so katvā kadambagonanāmakaṃ<BR>
Devapāḷimhi katvāna girivhanagaraṃ tathā<BR>
4<BR>
Katvā antarasobbhamhi devanāmaṃ vihārakaṃ<BR>
Rājamātikamārāmaṃ katvā'dā paṃsukūlinaṃ.<BR>
5<BR>
Gokaṇṇakavihāre'kā padhānagharameva ca.<BR>
Jiṇṇagehañca kāresi vaḍḍhamānakabodhiyā.<BR>
6<BR>
Saṅghamittavhaye ceva aññattha ca mahāyaso<BR>
Tattha tattha vihāresu navakammamakārayi.<BR>
7<BR>
Chabbīsatisahassāni suvaṇṇānaṃ samappiya 4<BR>
Jiṇṇāni paṭisaṅkhāsi rājā cetiyapabbate.<BR>
8<BR>
Tālavatthuvihārañca kāretvā paṇṇabhattakaṃ<BR>
Vihārassa mahāsenanarindavhassa dāpayi.<BR>
9<BR>
Goṇḍigāmikavāpiñca chinnaṃ bandhi yathā purā.<BR>
Dānabhaṇḍañca so sabbaṃ sabbesaṃ'dāsi pāṇinaṃ.<BR>
10<BR>
Uposathaṃ upavasati saddhiṃ dīpajanehi so<BR>
Dhammaṃ ca tesaṃ deseti dātuṃ lokuttaraṃ sukhaṃ.<BR>
-----------<BR>
13. [S.] Katvā sulabhapaccayaṃ. 14.[E.] Tathe va. 1.[A.] Pādakaṃ. <BR>
2.[A.] Koka vāte. 3.[A.E.D.] Mahāthale. 4. Samāpiya (sabbesu.)<BR>
<BR>
[SL Page 273] [\x 273/]   ( <BR>
11<BR>
Kammaṃ sovaggiyaṃ tassa rajje sabbo samācari.<BR>
Yaṃ karoti mahīpālo taṃ tassa kurute jano.<BR>
12<BR>
Tasmā rājā mahāpañño dhammameva sadā care;<BR>
So nivutthanivutthamhi ṭhāne hoti mahāyaso,<BR>
13<BR>
Sampannaparivāro ca, ante gacchati nibbutiṃ<BR>
Attatthañca paratthañca tasmā passeyya buddhimā.<BR>
14<BR>
Attanā yadi ekena vinītena mahājanā<BR>
Vinayaṃ yanti sabbe'pi ko taṃ nāseyya paṇḍito ?<BR>
15<BR>
Payogo yo hi sattānaṃ lokadvayahitāvaho<BR>
So tena akato natthi rattindivamatandinā<BR>
16<BR>
Attanā so nivatthāni vatthāni sukhumāni ca<BR>
Paṃsukūlikabhikkhūnaṃ cīvaratthāya dāpayi.<BR>
17<BR>
Aṭṭhānaviniyogo'pi saṅgaho vā virūpako<BR>
Sāvajjo paribhogo vā tassa nāhosi sabbaso.<BR>
18 Ye ye sattā yadāhārā, tesaṃ taṃ taṃ sa dāpayī.<BR>
Ye ye yena sukhī honti te te tena sukhāpayī.<BR>
19<BR>
Evaṃ puññāni katvāna chabbassāni narādhipo.<BR>
Agamā devarājassa santikaṃ santiyāvaho.<BR>
---------<BR>
20<BR>
Atha tassā'nujo rājā kassapo'hosi khattīyo<BR>
Samattho rajjabhārassa vahituṃ 5 pubbavuttino.<BR>
21<BR>
Pitā viya niyaṃ puttaṃ so saṅgaṇhi mahājanaṃ<BR>
Dānena peyyavajjena atthassa cariyāya ca.<BR>
22<BR>
 hānantarañca dāpesi tassa tassa yathārahaṃ.<BR>
Sayaṃ bhuñjittha bhogepi sabbadukkhavivajjito.<BR>
23<BR>
Gihīnañce va bhikkhūnaṃ brāhmaṇānañca khattiyo<BR>
Vattāpayī sakācāre; māghātañceva kārayī.<BR>
24<BR>
Macchatitthe 6 duve ceva āvāsaṃ heḷigāmakaṃ <BR>
Vaṇijjagāmamārāmaṃ kassapādigiriṃ tathā<BR>
25<BR>
Tathā ambavanavhañca padhānagharamuttamaṃ<BR>
Bhogagamañca...........<BR>
<BR>
Ettha kassapassa rajjapaṭibaddhāya kathāya ūnatā dissati<BR>
-----------<BR>
5. Gahituṃ (sabbesu.) 6.[D.] Vacchatitthe.<BR>
<BR>
[SL Page 274] [\x 274/]   ( <BR>
26<BR>
Tesaṃ sabbakaṇiṭṭho'pi mahindo nāma khattiyo<BR>
Sampattarajjo nāhosi rājā rajjadhurandharo.<BR>
27<BR>
Tassa'pi kira nīlavho sahāyo cirasanthuto<BR>
Mato pubbe'va; tasmā so saranto taṃ na icchi taṃ.<BR>
28<BR>
Aho rajjampi dīpamhi na maññittha sukhāvahaṃ<BR>
Abhāvena sahāyassa; sahāyā'tīva dullabhā.<BR>
29<BR>
Teneva vuttaṃ mutinā dhammā ye keci lokiyā<BR>
Tathā lokuttarā ceva dhammānibbāṇagāmino<BR>
30<BR>
Kalyāṇamittaṃ āgamma sabbe te honti pāṇinaṃ;<BR>
Tasmā kalyāṇamittesu kattabbo'ti sadādaro.<BR>
31<BR>
Ādipādo'ca so tasmā hutvā rajjaṃ vicārayī,<BR>
Pāletuṃ yeva dīpamhi jīvanto viya pāṇino.<BR>
32<BR>
Kassapassa sabhātussa puttaṃ so aggabodhikaṃ<BR>
 hapetvā oparajjamhi datvā bhogamanappakaṃ<BR>
33 Desaṃ datvāna pācīnaṃ vasituṃ tattha pesiya,<BR>
Desaṃ dakkhiṇamādāsi rājaputtassa attano.<BR>
34<BR>
Mahāpāḷimhi dānañca dāpesi dasavāhakaṃ;<BR>
Sabbe bhoge same'kāsi yācakānaṃ saha'ttanā.<BR>
35<BR>
Adatvā yācakānaṃ so na kiñci paribhuñjati.<BR>
Bhuttaṃ vā'satiyā 7 deti dviguṇaṃ attabhuttato.<BR>
36<BR>
Sakanāmaṃ sa kāresi bhikkhunīnamupassayaṃ.<BR>
Pādā nagaragallañca ārāmamariyādakaṃ.<BR>
37<BR>
Mahindataṭamārāmaṃ sampannacatupaccayaṃ<BR>
Aññampi bahudhā'kāsi puññaṃ puññaguṇe rato.<BR>
38<BR>
Tīṇi vassāni kāretvā rajjamevaṃ mahāmati<BR>
Gavesanto sahāyaṃ'va devalokamupāgami.<BR>
39<BR>
Vasanto dakkhiṇe dese aggabodhikumārako<BR>
Kenāpi karaṇīyena nagaraṃ āgato ahū.<BR>
40<BR>
Tasmiṃ tattha vasantamhi ādipādo mahindako<BR>
Mato āsi; tato tassa rajjaṃ hatthagataṃ ahū.<BR>
41<BR>
So taṃ hatthagataṃ katvā saṇṭhapetvāna sāsanaṃ<BR>
Pācīnadesapatine 8 aggabodhissa pesayi.<BR>
-----------<BR>
7. Bhuttāvā'satiyā (bhuttāvī + asatiyā?) 8.[D.S.]Pācīna desādhipatino.<BR>
<BR>
[SL Page 275] [\x 275/]   ( <BR>
42<BR>
Sa agaṇtvā ahū rājā silāmegho'ti saññito.<BR>
Oparajje kumārañca abhisiñcittha bhupati<BR>
43<BR>
So rājānaṃ niyojetvā "cintāhāraṃ vimuñciya<BR>
Bhoge bhuñjatha tumhe"ti sayaṃ rajjaṃ vicārayi.<BR>
44<BR>
Yathāyogaṃ janassesa'kāsi niggahasaṃgahe;<BR>
Dese ubbinayaṃ sabbaṃ maggaṃ pāpesi cakkhumā.<BR>
45<BR>
Evaṃ tesu vasantesu otāraṃ pāpakammino <BR>
Na labhantā vicintesuṃ "hinditabbā ime" iti.<BR>
46<BR>
Rājānamupasaṃkamma avocuṃ pisunaṃ 9 raho<BR>
"Tuvaṃ rājāsi nāmena; rājā añño sabhāvato;<BR>
47<BR>
Uparājā ayaṃ rajjaṃ gaṇhissati mahājanaṃ<BR>
Saṅgayha 10 na cireneva hoti rājā na saṃsayo"<BR>
48<BR>
Taṃ sutvāna mahīpālo paribhijji kumārake.<BR>
Kumāro pi viditvā taṃ coro hutvāna rājino<BR>
49<BR>
Palāyitvā sakaṃ desaṃ saṅgaṇhitvā tahiṃ jane<BR>
Mahantaṃ balamādāya kātuṃ saṅgāmamārahi.<BR>
50<BR>
Kadalyādinivātamhi saṅgāmo hiṃsano ahū.<BR>
Gato tattha parājitvā kumāro malayaṃ va so<BR>
51<BR>
Tato rājā kataññu so upakāraṃ sabhātuno<BR>
Cintetvā rajjadānādiṃ paridevittha pākaṭaṃ. 5<BR>
52<BR>
Kumāro pi ca taṃ sutvā ahosi muducittako;<BR>
Evaṃ te aññamaññassa siniddhattaṃ pakāsayuṃ.<BR>
53<BR>
Rājā gantvā sayaṃ yeva malayaṃ ekako'va so<BR>
Kumāraṃ taṃ samādāya āgamittha sakaṃ puraṃ.<BR>
54<BR>
Hoti nissaṃsayaṃ (evaṃ piyacitto) atīca so<BR>
Vivāhaṃ tena kāresi dhītaraṃ saṅghanāmikaṃ.<BR>
55<BR>
Tāya saddhiṃ vasanto so vissattho tena rājinā<BR>
Pahāraṃ tāya pādāsi duṭṭho dosamhi kismici.<BR>
56<BR>
Pitaraṃ sā upāgamma karuṇaṃ rodi tampati:<BR>
"Akāraṇe maṃ māreti dinno vo sāmiko" iti.<BR>
57<BR>
So'pi taṃ sutamatteva "dukkataṃ vata me" iti<BR>
Pabbājesi lahuṃ gantvā bhikkhunīnamupassayaṃ.<BR>
-----------<BR>
9. [A.E.] Pisunā. 10. [E.] Saṃgaṇhi.<BR>
<BR>
[SL Page 276] [\x 276/]   ( <BR>
58<BR>
Aggabodhisanāmo'tha tassā mātulaputtako<BR>
Suvireneva kālena tassaṃ sārattamānaso<BR>
59<BR>
Kālo'yanti viditvāna tamādāya palāyituṃ<BR>
Aññāto taṃ gahetvāna gato eko'va rohaṇaṃ.<BR>
60<BR>
Aggabodhinarindo so aggabodhinamādiya<BR>
Aggabodhiṃ nihantuṃ 10 taṃ rohaṇaṃ samupāvisi.<BR>
61<BR>
Aggabodhi nisedhetvā 11 aggabodhiṃ sabhātaraṃ<BR>
Apare pabbate, hantumaggabodhiṃ sayaṃ gato.<BR>
62<BR>
Kasiṇaṃ rohaṇaṃ hatthagataṃ katvā mahābalo<BR>
Yujjhitvā tena taṃ gaṇhi bhariyaṃ saṅghamattano.<BR>
63<BR>
Tato paṭṭhāya sukhitā samaggā te tayo janā<BR>
Vissatthā aññamaññesu vihariṃsu yathāruciṃ.<BR>
64<BR>
Vāpāraniṃ akārāmaṃ tathā māṇaggabodhikaṃ<BR>
Sahattuddesabhogañca vihāre abhayuttare<BR>
65<BR>
Hatthikucchivihāre ca vihāre punapiṭṭhike<BR>
Mahādipariveṇa ca pāsāde vāhadīpake<BR>
66<BR>
Thūpārāmamhi gehassa dvāre ca parijiṇṇake<BR>
Kāsi pākatikaṃ tattha thamhe ca parivattayī.<BR>
67<BR>
Evaṃ katvāna puññāni aññāni ca yathābalaṃ<BR>
Cattāḷīsatime vasse yathākammamupāgami.<BR>
---------<BR>
68<BR>
Athoparājā rājā'si aggabodhi sirīdharo<BR>
Tanayo so mahindassa ādipādassa dhīmato.<BR>
69<BR>
Sāsanampi ca lokañca saṅgaṇhittha yathārahaṃ<BR>
Oparajje'bhisiñcittha mahindaṃ puttamattano.<BR>
70<BR>
Mahābodhissa kāresi gharaṃ jiṇṇaṃ navaṃ thiraṃ.<BR>
Ārāme dve ca kāresi kaḷandaṃ mallavātakaṃ.<BR>
71<BR>
Dhammakamehi sakkaccaṃ sodhesi jinasāsanaṃ.<BR>
Vinicchinanto dhammena chindi kuṭaṭṭakārake.<BR>
72<BR>
Bhesajjañca gilānānaṃ maṃgalaṃ cāvamaṃgalaṃ<BR>
Laṅkādīpamhi sakale sayameva vicārayī.<BR>
73<BR>
Salākabhattaṃ dāpesi nikāyattayavāsinaṃ,<BR>
Bhojanaṃ paṃsukūlīnaṃ attayoggaṃ mahārahaṃ.<BR>
-----------<BR>
10.[E.] Pi hantuṃ. 11. [E.] Nisīditvā.<BR>
<BR>
[SL Page 277] [\x 277/]   ( <BR>
74<BR>
Evamādīni katvāna puññānī sa sayaṃvasī<BR>
Cuto'si chahi vassehi puḷatthinagare vasaṃ.<BR>
75<BR>
Tato pubbeva tassāsi putto so yuvarājako<BR>
Mato kira; tato rajjaṃ a ttaṃ taṃ tadā ahū.<BR>
76<BR>
Putto mahindo nāmā'si silāmeghassa rājino<BR>
Rajjayoggo mahāpuñño lokasaṅgaṇhanakkhamo.<BR>
77<BR>
Tassa jātadine yeva rājā nakkhattapāṭhake<BR>
Pucchitvā rajjayoggo'ti sutvā tehi viyākataṃ<BR>
78<BR>
Datvā tesaṃ dhanaṃ sādhu pavattiṃ tanniguhayi<BR>
Atha naṃ so vayappattaṃ katvā senāpatiṃ sakaṃ<BR>
79<BR>
Rajjaṃ tasseva katvāna sabbaṃ hatthe, sayaṃ vasī.<BR>
So dhammena vicāresi rājakiccaṃ mahāmatī;<BR>
80<BR>
Matepi tasmiṃ tasmā so aggabodhābhidhānino 12<BR>
Senāpaccaṃ na gaṇhittha nayaññu tassa hatthato.<BR>
81<BR>
Tadā kenaci gantvā so karaṇīyena rājino<BR>
Samuddatīre vasati mahātitthamhi paṭṭane.<BR>
82<BR>
Sutvā so culapituno maraṇaṃ vegasā'gamā<BR>
"Corā rajjaṃ gahetvāna nāseyyuṃ nagaraṃ" iti.<BR>
83<BR>
Tato uttaradesamhi maṇḍalīkā saraṭṭhiyā<BR>
Acchinditvāna taṃ desaṃ chinnarājakaraṃ karuṃ.<BR>
84<BR>
So taṃ sutvā mahāseno gantvā uttaradesakaṃ<BR>
Sabbe nimmathayitvāna maṇḍalīke saraṭṭhiye<BR>
85<BR>
Gantvā rañño mataṭṭhānaṃ disvā deviṃ parodiya<BR>
Assāsetvā 13 yathākālaṃ idaṃ vacanamabravi:<BR>
86<BR>
"Mā cintesi mahādevi, mato me sāmiko iti;<BR>
Rakkhissāmi ahaṃ dīpaṃ tumhe rajjaṃ karissatha"<BR>
87<BR>
Tuṇhībhutā'dhivāsetvā viya sā pāpabuddhikā<BR>
Raho yojayi taṃ hantuṃ vatthukāmā yathāruciṃ.<BR>
88<BR>
Senāpatī taṃ ñatvā 14 tassā'rakkhaṃ vidhāya so<BR>
Tampakkhiyehi 15 yujjhitvā palāpesi mahājanaṃ.<BR>
-----------<BR>
12.[E.] Aggabodhinarādhipā. 13.[E.] Assasitvā. 14.[A.] Taññattā.<BR>
15.[E.] Tampakkhiye te.<BR>
[SL Page 278] [\x 278/]   ( <BR>
89<BR>
Tato deviṃ sa bandhetvā pakkhipitvāna yānake<BR>
Ādāya taṃ puraṃ gantvā rajjaṃ gaṇhi sasādhanaṃ.<BR>
---------<BR>
90<BR>
Atthi dappuḷanāmo'pi silāmeghassa rājino<BR>
Bhāgineyyo mahāseno ādipādo mahādhano.<BR>
91<BR>
So senaṃ sannipātetvā vasanto kāḷavāpiyaṃ<BR>
Kātuṃ saṅgāmamāgañchi saṅgagāmappadesakaṃ 16<BR>
92<BR>
Senāpati pavattiṃ taṃ sutvā sampannavāhano<BR>
Deviñca taṃ samādāya agamā tattha sajjukaṃ<BR>
93<BR>
Tesaṃ tatthā'si saṅgāmo ubhinnaṃ lomahaṃsano<BR>
Ādipādo tadā senaṃ ohīyantaṃ samekkhiya<BR>
94<BR>
Palāyitvā āruhittha acchaselaṃ 17 savāhano<BR>
Palāpetvāna taṃ tattha senāpati sukhaṃ vasī.<BR>
95<BR>
Suññaṃti nagaraṃ sutvā maṇḍalīkā pi uttare<BR>
Dese, sabbe samāgamma aggahesuṃ puraṃ tadā.<BR>
96<BR>
So hi te paṭibāhesi sūro dhīraparakkamo.<BR>
Athāgamma puraṃ rajjaṃ vicāresi yathānayaṃ.<BR>
97<BR>
Bhikkhusaṅghassa lokassa macchānaṃ migapakkhinaṃ<BR>
Ñātīnaṃ balakāyassa kattabbaṃ sabbamācari.<BR>
98<BR>
Pacchā anubalappatto dappulo malayaṃ gato<BR>
Bhāgineyye duve ceva pakkositvāna rohaṇā.<BR>
99<BR>
Raṭṭhe janapade sabbe ādāya bahuvāhano 18<BR>
Rattiyaṃ puramāgamma samuddo viya ottharī.<BR>
100<BR>
Balakāyo puraṃ rundhi ugghosento samannato.<BR>
Hesitena turaṅgānaṃ koñcanādena dantinaṃ<BR>
101<BR>
Tāḷāvacarasaddānaṃ kāhaḷānaṃ ravena ca<BR>
Gajjitena bhaṭānañca ākāsaṃ na tadā phalī.<BR>
102<BR>
Tadā senāpatī disvā mahāsenaṃ pamodiya<BR>
Ārovesi pavattiṃ taṃ balakāyassa attano:<BR>
103<BR>
"Rājaputtā tayo ete mahantaṃ balamādiya<BR>
Nagaraṃ no'parundhiṃsu; kinnu kātabbamethe vo."<BR>
104<BR>
Evaṃ vuttā tamāhaṃsu sūrā tassa raṇatthino:<BR>
Devāsevādine 19 yeva sevakānaṃ na jīvitaṃ;<BR>
-----------<BR>
16. [A.] Saṅgāmappadesa kaṃ 17. [E.] Potthake natthi 18.[D.] Balavāhano.<BR>
19. [A.] Devasevādine<BR>
[SL Page 279] [\x 279/]   ( <BR>
105<BR>
Evaṃbhute sace kāle ohīnā jīvitatthino<BR>
Posesi sāmi kiṃ kālamettakaṃ no yathāsukhaṃ?"<BR>
106<BR>
Vutte evaṃ saussāho balaṃ sajjiya rattiyaṃ<BR>
Uggate aruṇe hatthimāruyha katakammakaṃ<BR>
107<BR>
Dvārene'kena nikkhamma patanto asanī viya<BR>
Saddhiṃ yodhasahassehi saṅgāmaṃ'kāsi dussahaṃ.<BR>
108<BR>
Balaṃ taṃ ādipādassa nipphoṭetvā 20 tato tato<BR>
Sannipātiya ekajjhaṃ niyattiṃ sampāvedayi.<BR>
109<BR>
Hatāvasese ādāya ādipādopi dappuḷo<BR>
Pubbaṇheva parājitvā palāyitvā'ga rohaṇaṃ.<BR>
---------<BR>
110<BR>
Rājaputte duve ceva rohaṇamhā tadāgate<BR>
Jivagāhaṃ sa gāhetvā te ādāya puraṃ gato.<BR>
111<BR>
Evaṃ pattajayo suro dīpe jāte nirākule<BR>
Pācīna desaṃ sādhetuṃ pesayittha savāhane.<BR>
112<BR>
Tepi gantvāna desaṃ taṃ uttaraṃ desameva ca<BR>
Sādhayitvā'cireneva saṅgahesuṃ mahābalaṃ.<BR>
113<BR>
Rājāpi taṃ mahādeviṃ bhariyaṃ'kāsi attano<BR>
Pariccattuñca māretuṃ na sakkāyanti cintiya.<BR>
114<BR>
Tesaṃ saṃvāsamatvāya gabbho āsi patiṭṭhito puttaṃ vijāyi sā<BR>
dhaññapuññalakkhaṇasaññutaṃ.<BR>
115<BR>
Rañño sā'tipiyā āsi tato paṭṭhāya; so'pi kho<BR>
Puttassa tassa pādāsi oparajjaṃ sabhogiyaṃ.<BR>
116<BR>
 hitā pācīnadesamhi ādipādā nisamma taṃ<BR>
Vināso'yanti amhākaṃ ubho hutvāna ekato<BR>
117<BR>
Dvīsu passesu senañca samādāya mahādhanaṃ<BR>
Sandhiṃ bhātaramāhuya katvā rohaṇadesato<BR>
118<BR>
Gaṅgātīramhi vāsaṃ te kappayiṃsu mahabbalā.<BR>
Rājā sabbaṃ nisamme'taṃ maṇḍalīke tahiṃ tahiṃ<BR>
119<BR>
Ārādhetvā gahetvāna duṭṭhe māriya kecana<BR>
Rakkhaṃ davona nagare kattabbaṃ sādhu yojiya<BR>
120<BR>
Mahāsenaṅgamādāya mahesiñca tamādiya<BR>
Khandhāvāraṃ nivesesi mahummāramhi gāmake<BR>
-----------<BR>
20. [D.S.] Nippoṭhetvā.<BR>
<BR>
<BR>
[SL Page 280] [\x 280/]   ( <BR>
121<BR>
Tassāgama namaññāya ādipādāpi te tayo<BR>
Koviḷāravhaye gāme mahāyuddhaṃ pavattayuṃ.<BR>
122<BR>
Atha rājā mahāseno samugghātesi taṃ balaṃ.<BR>
Dappuḷo so palāyittha; ādipādā duve hatā.<BR>
123<BR>
Tatthāpi laddhavijayo puramāgamma bhumipo<BR>
Rājakiccaṃ vivāresi mahādānaṃ pavattayī.<BR>
124<BR>
Mahābodhidumindassa mahācetittayassa ca<BR>
Dhātunampi ca sakkaccaṃ 21 mahāpūjamakārayī<BR>
125<BR>
Rohaṇaṃ samupāgamma dappuḷo so tamāgato 22<BR>
Balaṃ sampaṭipādesi yujjhituṃ puna rājinā.<BR>
---------<BR>
126<BR>
Rājā so puttanattānaṃ desaṃ kātuṃ nirākulaṃ<BR>
Thūpārāmamhi sabbe'pi sannipātiya bhikkhavo<BR>
127<BR>
Aññe pi ca mahāññe yuttāyuttivisārade<BR>
Rājadhammesu sabbesu nipuṇo nayakovido<BR>
128<BR>
Ārocetvā pavattiṃ taṃ tehi sammā pasāsito<BR>
Caturaṅgamahāseno sabbūpakaraṇānugo<BR>
129<BR>
Dīpe sabbattha yojetvā kattabbaṃ nagare'pi ca<BR>
Nikkhanto na cireneva agamā mārapabbataṃ;<BR>
130<BR>
Sammadditvāna taṃ desaṃ khippaṃ pabbatamāruhi.<BR>
Taṃ disvā rohaṇe sabbe bhītā taṃvasamāgamuṃ.<BR>
131<BR>
Tato sandhiṃ karitvāna dappuḷena sadappako<BR>
Hatthi asse ca maṇayo gahetvā tassa hatthato<BR>
132<BR>
Gāḷhagaṃgaṃ ca katvāna sīmaṃ rohaṇabhoginaṃ<BR>
Oragaṅgaṃ samādāya rājabhogamakārayī.<BR>
133<BR>
Dīpamevaṃ mahātejo katvā vigatakaṇṭakaṃ<BR>
Ekātapatto āgamma puraṃ vasi yathāsukhaṃ.<BR>
134<BR>
Pariveṇaṃ sa kāresi rājā dāmavihārakaṃ<BR>
Tathā sannīratitthañca puḷatthinagare vibhu.<BR>
135<BR>
Mahālekhañca kāresi pariveṇamabhayācale<BR>
Tathā ratanapāsādaṃ tattheva sumanoharaṃ<BR>
-----------<BR>
21.[A.] Dhātumpi ca sa sakkacca. 22.[A.] Samāgato. 23. [A.] Gāḷhabhogaṃ<BR>
Ca. [S.] Gāḷhaṅgaṃ ca (sundarataraṃ).<BR>
<BR>
[SL Page 281] [\x 281/]   ( <BR>
136<BR>
Anekabhumaṃ kāretvā vejayantamivāparaṃ<BR>
Tathā satasahassehi tīhi ceva mahādhano<BR>
137<BR>
Jambonadasuvaṇṇassa sahassehi ca saṭṭhihi<BR>
Bimbaṃ satthussa kāretvā'nagghacūlāmaṇiyutaṃ<BR>
138 Pūjaṃ sabbopahārena kāretvāna mahārahaṃ<BR>
Pāsādamahane sabbaṃ rajjaṃ ossaji attano.<BR>
139<BR>
Bodhisattañca kāretvā rājataṃ 24 sumanoharaṃ<BR>
Saṇṭhapittha silāmeghe cāruṃ bhikkhunupassaye.<BR>
140<BR>
Thūpārāmamhi thūpāssā'kāsi sovaṇnakañcukaṃ<BR>
Paṭṭaṃ katvā vicittatthaṃ rājataṃ antarantarā<BR>
141<BR>
Tasmiññeva ca pāsādaṃ parijiṇṇaṃ sa kārayī<BR>
Abhidhammaṃ kathāpesi kārāpetvā mahāmahaṃ<BR>
142<BR>
Mahātherena satimā hemasālinivāsinā.<BR>
Tattha pokkharaṇiñca'ssa paribhogāya kārayī.<BR>
143 Jiṇṇe devakule katvā bahuke tattha tattha so<BR>
Devānaṃ paṭimāyo ca kārayittha mahārahā.<BR>
144<BR>
Brāhmaṇānañca datvāna paccagghaṃ rājabhojanaṃ<BR>
Pāyesi khīraṃ sovaṇṇataṭṭakehi sasakkharaṃ.<BR>
145<BR>
Usabhe paṅgulānañca jīvikañca 25 sa dāpayī<BR>
Damiḷānantu pādāsi asse goṇe agaṇhataṃ.<BR>
146<BR>
Anāthā ye salajjā ca 26 te ca saṅgaṇhi so raho.<BR>
Asaṃgahīto dīpamhi natthi tena yathārahaṃ.<BR>
147<BR>
Dātabboti kathaṃ gunnamāhāro so vicintiya<BR>
Sasse khīragate'dāsi tesaṃ khettasahassake. 27<BR>
148<BR>
Kāḷavāpimhi so vārisampātaṃ kārayī thiraṃ.<BR>
Puññamevaṃvidhaṃ tassa appameyyaṃ bahuṃ kira. 28<BR>
149<BR>
Tassa putto tadā āsī yuvarājā divaṃgato;<BR>
Jāto senāpatikāle aparo atthi dārako<BR>
150<BR>
Taṃ rājā rājaputtehi bhīto rājāraho iti<BR>
Māretuṃ taṃ na sakkonti 29 vaḍḍhāpesi yathā tathā.<BR>
-----------<BR>
24.8. Rājā taṃ 25. Jīvikatthaṃ(?) 26.[A.]Salajjāva. 27.[E.]Sahassato<BR>
28.[A.]Bahū. 29.[E.] Māreyyuṃti.<BR>
<BR>
[SL Page 282] [\x 282/]   ( <BR>
151<BR>
Arīhi nagare ruddhe pitaraṃ so kirekadā<BR>
Upasaṅkamma yācittha saṅgāmāvacaraṃ gajaṃ.<BR>
152<BR>
So dāpesi mahānāgaṃ ghoraṃ mārakarūpamaṃ, <BR>
Katahatthaṃ balaṃ ceva sabbāyudhavisāradaṃ.<BR>
153<BR>
Kāloyamiti mantvā so bandhitvā jūrikaṃ tadā<BR>
Kuñjaraṃ varamāruyha nikkhamma nagarā bahi<BR>
154<BR>
Viddhaṃsetvā bala sabbaṃ dujjayaṃ jayamaggahi.<BR>
Rājā dasvā pasanno taṃ senāpaccaṃ ca tassa'dā.<BR>
155<BR>
Eso'va kira gantvana sabalo desamuttaraṃ<BR>
Palāpesi sasenaṃ taṃ ādipādañca dappulaṃ.<BR>
156<BR>
Baddhavero tato'hosi dappuḷo tamhi sādhukaṃ 30<BR>
Mahāummārayuddhamhi disvā tamatikodhavā.<BR>
157<BR>
Sīghaṃ pesesi taṃ hantuṃ hatthimāruḷhamattanā;<BR>
Ovijjhiya palāpesi tamesa sakadantinā.<BR>
158<BR>
Disvā tamatisantuṭṭho aññesañca abhāvato<BR>
Rajjayoge, adā tassa uparājattamattano.<BR>
159<BR>
Evaṃ vīsativassāni dīpametaṃ subhuñjīya<BR>
Vipākaṃ puññakammassa bhuñjituṃva divaṃgato<BR>
160<BR>
Evaṃ anekehi nayehi laddhā<BR>
Janassa dukkhehi virūpakehi<BR>
Bhogā vinassanti khaṇena sabbe<BR>
Aho tahiṃ yeva ramanti bālā.<BR>
<BR>
Iti sujanappasādasaṃvegatthāya kate mahāvaṃse<BR>
Charājako nāma<BR>
Cacattāḷisatimo paricchedo.<BR>
---------<BR>
<BR>
Sattacattāḷīsatimo paricchedo.<BR>
<BR>
1<BR>
Accaye pituno rājā uparājā ahosi so<BR>
Samattho sattumittānaṃ kātuṃ niggahasaṃgahe.<BR>
2<BR>
Senā nāmāsi sappaññā mahesī tassa rājino.<BR>
Khuddaputtā 1 piyā'tīva rañño kalyāṇadassanā.<BR>
-----------<BR>
30. [A.] Sādhiyaṃ 1.[E.] Khuddā puttā.<BR>
<BR>
[SL Page 283] [\x 283/]   ( <BR>
3<BR>
Adāsi yuvarājattaṃ jeṭṭhaputtassa attano,<BR>
Ādipāde'pare'kāsi rājinī pi ca dhītaro<BR>
4<BR>
Datvā ṭhānantaraṃ rājā tesaṃ tesaṃ yathārahaṃ<BR>
Janaṃ saṃgahavatthūhi saṃgahesi catuhipi.<BR>
5<BR>
Atha kenāpi so gantvā hetunā maṇihīrakaṃ<BR>
Vasanto kira, assosi paccanto kupito iti.<BR>
6<BR>
Tato senāpatiñceva jeṭṭhaputtañca attano<BR>
Gantvā sādhetha taṃ desamiti pesesi sajjukaṃ.<BR>
7<BR>
Tesu tatthopayātesu pisunā bhedacintakā<BR>
Vatvā yaṃ kiñci bhindiṃsu te ubho'pi narādhipe 2<BR>
8<BR>
Tato dve verino hutvā desaṃ gaṇhitu mārabhuṃ;<BR>
Rājā sutvā khaṇeneva dūratissamupāgami.<BR>
9<BR>
Te ubho'tattha ghātetvā tesaṃ sabbaṃ samādiya<BR>
Hantvā taṃpakkhiye sabbe pūḷatthinagaraṃ gamī.<BR>
10<BR>
Tadā rohaṇadesamhi bhogādhipatino suto<BR>
Dāṭhāsīvādipādassa mahindo nāma khattiyo<BR>
11<BR>
Pituno so'parajjhitvā rañño santikamāgamā.<BR>
Disvā rājāpi santuṭṭho taṃ saṅgaṇhi yathārahaṃ.<BR>
12<BR>
Tena mettiṃ thiraṃ kātuṃ dhītaraṃ devanāmikaṃ<BR>
Tassa datvāna pāhesi balaṃ rohaṇamevaso.<BR>
13<BR>
So gantvā rājasenāya maddāpetvāna rohaṇaṃ<BR>
Jambudīpaṃ palāpetvā pitaraṃ rohaṇaṃ labhi.<BR>
14<BR>
Mahāvihāre kāresi salākaggaṃ thīraṃ subhaṃ.<BR>
Bolakkhiyamunindassa 3 parihārāya dāpayī<BR>
15<BR>
Mahānāmavhayaṃ 4 gāmaṃ, pujayitvā yathābalaṃ<BR>
Vaḍḍhamānadumindassa jiṇṇaṃ gehañca kāriya<BR>
16<BR>
Rakkhaṇatthāya tassā'dā koṭṭhagāmaṃ 5 bahūdayaṃ 6<BR>
Nīlārāmassa pādāsi kāḷussaṃ nāma gāmakaṃ.<BR>
17<BR>
Loharūpassa pādāsi ārāmassañca gāmakaṃ.<BR>
Jiṇṇañca paṭisaṅkhāsi, paṭimāyo ca kārayi,<BR>
-----------<BR>
2.[E.] Narādhipā. 3.[A.E.] Kholakkhīya- 4.[E.] Mahāmagavbhayaṃ.<BR>
5.[E.] Koṭṭhāgāmaṃ 6.[E.] Bahudrayaṃ<BR>
<BR>
[SL Page 284] [\x 284/]   ( <BR>
18<BR>
Pāsāde cetiye ceva vihāre va anappake.<BR>
Puḷatthinagare'kāsi vejjasālaṃ mahādayo:<BR>
19<BR>
Tathā paṇḍāviyañceva 7 bhogagāmasamāyutaṃ<BR>
Pīṭhasappīnamandhānaṃ sālāyo ca tahiṃ tahiṃ,<BR>
20<BR>
Potthakesu likhāpevo aṭṭe sammāvinicchite<BR>
Rājagehe ṭhapāpesi ukkoṭanabhayena so.<BR>
21<BR>
Nāgavaḍḍhananāmassa bhogagāme bahū adā.<BR>
Lekhepubbe na vāretvā 8 pāletvā pubbasāsanaṃ<BR>
22<BR>
Pitarā ca mahādānaṃ puññamaññampi vā kataṃ<BR>
Sabbaṃ tamavināsevo niccaṃ so rakkhi sādaro.<BR>
23<BR>
Mahesī ca mahārañño puññāni bahu kārayī<BR>
Kaṇṭakaṃ 9 cetiyaṃ kāsi devī cetiyapabbate.<BR>
24<BR>
Kāretvā jayasenañca pabbataṃ gāmikassa dā 10<BR>
Bhikkhusaṅghassa; sāgāmaṃ mahummāraṃ ca tassa'dā<BR>
25<BR>
Silāmeghavhayaṃ kavo bhikkhunīnamupassayaṃ<BR>
Silāmeghavhayedāsi bhikkhunīnañca paccaye 11.<BR>
26<BR>
Gāmā ye'suṃ purā kītā vihāre, tattha sā dhanaṃ<BR>
Datvā te me cayitvāna vihārasse'va dāpayī<BR>
27<BR>
Chādayitvā 12 mahārukkhe sabbe cetiyapabbate<BR>
Nānārāge dhaje ceva paṭākāyo ca pūjayī.<BR>
28<BR>
Pubbārāmakabhāgamhi 13 pāsādaṃ paṭisaṃkhari.<BR>
Ussānaviṭṭhiṃ dubbhogaṃ subhogaṃ tassa kārayī.<BR>
29<BR>
Vihāraṃ giribhaṇḍañca naṭṭhaṃ pākatikaṃ karī.<BR>
Bhogagāme ca dāpesi bhikkhūnaṃ tantivāsinaṃ.<BR>
30<BR>
Ambuyyānamhi āvāsaṃ katvā dappuḷapatabbataṃ<BR>
Bhikkhūnaṃ tisatassā'dā sampannacatupaccayaṃ.<BR>
31<BR>
Kāretvā nīlagallañca ārāmaṃ so manoramaṃ <BR>
Dakavāraṃ bahuppādaṃ tassa dāpesi kāriya.<BR>
32<BR>
Arikārivihāre ca paṭisaṅkhāsi jiṇṇakaṃ;<BR>
Salākaggañca pāsādaṃ apubbaññeva kārayī.<BR>
-----------<BR>
7. Paḍāviyaṃ ceva. 8. [D.S.E.] Nakāretvā 9.[S.] Katthakaṃ [E.] Katthakaṃ<BR>
10. [E.] Dāmiḷassa'dā 11. [E.S.D.] Bhikkhunīnamupassaye. 12. Chedayitvā<BR>
(Sabbesu), 13. [E.S.] Pucchārāmaka-.<BR>
<BR>
[SL Page 285] [\x 285/]   ( <BR>
33<BR>
Vāhadīpe sa kāresi 14 senaggabodhipabbataṃ.<BR>
Dhammaṃ tīsu nikāyesu vācayittha bahussate.<BR>
34<BR>
Gaṇhāpesi ca bhikkhūnaṃ ayopattesu gaṇṭhike.<BR>
Puññanti vuttaṃ sabbaṃ so na kiñci paricajjayī.<BR>
35<BR>
Kulīnānamanāthānaṃ itthinaṃ'dā piḷandhanaṃ;<BR>
Bhojanaṃ bhojanatthinaṃ bahusodāsi rattiyaṃ.<BR>
36<BR>
Gunnaṃ sassāni pādāsi; kākādīnañca bhattakaṃ;<BR>
Taṇḍulañcakumārānaṃ madhuphāṇitasaṃyutaṃ.<BR>
37<BR>
Evaṃ puññāni katvāna narindo so sapāriso<BR>
Bhutvā pañcasu vassesu mediniṃ sampariccaji.<BR>
38 Tato tassa suto āsi sīhaḷānaṃ rathesabho<BR>
Sabbarūpaguṇopeto mahindo nāma khattiyo,<BR>
39<BR>
So dhammikasilāmegho iccā si dharaṇītale<BR>
Dhammadīpo dhammadhajo suddhadhammaparāyaṇo;<BR>
40<BR>
Pubbakehi narindehi kataṃ dhammapathānugaṃ<BR>
Sabbaṃ'kāsi ahāpetvā; adhammantu vivajjayī.<BR>
41<BR>
Rājā ratanapāsāde kātuṃ so navakammakaṃ<BR>
Sabbakālesu dāpesi geṭṭhumbadakavārakaṃ 15<BR>
42<BR>
Jiṇṇañca paṭisaṅkhāsi puññakammamakāsi ca.<BR>
Rajjaṃ katvāna catusu vassesu nidhanaṃ gato.<BR>
---------<BR>
43<BR>
Aggabodhi tato rājā chattaṃ ussāpayī pure<BR>
Kārento sabbasattānaṃ hitaṃ sukhamasesato.<BR>
44<BR>
Dhātupūjaṃ sa kāresi satthusabbaguṇārahaṃ<BR>
Pitāmahakatassā'pi sambuddhassa mahāmahaṃ.<BR>
45<BR>
Udayaggādibodhiñca pariveṇaṃ sa kārayī<BR>
Nāmaṃ gahetvā pituno attano ca narādhipo.<BR>
46<BR>
Sabhogaṃ pariveṇañca katvā taṃbhutanāmakaṃ 16<BR>
Sakācariyakassā'dā bhikkhūnaṃ tisatassa ca.<BR>
47<BR>
Rājasālāya 12 dāpesi cūḷavāpiyagāmakaṃ.<BR>
Gāmadvayañca dāpesi kāḷulamallavātake.<BR>
Makaṃ (?) 17.[A.] Rājā sālāya.<BR>
<BR>
[SL Page 286] [\x 286/]   ( <BR>
48<BR>
Pavesaṃ vinivāresi uposathadinesu so<BR>
Macchamaṃsayurādīnaṃ antonagaramattano.<BR>
49<BR>
Bhikkhū vā cetiye vā so vanditvā nikkhamaṃ tato<BR>
Vālukā mā vinassantu iti pāde sudhovayī.<BR>
50<BR>
Yaṃ yaṃ sovaggiyaṃ kammaṃ kammaṃ nissaraṇāvahaṃ<BR>
Vatthuttaye pasanno so kammaṃ taṃ sabbamācari.<BR>
51<BR>
Mātupaṭṭhānanirato rattindivamahosi so;<BR>
Gantvā tassā upaṭṭhānaṃ pāto'va kira bhupati<BR>
52<BR>
Sīsaṃ telena makkhetvā ubbaṭṭetvāna jallikaṃ<BR>
Nakhe visutdhe katvāna nahāpetvāna sādaraṃ<BR>
53<BR>
Acchādevo navaṃ vatthaṃ sukhasamphassamattanā<BR>
Vatthaṃ chaḍḍhitamādāya pelletvā sayameva taṃ<BR>
54<BR>
Tassa toyena siñcitvā sīsaṃ samakuṭaṃ sakaṃ<BR>
Gandhamālāhi taṃ sammācetiyaṃ viya pūjiya 18<BR>
55<BR>
Namassitvāna tikkhattuṃ katvā taṃ so 19 padakkhiṇaṃ<BR>
Dāpetvā parisāya'ssā vatthādīni 20 yathāruciṃ<BR>
56<BR>
Sahattheneva bhojetvā bhojanaṃ taṃ mahārahaṃ<BR>
Bhuttāvasesaṃ bhuñjitvā samākiriya 21 matthake<BR>
57<BR>
Bhojetvā parisaṃ tassā rājabhojana muttamaṃ<BR>
Sajjetvā vāsagehañca sugandhaparivāsitaṃ<BR>
58<BR>
Sahatthā paññapetvāna sayanaṃ tattha sādhukaṃ<BR>
Pāde dhoviya makkhetvā gandhatelena saṇhakaṃ<BR>
59<BR>
Sambāhento nisīditvā katvā niddamupetakaṃ<BR>
Katvā padakkhiṇaṃ mañcaṃ tikkhattuṃ sādu vandiya<BR>
60<BR>
Ārakkhake niyojetvā dāse kammakare'pi ca<BR>
Tassā piṭṭhimakatvāna apakkammeva piṭṭhito<BR>
61<BR>
 hatvā adassane ṭhāne tikkhattuṃ puna vandiya<BR>
Santuṭṭho tena kammena saranto taṃ punappunaṃ<BR>
62<BR>
Gehaṃ yāti; sa jivantaṃ 22 evameva upaṭṭhahi.<BR>
Ekadā dāsavādena vaditvā dāsamattano<BR>
-----------<BR>
18. [E.S.] Pūjayi. 19.[E.] Katvā tassā. 20.[A.] Vatthādīhi. 21.[E.] Saya<BR>
Mākiriya. 22.[E.] Sajīvaṃ taṃ.<BR>
<BR>
[SL Page 287] [\x 287/]   ( <BR>
63<BR>
Tenattano kathāpesi khamāpetuṃ sayaṃ vaco.<BR>
Attānaṃ bhikkhusaṃghassa dāpayitvāna mātarā<BR>
64<BR>
Dhanamattagghanaṃ datvā bhujisso āsi buddhimā<BR>
Evaṃ puññaparo hutvā katvā dīpassa saṃgahaṃ<BR>
65<BR>
Ekādasahi vassehi devalokamupāgami.<BR>
---------<BR>
Tassā'nujo dappuḷo'tha rājā'hosi tadaccaye;<BR>
66 Sabbaṃ pubbakarājunaṃ cariyaṃ sosamācari.<BR>
Tadā mahindanāmassaputtā rohaṇasāmino<BR>
67<BR>
Pitarā nīhaṭā'gañchuṃ rājānaṃ mātulaṃ sakaṃ.<BR>
So te disvā pavattiṃ taṃ sutvā datvā mahābalaṃ<BR>
68<BR>
Pāhesi pitarā yuddhaṃ kātuṃ bandhūhite rato<BR>
Mahindopi tathābhāvaṃ viditvā rohaṇādhipo<BR>
69<BR>
Yuddhaṃ paṭipade yeva tesaṃ'kāsi mahābalo<BR>
Te ubho'pi palāyiṃsudatvā senāya nāyakaṃ.<BR>
70<BR>
Punāgantvā mahīpānaṃ sevamānā idhā'vasuṃ.<BR>
Pitāpi tena santuṭṭho aññena sakabandhūnā <BR>
71<BR>
Yujjhanto maraṇaṃ gañchi; ñāti so'pi mato kira.<BR>
Tadā'dā bhāgineyyassa rājā kittaggabodhino<BR>
72<BR>
Sabbarūpaguṇopetaṃ dhītaraṃ devanāmikaṃ.<BR>
So dappuḷaṃ ṭhapetvāna sevatthaṃ tassa rājino<BR>
73<BR>
Sayaṃ neṅgamādāya rohaṇaṃ samasupāgami.<BR>
Rohaṇādhipatī hutvā sabbākārasamappito<BR>
74<BR>
Puttadhītāhi vaḍḍhanto vāsaṃ tattheva kappayī.<BR>
Rājā'kāsi dumindassa gharaṃ jiṇṇaṃ navaṃ thiraṃ.<BR>
75<BR>
Sovaṇṇakhavitaṃ kammaṃ maṅgalena ca tassa so<BR>
Attano rājabhāvassa satthu pāramitāya ca<BR>
76<BR>
Sammānucchavikaṃ katvā mahāpūjaṃ pavattayī.<BR>
Jiṇṇaṃ kāresi pāsādaṃ hatthikucchivihārake<BR>
77<BR>
Vāhadīpassa ārāmaṃ 23 lāvārāvañca 24 pabbataṃ.<BR>
Vihāre jetanāme ca katvā sovaṇṇayaṃ muniṃ<BR>
78<BR>
Vaḍḍhetvā bodhigehamhi pūjaṃ'kāsi acintiyaṃ.<BR>
Anusaṃvaccharaṃ dīpe vatthadānaṃ pavattayi.<BR>
-----------<BR>
23.[A.] Kāresi. 24.[A.] Lāvārāmaṃ ca<BR>
<BR>
[SL Page 288] [\x 288/]   ( <BR>
79<BR>
Mahāpāḷiñca vaḍḍhesi bhattaggamavalokayī 26.<BR>
Tulāhārañca dāpesi jiṇṇaṃ ca paṭīsaṅkhari.<BR>
80<BR>
Cārittaṃ pubbarājūnaṃ pālesimanavajjiyaṃ.<BR>
---------<BR>
Tassā'si vajiro nāma senāpati mahāmati<BR>
81<BR>
Kacchavālaṃ sa kāresi ārāmaṃ paṃsukūlinaṃ<BR>
Thūparāmamhi thūpassa gharaṃ chādesi sādhukaṃ<BR>
82<BR>
Iṭṭhikāhi suvaṇṇāhi; hematvāre va kārayī 27<BR>
Evaṃ soḷasavassāni katvā rajjaṃ narādhipo<BR>
83<BR>
Aagamā sabbasattānaṃ gantabbaṃ desameva so.<BR>
---------<BR>
Tasmiṃ rājini sampatte devalokaṃ tadā ahū<BR>
84<BR>
Aggabodhi sanāmo'tha āṇābheriṃ carāpayī<BR>
Pitā tassa sabhātussaputtaṃ mahindanāmakaṃ<BR>
85<BR>
Rajjatthaṃ sakaputtānaṃ ādipādaṃ na kārayī.<BR>
Ādaraṃ so sabandhūnaṃ kaṇiṭṭhānampi kātave<BR>
86<BR>
Asahanto palāyittha paratīraṃ samākulo. 28<BR>
Tesamāgamanaṃ sutvā pesayitvā mahābalaṃ<BR>
87<BR>
Kāretvā yuddhametehi sīsaṃ 29 tesaṃ sa gaṇhayī.<BR>
Nikāyesu vicāretvā kattabbaṃ sabbameva so<BR>
88<BR>
Dīpe'pi sakale' kāsi pāpāvāranivāraṇaṃ.<BR>
Bhikkhu cūlavihāresu 30 yāguṃ gaṇhanti sabbadā 31<BR>
89<BR>
Mahāvihāre; taṃ sutvā rājā nibbinnamānaso<BR>
Kaṇṭhapiṭṭhimahāgāmaṃ tathā yābālagāmakaṃ<BR>
90<BR>
Telagāmaṃ bahūdañca dakavāraṃ padāpiya<BR>
Yāguṃ gahetuṃ yojesi vihāresu'pi bhikkhavo;<BR>
91<BR>
Tato paṭṭhāya taṃ yāguṃ sabbe gaṇhiṃsu sādarā.<BR>
Dīpe bheriṃ carāpetvā sannipātiya yācake<BR>
92<BR>
Suvaṇṇaṃ so padāpesi yathicchaṃ divastayaṃ.<BR>
Evamādiṃ sa katvāna puññaṃ vassehi tīhi ca<BR>
-----------<BR>
26. [A.] Mavalokiya. 27.[E.] Chādayi. 28. Samātulo (?) 29.[A.] Hisaṃ,<BR>
30. [S.] Mūlavihāresu. 31.[E.] Osadhaṃ,<BR>
<BR>
[SL Page 289] [\x 289/]   ( <BR>
93<BR>
Vatthuttayapasādassa phalaṃ passitumattano<BR>
Rājā dibbena yānena 32 gacchanto viya so mari.<BR>
94<BR>
Evaṃ aniccā vata sabbadehino 33<BR>
Sabbaccuno' pevamupenti maccuṃ<BR>
Pahāya tasmā bhavarāgajātaṃ<BR>
Budho subuddhī vibhave bhaveyya.<BR>
<BR>
Iti sujanappasādasaṃvegatthāya kate mahāvaṃse<BR>
Pañcarājako nāma<BR>
Sattacattāḷīsatimo paricchedo.<BR>
---------<BR>
<BR>
Aṭṭhacattāḷīsatimo paricchedo.<BR>
<BR>
1<BR>
Tato tassā'nujo seno chattaṃ ussāpayī pure<BR>
Piyaṃ'va puttaṃ passanto satte sabbe mahādhano. 2<BR>
Cariyaṃ pubbarājūnaṃ samācari yathābhataṃ;<BR>
Apubbaṃ'pi cavattesi cariyaṃ dhammasaṃhitaṃ.<BR>
3<BR>
Bhikkhūnaṃ bhikkhunīnañca ñātīnaṃ dīpavāsinaṃ<BR>
Macchānaṃ migapakkhīnaṃ kattabbaṃ sa samācari.<BR>
4<BR>
Mahindaṃ paratīraṃ so gataṃ yojiya mārayi.<BR>
Evaṃ so suvisodhesi rajja paccatthike'khile.<BR>
5<BR>
Mahādānaṃ pavattesi yācakānaṃ dhanesinaṃ,<BR>
Bhikkhūnaṃ brāhmaṇānañca manuññaṃ rājabhojanaṃ.<BR>
6<BR>
Ahesuṃ anujā tassa mahindo kassapo tathā<BR>
Udayo ti tayo; tesu mahindo yuvarājako<BR>
7<BR>
Hutvā tassānuvattanto sakkaccaṃ tamupaṭṭhahi.<BR>
Saṅghā nāmā'si rājassa bhariyā tassa rājinī.<BR>
8<BR>
Kīḷanatthaṃ samuddassa gate rājini paṭṭanaṃ<BR>
Udayo ādipādo so ohīno nagare tadā<BR>
9<BR>
Nālanāmaṃ gahetvāna dhītaraṃ mātulāniyā<BR>
Rakkhitaṃ rājarakkhāya puḷatthinagaraṃ agā.<BR>
10<BR>
Rājā tasmiṃ akujjhitvā sandhiṃ katvā akuppiyaṃ<BR>
Mahādīpādaṃ pesetvā tosetvā naṃ idhānayī.<BR>
-----------<BR>
32.[A.] Ñāṇena, 33.[E.] Sabbadehī <BR>
[SL Page 290] [\x 290/]   ( <BR>
11<BR>
Evaṃ samaggā te āsuṃ; tato paṭṭhāya khattiyā<BR>
Rakkhantā. Sāsanaṃ lokaṃ vasiṃsu susamāhitā.<BR>
12<BR>
Tato kenaci kālena paṇḍurājā mahābalo<BR>
Jambudīpā idhāgamma dīpaṃ gaṇhitumārahi.<BR>
13<BR>
Rājā suvo mahāsenaṃ pesayittha tadantikaṃ.<BR>
Amaccānaṃ vivādena laddhotāro narādhipo<BR>
14<BR>
Paṇḍurājā vināsento sabbaṃ taṃ desamuttaraṃ<BR>
Khandhāvāraṃ nivesesi mahātalitagāmake.1<BR>
15<BR>
Vasantā damiḷā ettha bahavo ye tahiṃ tahiṃ<BR>
Sabbe tampakkhiyā'hesuṃ; tato so balavā ahu.<BR>
16<BR>
Tattha gantvā mahāsenā rañño yujjhitumārahi.<BR>
Hatthikkhandhagato paṇḍurājāpi samupāvisi.<BR>
17<BR>
Aahū dāmiḷasenā sā passantī sāmino mukhaṃ<BR>
Sampannabalavussāhā tadatthe cattajīvitā.<BR>
18<BR>
Dīpasenā tu sāmīnamabhāvena nirussukā<BR>
Yujjhantī paribhinditvā palāyittha tato tato.<BR>
19<BR>
Ottharittha mahāsenā paṇḍurājassa taṅkhaṇe<BR>
Mārasenāva gacchantī vicuṇṇentī mahājanaṃ.<BR>
20<BR>
Rājā senāya bhintattaṃ sutvā sabbaṃ samādiya<BR>
Hatthasāraṃ puraṃ hitvā malayābhimukho gato.<BR>
21<BR>
Tato hatthiṃ samāruyha yuvarājā mahindako<BR>
Yujjhanto sakasenāya palātattaṃ 2 samekkhiya<BR>
22<BR>
"Ekena me na sakkā ve sabbe ete hi mārituṃ;<BR>
Etesaṃ na ca nīvānaṃ hatthesu maraṇaṃ sukhaṃ.<BR>
23<BR>
Tasmā varaṃ 3 me maraṇaṃ mayā eve" ti cintiya<BR>
Hatthikkhandhagato yeva jindi so sīsamattano.<BR>
24<BR>
Taṃ disvā bahavo sīse tattha chindiṃsu sevakā<BR>
Taṃ disvā dāmiḷīsenā haṭṭhatuṭṭhā pamodi sā.<BR>
25<BR>
Etaṃ 4 sabbaṃ samekkhitvā ādipādo sa kassapo<BR>
Turaṅgavaramāruyha susannaddho dhatāyudho<BR>
26<BR>
Vihāramupasaṅkamma abhayaṃ ekakova so<BR>
Tādisampi mahāsenaṃ ogāhetvā 5 vidārayi.<BR>
-----------<BR>
1.[E.] Mahātālitagāmake. 2.[E.] Palāyanaṃ. 3.[A.] Paraṃ. 4. [E.] Evaṃ.<BR>
5.[A.] Ogahetvā.<BR>
<BR>
[SL Page 291] [\x 291/]   ( <BR>
27<BR>
Supaṇṇo viya gaṇhanto bhujaṅge salilālaye 5<BR>
So taṃ sabbaṃ nivattesi attānañca; sugopayī.<BR>
28<BR>
Asso ekova dissittha turaṅgāvalisannibho.<BR>
Aattano so janaṃ kañci apassanto'nugāminaṃ<BR>
29<BR>
Kiṃ me ekena verīnaṃ pūritena manorathaṃ?<BR>
Kālantarehaṃ jivanto pūressaṃ me manorathaṃ;<BR>
30<BR>
Tasmā gantuṃva yuttanti nipphoṭetvā 6 mahābalaṃ<BR>
Nibbhayo'va mahāyodho koṇḍivātamupāgami.<BR>
31<BR>
Paṇḍurājamahāsenā aaggahesi tato puraṃ.<BR>
Sīsaṃ taṃ yuvarājassa paṇḍurājassa dassayuṃ.<BR>
32<BR>
So taṃ disvāva jhāpetvā rājūnaṃ paṇḍudesinaṃ 7<BR>
Sabbamāḷāhane kiccaṃ tassa kātuṃ niyojayī.<BR>
33<BR>
Sabbaṃ sāraṃ harāpesi bhaṇḍāgāramhi rājino<BR>
Agaṇhittha gahetabbaṃ vihāre nagare'pi ca<BR>
34<BR>
Pāsāde ratane sabbe, sovaṇṇaṃ satthubimbakaṃ,<BR>
Silāmayamunindassa cakkhubhutamaṇidvayaṃ;<BR>
35<BR>
Tathā sovaṇṇapaṭṭe ca thūpārāmamhi cetiye;<BR>
Suvaṇṇapaṭimāyo ca vihāresu tahiṃ tahiṃ<BR>
36<BR>
Sabbaṃ gahetvā nissāraṃ laṅkādīpamakāsi so.<BR>
Chaḍḍhayittha 8 puraṃ rammaṃ yakkhabhakkhitarūpakaṃ.<BR>
37<BR>
Rājā'pi rakkhaṃ datvāna mahāmagge tahiṃ tahiṃ<BR>
Gaṅgādvayamukhe vāsaṃ kappesi parisaṅkito.<BR>
38<BR>
Paṇḍurājā tato sandhiṃ kātuṃ sīhaḷasāminā<BR>
Amacce tattha pesesi; disvā te sīhaḷādhipo<BR>
39<BR>
Suṇitvā sāsanaṃ tesaṃ sabbaṃ taṃ sampaṭicchiya<BR>
Dūtānaṃ kārayitvāna yathākāmena saṃgahaṃ<BR>
40<BR>
Hatthidvayaṃ sa datvāna sabbamābharaṇampi ca<BR>
Tassa pesesi dūte so attano'pi hitāvahe 9<BR>
41<BR>
Paṇḍurājāsi taṃ sabbaṃ disvā santuṭṭhamānaso<BR>
Niyyātetvāna dūtānaṃ tadaheva mahāpuraṃ<BR>
-----------<BR>
5.[E.] Salilālayaṃ. 6.[S.D.] Nippoṭhetvā. 7.[E.] Desitaṃ. <BR>
8.[E.] Chaḍḍayitvā. 9. Hitavaho (sabbattha). <BR>
<BR>
[SL Page 292] [\x 292/]   ( <BR>
42<BR>
Nikkhamitvā purā gantvā 10 na cireneva paṭṭanaṃ<BR>
Tattha āruyha nāvaṃ so sakaṃ desamupāgami.<BR>
43<BR>
Tato āgamma nagaraṃ silāmegho mahīpati<BR>
Yathāṭhāne ṭhapetvāna dīpaṃ vasi samāhito.<BR>
44<BR>
Bhātaraṃ dutiyaṃ katvā udayaṃ nāma khattiyaṃ<BR>
Mahādipādaṃ tassādā bhogatthaṃ dakkhiṇaṃ disaṃ.<BR>
45<BR>
So pi kho na cirenava katvā puññaṃ yathārahaṃ<BR>
Rogenekena samphuṭṭho paviṭṭho maccuno mukhaṃ.<BR>
46<BR>
Kassapo ādipādo'pi puḷatthinagare vasaṃ <BR>
Yojetvā 11 paṇḍurājena ahosi kira mārito.<BR>
---------<BR>
47<BR>
Tadā kassapanāmassa puttā āsuṃ mahārahā<BR>
Ādipādassa cattāro dhanaññakkhaṇasañgñutā.<BR>
48<BR>
Yo 12 tesaṃ sabbapaṭhamo seno nāma kumārako<BR>
Sūro vīro mahussāho rājabhārakkhamo samo,<BR>
49<BR>
Rājā mahādipādattaṃ tassa datvā yathāvidhiṃ<BR>
Bhogatthaṃ dakkhiṇaṃ desaṃ savāhanamupādisi.<BR>
50<BR>
Rohaṇadhipatissā'suṃ puttā kittaggabodhino<BR>
Cattāro, dhītaro tisso dassaneyyā manoramā.<BR>
51<BR>
Tadā jeṭṭhasutaṃ tassa mahindaṃ nāma khattiyaṃ<BR>
Pitucchā mārayitvāna desaṃ gaṇhi sasādhanaṃ.<BR>
52<BR>
Bhātaro te tayo tasmiṃ saṃruṭṭhā bhātughātane 13<BR>
Ādāya bhaginī tisso rañño santikamāgamuṃ.<BR>
53<BR>
Rājā'pi disvā te'tīva mamāyanto dayāluko 14<BR>
Sabbe devakumāreva sukhaṃ vaḍḍhesi pemavā.<BR>
54<BR>
Tato kassapanāmaṃ so tesaṃ jeṭṭhaṃ narissaro<BR>
Desaṃ taṃ gaṇha yāhīti datvā balamapesayī.<BR>
55<BR>
So'pi gantvāna taṃ hantvā rohaṇaṃ kasiṇampi taṃ<BR>
Katvā hatthagataṃ tattha vasittha nirupaddavo.<BR>
56<BR>
Atha so bhātaro dve'pi senañca udayaṃ tathā<BR>
Pakkositvāna bhājetvā desaṃ tehi sahāvasi.<BR>
-----------<BR>
10.[S.] Tamhā. 11.[A.] Yodhento. 12.[E.] So. 13.[E.]Bhātughātake.<BR>
14.[E.S.]Dayāmukho. <BR>
[SL Page 293] [\x 293/]   ( <BR>
57<BR>
Rājā tā sādhu vaḍḍhetvā vayappattāsu tīsu so<BR>
Rājakaññasu dhaññāsu devaccharasurūpisu<BR>
58<BR>
 hapetvā rājinīṭhāne uparājassa dāpayī<BR>
Saṅghanāmaṃ, mahābhogaṃ datvā rajjasarikkhakaṃ.<BR>
59<BR>
Kaṇiṭṭho uparājassa 15 mahindo nāma bhātuko atthi sabbaguṇopeto sabbasatthavisārado.<BR>
60<BR>
Tassā'dāsi duve rājā rājakaññā manoharā<BR>
Tissavahaṃ kittanāmaṃ dva datvā bhogaṃ yathāruciṃ.<BR>
61<BR>
Evaṃ karonto ñātīnaṃ saṃgahaṃ so yathārahaṃ<BR>
Ārādhento ca dānādisaṅgahehi mahājanaṃ<BR>
62<BR>
Rājā dasahi rājūnaṃ dhammehi samupāgato<BR>
Samācaranto puññāni paribhuñjittha mediniṃ.<BR>
63<BR>
Paṃsukūlikabhikkhūnaṃ katvā'riṭṭhamhi pabbate<BR>
Mahābhogaṃ adārāmaṃ nimmitaṃ viya iddhiyā;<BR>
64<BR>
Parihārañca 16 tassā'dā rājārahamasesato<BR>
Ārāmike va bahavo dāse kammakarepi ca.<BR>
65<BR>
Pāsādaṃ sova kāresi vihāre jetanāmake<BR>
Anekabhumiṃ bhumindo buddhabhumigatāsayo.<BR>
66<BR>
Vaḍḍhetvā tattha kāretvā sabbasovaṇṇayaṃ jinaṃ<BR>
Saṇṭhapetvā mahābhogaṃ vasāpesi ca bhikkhavo.<BR>
67<BR>
Mahādipariveṇamhi dāresi sumanoharaṃ<BR>
Pāsādamaggisandaḍḍhaṃ tasmiññeva vihārake.<BR>
68<BR>
Katvā vīraṅkurārāmaṃ vihāre abhayuttare<BR>
Mahāsaṅghikabhikkhūnaṃ theriyānañca dāpayī.<BR>
69<BR>
Pubbārāmañca kāresi sampannacatupaccayaṃ<BR>
Saddhiṃ so saṅaghanāmāya deviyā pi ca attano.<BR>
70 Mahāvihāre tāye'va saddhiṃ kāresi bhumipo<BR>
Aāvāsaṃ saṅghasenavhaṃ mahābhogaṃ mahāmati.<BR>
71<BR>
Kāretvā sabbasovaṇṇaṃ kesadhātukaraṇḍakaṃ<BR>
Mahāpūjaṃ pavattesi rajjaṃ vissajji uttamo. 17<BR>
-----------<BR>
15.[A.] Uparājāpi. 16.[E.] Parihāraṃsa 17.[E.] Vissajjiyattano (?).<BR>
<BR>
[SL Page 294] [\x 294/]   ( <BR>
72<BR>
Cetiyassa girissā'dā kāṇavāpiṃ bahūdayaṃ 18<BR>
Bhikkhūnaṃ dīpavāsīnaṃ dāpesi ca ticīvaraṃ<BR>
73<BR>
Puḷatthinagare'kāsi vāpiyo 19 thusavāpiyā;<BR>
Senaggabodhimāvāsaṃ gāmārāmikasaññutaṃ;<BR>
74<BR>
Tasmiññeva ca kāresi mahāpāḷiṃ subhojanaṃ;<BR>
Mahāpāḷiñca sabbesaṃ mahānettamhi pabbate.<BR>
75<BR>
Vejjasālampi kāresi sagarassa ca pacchime.<BR>
Anāthānaṃ pavattesi yāgudānaṃ sakhajjakaṃ.<BR>
76<BR>
Paṃsukūlikabhikkhūnaṃ paccekañca mahānasaṃ<BR>
Katvā dāpesi sakkaccaṃ niccaṃ bhojanamuttamo<BR>
77<BR>
Hutvā mahādipādo'yaṃ kappūrapariveṇake<BR>
Uttarāḷhe ca kāresi paricchede sanāmake.<BR>
78<BR>
Tulābhārañca pādāsi tikkhattuṃ so mahādhano;<BR>
Puññamaññampi so'kāsi rājā nānappakārakaṃ.<BR>
79<BR>
Saṅghanāmāpi taṃdevī uttaramhi vihārake<BR>
Katvā mahindasenavhāvāsaṃ 20 vāsesi bhikkhavo.<BR>
80<BR>
Āraddho dappulavhassa kāle rājassa dhīmato<BR>
Mahādevena so āsi rammo dappulapabbato;<BR>
81<BR>
Dārukassapanāmena tathā kassaparājikaṃ, 21<BR>
Ubho pi te vippakate rājā sova samāpayī.<BR>
82<BR>
Bhaddo senāpatī tassa bhaddasenāpati'vhayaṃ<BR>
Pariveṇampi kāresi dāsabhogasamāyutaṃ.<BR>
83<BR>
Uttaro ca amacco'kā vihāre abhayuttare<BR>
Vāsa muttarasenavhaṃ rammamuttarapaccayaṃ.<BR>
84<BR>
Vajiro nāma tatthevāvāsaṃ 22 vajirasenakaṃ<BR>
Kāsi; rakkhasanāmo cā'vāsaṃ rakkhasanāmakaṃ.<BR>
85<BR>
Tato vīsativassesu puḷatthinagare vasaṃ<BR>
Paṇḍurājakataṃ kāraṃ saranto sāradassano<BR>
86<BR>
Dadanto viya senassa sūrassāvasarañca so<BR>
Pahāya dīpaṃ dīpo'va mahāvātabhato gato.<BR>
-----------<BR>
18.[E.] Bahuduyaṃ. 19.[E.] Vāpiyā 20. [E.S.] Se navhaṃ vāsaṃ <BR>
21. Rājakaṃ. 22. [E.] Tattheva vāsaṃ.<BR>
<BR>
[SL Page 295] [\x 295/]   ( <BR>
87<BR>
Bhogā aniccā saha jivitena<BR>
Paheva te bandhujanā sahāyā;<BR>
Narādhipaṃ passatha ekameva<BR>
Samāgataṃ maccumukhaṃ sughoraṃ.<BR>
<BR>
Iti sujanappasādasaṃvegatthāya kate mahāvaṃse<BR>
Ekarājako nāma<BR>
Aṭṭhacattāḷīsatimo paricchedo.<BR>
---------<BR>
<BR>
Ekūnapaññāsatimo paricchedo.<BR>
<BR>
1<BR>
Evaṃ tasmiṃ mate tassa kattabbaṃ sādhu kāriya<BR>
Mahādipādo senavehā ādāya balavāhanaṃ<BR>
2<BR>
Āgamma nagaraṃ rājā ahosi dharaṇītale.<BR>
Ādikappamhi rājūnaṃ dassento cariyaṃ viya<BR>
3<BR>
Saddho mahādhano sūro muttavāgī 1 nirālayo<BR>
Yācayogo mahābhogo sampannabalavāhano<BR>
4<BR>
Kittiyā'malabhutāya, tathā tejoguṇena ca<BR>
Sannipātaṃca so candasuriyānaṃ nidassayī.<BR>
5<BR>
Asaṅkiṇṇaguṇākiṇṇo suviciṇṇaguṇāguṇo<BR>
Nitthiṇṇapāpo nibbiṇnasaṃsāro sāradassano.<BR>
6<BR>
Bhariyā tassa yā āsi saṅghā taṃ so'bhisevayī<BR>
Mahesibhāve vadavona parihāraṃ yathābhataṃ, 7<BR>
Mahindaṃ nāma sappaññaṃ kaṇiṭṭhaṃ bhātaraṃ sakaṃ<BR>
Datvā dakkhiṇabhāgaṃ so oparajje'bhisevayī.<BR>
8<BR>
Antopure'parajjhitvā so raññā avadhārite<BR>
Saputtadāro vuṭṭhāya aññāto malayaṃ agā.<BR>
9<BR>
Uppajjittha tadā putto rañño saṅghāya deviyā<BR>
Dassento'va panādassa kumārarūpamattano 2<BR>
10<BR>
Rājā taṃ jātamattaṃ'va disvā santuṭṭhamānaso<BR>
Siddhatthaṃ lumbinījātaṃ rājā suddhodano viya<BR>
11<BR>
Dhaññapuññaguṇupeto ṭhapetvā dīpamekakaṃ<BR>
Jambudīpe'pi kasiṇe rajjayoggo'ti me suto<BR>
-----------<BR>
1.[E.] Muttacāgo. 2.[A.] Kumāraṃrūpa-<BR>
[SL Page 296] [\x 296/]   ( <BR>
12<BR>
Nāmadānadine yeva parihārena sabbaso<BR>
Oparajjebhisiñcitvā dakkhiṇaṃ desamassa'dā.<BR>
13<BR>
Yuvarājā'pi malaye vasanto'va mahīpatiṃ<BR>
Ārādhetvā upāyena anuññāto sabhātarā<BR>
14<BR>
Nikāyattayavāsīhi saddhiṃ bhikkhūhi āgato<BR>
Disvā rājānametthava sandhiṃ'kāsi akuppiyaṃ.<BR>
15<BR>
Yā tassa yuvarājassa bhariyā tissanāmikā<BR>
Rājinī sā vijāyittha dhītaraṃ saṅghanāmikaṃ.<BR>
16<BR>
Kittināmā'parā yā ca bhariyā sāpi kho pana<BR>
Vijāyi putte cattāro tathā ekañca dhītaraṃ.<BR>
17<BR>
Tadā rājā'pi cintetvā evaṃ sati kaṇiṭṭhako<BR>
Nissaṅko mayi hotīti sammā mantīhi mantiya<BR>
18<BR>
Dhītaraṃ yuvarājassa surūpiṃ saṅghanāmikaṃ<BR>
Kassapassa'ttaputtassa vivāhaṃ kārayi budho.<BR>
19<BR>
Dakkhiṇaṃ desamasseva kaṇiṭṭhassa sa dāpayī.<BR>
Rājaputtassa pādāsi paccekaṃ bhogamattano<BR>
20<BR>
Rajjamhi 3 sabbaṃ tasseva paribhogāya dāpayi.<BR>
Kevalantu vicāresi dīpaṃ dīpahitāvaho<BR>
21<BR>
Tesaṃ saṃvāsamanvāya ubhinnaṃ puññakamminaṃ<BR>
Dhaññapuññaguṇupetā vijātā puttadhitaro.<BR>
22<BR>
Katvā sabbopahārena dāṭhādhātumahāmahaṃ<BR>
Āruyha varapāsādaṃ ratanavhaṃ mahīpati<BR>
23<BR>
Tadā sovaṇṇayassāpi sambuddhassa purā dhītaṃ<BR>
Suññaṃ pīṭhaṃ sayaṃ 4 disvā "kasmā eva"nti saṃvadi. 5<BR>
24<BR>
Tato amaccā āhaṃsu "na jānāsi mahīpati,<BR>
Mahāpitunarindassa kāle tava narissara,<BR>
25<BR>
Paṇḍurājā idhāgamma dīpametaṃ vināsiya<BR>
Sabbaṃ sāragataṃ dīpe samādāya gato" iti.<BR>
26<BR>
Taṃ sutvā lajjito rājā sayaṃ viya parājito<BR>
Tadaheva niyojesi amacce balasaṅgahe<BR>
27<BR>
Tadā'va kira āgañchi paṇḍurājakumārako<BR>
Paribhuto sarājena rajjatthaṃ katanicchayo.<BR>
-----------<BR>
3.[A.] Rajjampi. 4. Sa taṃ (sabbesu) 5.[E.] Tiyāvadi.<BR>
<BR>
[SL Page 297] [\x 297/]   ( <BR>
28<BR>
Rājā disvā'tisantuṭṭho kattabbaṃ tassa kāriya<BR>
Mahātitthamupāgamma paṭṭanaṃ, vasamatra so<BR>
29<BR>
Mahantaṃ balakāyañca tassopakaraṇāni ca<BR>
Anūnaṃ paṭiyādevo devasenaṃva sajjitaṃ<BR>
30<BR>
Paṇḍurājakumārena saddhiṃ senāpatiṃ sakaṃ<BR>
"Gantvā taṃ paṇḍurājānaṃ gantvā nītamito purā.<BR>
31<BR>
Ratanaṃ sabbamādāya, datvā rajjaṃ imassa ca<BR>
Na cireneva ehī"ti uyyojesi mahāyaso,<BR>
32<BR>
So'pi evaṃ karomīti paṭissuvo mahīpatiṃ<BR>
Vanditvā balamādāya nāvamāruyha taṃ khaṇe<BR>
33<BR>
Paratīraṃ tato gantvā saṃvūḷhabalavāhano<BR>
Vināsayanto paccantaṃ vāresi madhuraṃ pura.<BR>
34<BR>
Dvārāni pidahitvāna pacchindittha gatāgataṃ<BR>
Tato aggiṃ khipāpesi gopuraṭṭālakoṭṭhake.<BR>
35<BR>
Evaṃ sīhaḷasenāya paviṭṭhāya sakaṃ puraṃ<BR>
Sabbaṃ vilumpamānāya senaṅgaṃ ghātayantiyaṃ<BR>
36<BR>
Paṇḍurājā nisamme'taṃ samādāya sakaṃ balaṃ<BR>
Vegasā taṃ samāgamma yuddhaṃ kātuṃ samārabhi. <BR>
37<BR>
Asampuṇṇabalattā so viddho sallena bhupati<BR>
Hatthikkhandhagato yeva vihāya puramattano<BR>
38<BR>
Palāyitvā gataṭṭhāne 6 jivitaṃ nijamossaji.<BR>
Bhariyā ca'ssa tenāsi sampattā jivitakkhayaṃ.<BR>
39<BR>
Tato sīhaḷasenā sā paviṭṭhā nibbhayā puraṃ<BR>
Tattha sabbaṃ vilumpittha devā'surapuraṃ yathā.<BR>
40<BR>
Senāpati tato rājagehe bhaṇḍaṃ samekkhiya<BR>
Dīpānītamimamhā ca tatraṭṭhañca mahārahaṃ<BR>
41<BR>
Sāraṃ sabbaṃ samādāya dese ca nagare ṭhitaṃ<BR>
Katvā issariyaṃ tattha vase vattiya attano<BR>
42<BR>
Paṇḍurājakumāraṃ tu tattha rajje'bhisiñciya<BR>
Kāretvā parihārañca desaṃ tassa samappiya<BR>
43<BR>
Yathāruciṃ gahevona hatthi - asse nare'pi ca<BR>
Tattha tattha yathākāmaṃ vasanto akutobhayo<BR>
-----------<BR>
6. [A.E.] Gato'ṭṭhāne.<BR>
<BR>
[SL Page 298] [\x 298/]   ( <BR>
44<BR>
Samuddataṭamāgamma ṭhatvā tattha yathāsukhaṃ<BR>
Kīḷanto viya nāvaṃ so samāruyha visārado<BR>
45<BR>
Mahātitthamupāgamma vanditvā dharaṇīpatiṃ<BR>
Taṃ sāsanaṃ nivedetvā sāraṃ dasseyi āhaṭaṃ.<BR>
46<BR>
Rājā sādhu'ti vatvāna kāretvā tassa saṅgahaṃ<BR>
Saddhiṃ senāya āgantvā pahaṭṭhāya sakaṃ puraṃ<BR>
47<BR>
Jayapānaṃ pivitvāna kavo vijayamaṅgalaṃ<BR>
Mahācāgaṃ pavattetvā yācakānaṃ yathāruciṃ<BR>
48<BR>
Sabbaṃ pākatikaṃ'kāsi sāraṃ dīpe nirālayo.<BR>
Sovaṇṇapaṭimāyo ca yathāṭhāne ṭhapāpayi. 7<BR>
49<BR>
Suññaṃ ratanapāsāde pīṭhaṃ pūresi satthuno.<BR>
Kāsi rakkhāvidhānena nibbhayaṃ dharaṇītalaṃ.<BR>
50<BR>
Tatato paṭṭhāya dīpaṃ so arīnaṃ duppadhaṃsiyaṃ<BR>
Katvā vaḍḍhesi bhogehi uttarādikuruṃ viya.<BR>
51<BR>
Khinnā pubbassa rājassa kāle dipamhi pāṇino<BR>
Nibbutā taṃ samāgamma 8 ghammā viya valāhakā<BR>
---------<BR>
52<BR>
Tassa vīsatime vasse vihāre abhayuttare<BR>
Nikkhamitvā gatāhesuṃ 9 paṃsukūlikabhikkhavo.<BR>
53<BR>
Yuvarājā mahindo so dumarājassa satthuno<BR>
Kārāpayi gharaṃ rammaṃ dassaneyyaṃ manoramaṃ.<BR>
54<BR>
Bodhigehaṃ karontā taṃ disvā vaḍḍhakino tadā<BR>
Vaṃsena sākhaṃ āhacca bhijjantaṃ 10 carabodhiyā<BR>
55<BR>
Kinnu kātabbametthā'ti yuvarājaṃ nivedayuṃ.<BR>
So taṃ samupasaṃkamma mahāpūjāya pujiya<BR>
56<BR>
"Sace satthā hitatthāya sambhito sabbapāṇinaṃ<BR>
Laṇḍuṃ 11 puññassa'nagghassa gharassa karaṇeni'dha<BR>
57<BR>
Sākhā gacchatu uddhaṃva, kātuṃ sakkā yathā gharaṃ"<BR>
Evamārādhayitvāna vanditvā sagharaṃ gato.<BR>
58<BR>
Tadā sākhā dumindassa rattiyaṃ uddhamanuggami.<BR>
Tato kammakarā sabbaṃ ārocesuṃ sasāmino.<BR>
-----------<BR>
7.[A.]  hapāpiya. 8.[E.] Santimāgamma 9.[E.S.] Gaṇāhesuṃ.<BR>
10.[E.]Bhindantaṃ 11. Lābhī. (Sabbesu.)<BR>
<BR>
[SL Page 299] [\x 299/]   ( <BR>
59<BR>
Yuvarājā'tisantuṭṭho bhāturaññño nivediya<BR>
Mahāpūjāya pūjesi vissajjiya bahuṃ dhanaṃ.<BR>
60<BR>
Tathā mahindasenavhaṃ pariveṇañca kāriya<BR>
Saṅghassā'dā sabhogaṃ so puññāna'ññāni cāviṇi.<BR>
61<BR>
Adā saparisaṃ bhattaṃ 12 vatthaṃ chattamupāhanaṃ,<BR>
Tathā gamiyabhattañca nahānañca sabhattakaṃ.<BR>
62<BR>
Evaṃ khuddānukhuddāni katvā puññāni so vibhu<BR>
Rañño tettiṃsavassamhi yathākammamupāgami.<BR>
63<BR>
Atha rājā mate tasmiṃ kaṇiṭṭhamudayaṃ sakaṃ<BR>
Tassa ṭhāne ṭhapetvāna sabbaṃ tasseva tassa'dā.<BR>
64<BR>
Tulābhārassa dānena dīnānāthe sa tappayi.<BR>
Dhammakammena sodhesi nikāyattayamekato.<BR>
65<BR>
Soṇṇathālisahassaṃ so muttāhi paripūriya<BR>
 hapetvā maṇimekekaṃ tassopari mahārahaṃ<BR>
66<BR>
Brāhmaṇānaṃ sahassassa suddh[X]gña[X] ratnabhājane<BR>
Bhojetvā khīrapāyāsaṃ dāpetvā hemasuttakaṃ<BR>
67<BR>
Tathā navehi vatthehi acchādevo yathāruciṃ<BR>
Santappesi mahantena parihārena puññavā.<BR>
68<BR>
Bhikkhūnaṃ dīpavāsīnaṃ adāsi ca ticīvaraṃ.<BR>
Adā sabbāsamitthīnaṃ catthañca sumanoharaṃ.<BR>
69<BR>
Kāretvā lohapāsādaṃ vejayantasarikkhakaṃ<BR>
Vaḍḍhesi paṭimaṃ tattha suvaṇṇaghanakoṭṭimaṃ.<BR>
70<BR>
Sutvā uposathāgārabhāvaṃ sabbamahesinaṃ<BR>
Tucgño'yaṃ neva hotuti vāsaṃ saṅghassa taṃ akā.<BR>
71<BR>
Bhogagāme ca tassā'dā rakkhake ca niyojayī.<BR>
Bhikkhū dvattiṃsamattā hi 13 vasantuti niyāmayi.<BR>
---------<BR>
72<BR>
Gaṅgāya mariyādaṃ so kāresi maṇimekhalaṃ;<BR>
Toyaniddhamanañcā'kā maṇihīrakavāpiyā.<BR>
73<BR>
Kaṭṭhantanagare ceva kāṇavāpiñca bandhayī.<BR>
Vejjasālañca kāresi cetiyamhi girimhi so.<BR>
74<BR>
Buddhagāmavihārañca vihāraṃ mahiyaṅgaṇaṃ<BR>
Kuṭatissavihārañca bhogagāmena vaḍḍhayī.<BR>
-----------<BR>
12.[E.A.] Saparisambhatattaṃ. 13.[E.] Dvattiṃsamatattāni. [SL Page 300] [\x 300/]   ( <BR>
75<BR>
Maṇḍalassa girissā'dā vihārassa sa gāmake 14<BR>
Uttarāḷhe va kāresi pāsādaṃ pariveṇake<BR>
76<BR>
Mahāsenassa buddhassa gāmaṃ datvāna rakkhake<BR>
Dāsi; sobbhavihāre ca kāresi paṭimāgharaṃ.<BR>
77<BR>
Bodhisatte ca vaḍḍhesi pāsāde maṇimekhale.<BR>
Silāmayamunindassa jiṇṇagehampi kārayī.<BR>
78<BR>
Rājataṃ 15 bodhisattañca sagharaṃ tattha sandahi.<BR>
Ālavālaṃ dumindassa bandhitvā'kā mahāmahaṃ.<BR>
79<BR>
Likhitvā hemapaṭṭamhi sabbaṃ ratanasuttakaṃ<BR>
Mahāpūjamakā tassa; abhidhammaṃ kathāpayī.<BR>
80<BR>
Ānandapaṭimaṃ netvā puraṃ katvā padakkhiṇaṃ<BR>
Parittaṃ bhikkhusaṃghena bhaṇāpetvā yathāvidhiṃ<BR>
81<BR>
Parittodakasekena janaṃ katvā nirāturaṃ<BR>
Rājā rogabhayaṃ pevaṃ nīharittha sadesato<BR>
82<BR>
Abhisekaṃ gahetvāna hemavālukacetiye<BR>
Anusaṃvaccharaṃ kātuṃ taṃ cārittaṃ likhāpayi.<BR>
83 Adā māsassa catusu uposathadinesu so<BR>
Catunnañca sahassānaṃ vatthadānaṃ sabhattakaṃ.<BR>
84<BR>
Vesākhakīḷaṃ kīḷittha saddhiṃ duggatakehi so<BR>
Annapānañca vatthañca tesaṃ datvā yathāruciṃ<BR>
85<BR>
Bhikkhusaṅghassa dīpamhi niccadānaṃ pavattayī;<BR>
Santappesi ca dānena kapaṇaddhikavaṇibbake.<BR>
86<BR>
Tassa rañño mahesī va saṅghanāmā akārayī.<BR>
Pabbataṃ saṅghasenavhaṃ sabhogamahayuttare.<BR>
87<BR>
Nīlacūḷāmaṇiñcākā silāmayamahesino.<BR>
Pūjaṃ sabbopahārehi'kāsi satthussa sabbadā.<BR>
88<BR>
Tassa senāpatī cā'kā senasenāpativhayaṃ<BR>
Pariveṇaṃ mahābhogaṃ sūro tuṭṭhakanāmako.<BR>
89<BR>
Evaṃ sapariso katvā so puññāni mahāyaso<BR>
Pañcatiṃsatime vasse devalokamupāgami.<BR>
---------<BR>
90<BR>
Tato tassā'nujo āsi udayo nāma khattiyo<BR>
Rājā sabbappayogehi hitesī dīpavāsinaṃ<BR>
-----------<BR>
14.[E.A.] Sagāmake. 15. [E.A.] Rājā taṃ.<BR>
<BR>
[SL Page 301] [\x 301/]   ( <BR>
91<BR>
Hutvāna so sayaṃ rājā kaṇiṭṭhaṃ sakabhātaraṃ 16<BR>
Mahādipādaṭṭhānamhi ṭhapi kassapanāmakaṃ.<BR>
92<BR>
Rājā cintiya ñātīnaṃ kātabbo saṅgaho iti<BR>
Evaṃ kassapanāmassa bhātuputtassa dhītaraṃ<BR>
93<BR>
Yuvarājassa tassā'kā bhariyaṃ senanāmikaṃ.<BR>
Dhāresi ca sayaṃ rājā aparaṃ tissasavhayaṃ.<BR>
94<BR>
Mahindassuparājassa rājadhītāya kittiyā<BR>
Putto kittaggabodhīti ādipādo vibuddhiko<BR>
95<BR>
Coro hutvā mahārañño nikkhamitvāna rattiyaṃ<BR>
Eko aññātavesena samupāgamma rohaṇaṃ<BR>
96<BR>
Janaṃ hatthagataṃ katvā desaṃ sabbaṃ vināsiya<BR>
Ghātāpayittha tatraṭṭhaṃ so taṃ mātulamattano.<BR>
97<BR>
Taṃ sutvā dharaṇīpālo tasmiṃ'tīva pakuppiya<BR>
Ānetuṃ tamupāyaṃ so gavesanto tathā tathā<BR>
98<BR>
Bhātuputtaṃ tamāhūya yuvarājaṃ sa 17 kassapaṃ<BR>
Āmantesi "mahāpuñña, sahāyo hohi me" iti.<BR>
99<BR>
"Kimme kattabba' miccāha; paccāha dharaṇīpati<BR>
"Putto tava mahindo so vuddhippatto mahābalo<BR>
100<BR>
Lābhī rohaṇadesassa mātito pitito'pi ca;<BR>
Sūro sabbasaho vīro kusalo katupāsano<BR>
101<BR>
Saṅgāmayoggo matimā nipuṇo nayakovido;<BR>
Taṃ pesetvā nayissāma pāpaṃ mātulaghātakaṃ"<BR>
102<BR>
Taṃ sutvā vacanaṃ rañño kassapo bhāsi sādaro:<BR>
"Deva, devena vutto'haṃ gaccheyyaṃ; kinnu me suto<BR>
103<BR>
Vaṃso me pālito hoti, pasādo ca tavādhipa; 18<BR>
Tasmā kālamahāpetvā yaṃ icchaji tathā kuru."<BR>
104<BR>
Sutvā atīva santuṭṭho narindo tassa taṃ vaco<BR>
Mahantaṃ balakāyaṃ so sabbaso paṭiyādiya 19<BR>
105<BR>
Mahatā parihārena namahindaṃ rājapotakaṃ<BR>
Rakkhituṃ taṃ niyojetvā vajiraggañcanāyakaṃ<BR>
106<BR>
Tucchaṃ viya puraṃ katvā sabbañca balavāhanaṃ<BR>
Sabbopakaraṇaṃ ceva anūnaṃ tassa dāpiya<BR>
-----------<BR>
16.[A.] Sakabhātujaṃ. 17.[A.] Yuvarājassa. 18.[S.] Narādhipa. 19.[A.] Paṭipādiya.<BR>
<BR>
[SL Page 302] [\x 302/]   ( <BR>
107<BR>
Sayaṃ tamanugacchanto padasā'va narissaro<BR>
Uyyojesi "mahāpuñña, gaccha rakkhāti mediniṃ."<BR>
108<BR>
Mahindo so mahindo'va devasenāpurakkhato<BR>
Gacchanto suvirocittha devāsuramahāhavaṃ.<BR>
109<BR>
So gantvā na cirenava guttasālamupāgami.<BR>
Tato jānapadā sabbe maṇḍalīkā ca raṭṭhiyā<BR>
110<BR>
Tena namātulaghātena pāpakena upaddutā<BR>
Gantvā taṃ parivāresuṃ "laddho no sāmiko" iti. <BR>
111<BR>
Patanto so'pi kho coro ṭhito'va girimaṇḍale<BR>
Sabbaṃ hatthagataṃ katvā rājabhaṇḍaṃ mahagghiyaṃ<BR>
112<BR>
Hatthi asse ca ādāya gantvā malayamāruhi.<BR>
Mahindasenā ghātentī tassa senaṃ tahiṃ tahiṃ<BR>
113<BR>
Padānupadamisse'va gacchantī hatthi-assake<BR>
Disvā malayapādamhi gahetvā ettha so" iti<BR>
114<BR>
Tattha pāvisi namaddantī sabbaṃ malayakānanaṃ,<BR>
Nadiyo pallale ceva karontī maggasādise.<BR>
115<BR>
Bālakova 20 janaṃ disvā sabbaṃ ratanamanattano<BR>
Kodhābhibhuto jaḍḍesi nadīsobbhataṭādisu.<BR>
116<BR>
Ekakova nilīyittha vane pabbatakandare.<BR>
Gavesanto jano disvā tamaggahi narādhamaṃ.<BR>
117<BR>
Tamādāyā'tituṭṭho so jano āgamma sajjukaṃ<BR>
Mahindamupadassesi nisinnaṃ guttasālake.<BR>
118<BR>
So taṃ disvā hasitvāna "bhutto kiṃ rohaṇo" iti<BR>
Nāyakassa niyātetvā vajiraggassa rājino<BR>
119<BR>
Sayaṃ senaṃ samādāya mahāgāmamupāgato,<BR>
Rohaṇādhipatī hutvā karonteṃ lokasaṅgahaṃ<BR>
120<BR>
Janaṃ pākatikaṃ katvā bālakena vibādhitaṃ<BR>
Sāsanañca yathāṭhāne ṭhapetvā tena nāsitaṃ<BR>
121<BR>
Pupphārāme phalārāme kārayitvā tahiṃ tahiṃ<BR>
Vāpiyo'pi ca gaṇhitvā bandhāpetvā mahānadiṃ<BR>
122<BR>
Sabbattha sulabhaṃ katvā saṅghassa catupaccayaṃ<BR>
Duṭṭhe ca paṭibāhetvā maṇḍalīke ca raṭṭhiye<BR>
-----------<BR>
20.[E.] Bālako ca.<BR>
<BR>
[SL Page 303] [\x 303/]   ( <BR>
123<BR>
Core ca parisodhetvā katvā vigatakaṇṭakaṃ<BR>
Tosayanto'khilaṃ lokaṃ cāgabhogasamappito<BR>
124<BR>
Upāsanīyo viññūhi, sevanīyo dhanatthihi,<BR>
Kapprukkhupamo sabbayācakānaṃ hitāvaho,<BR>
125<BR>
Hitvā dubbinayaṃ dese pubbakehi pavattitaṃ<BR>
Samācaranto dhammañca vāsaṃ tattheva kappayī.<BR>
---------<BR>
126<BR>
Ādipādaṃ gahetvāna vajiraggo'pi nāyako<BR>
Anurādhamupāgamma rājānamabhidassayī.<BR>
127<BR>
Rājā pi disvā taṃ kuddho khippaṃ pakkhippa cārake<BR>
Rakkhāvaraṇamassā'dā viheṭhesi ca sabbaso.<BR>
128<BR>
Adāsi ca tulābhāraṃ tikkhattuṃ so mahāyaso.<BR>
Thūpāramamhi thūpañca hemapaṭṭena chādayī.<BR>
129<BR>
Katvā tattheva pāsādaṃ bhikkhusaṃghaṃ nivāsiya<BR>
Vihāre nagare ceva paṭisaṅkhāsi jiṇṇakaṃ.<BR>
130<BR>
Kadambanadiyā'kāsi nijjharaṃ thirabandhanaṃ<BR>
Mariyādaṃ pavaḍḍhesi vāpiyaṃ so mayettiyaṃ;<BR>
131<BR>
Tattha niddhamanaṃ cā'kā. Anuvassampi bhumipo<BR>
Cīvaratthaṃ suvatthāni susaṇhāni ca dāpayī.<BR>
132<BR>
Dubbhikkhe dānasālāyo kāretvā sabbapāṇinaṃ<BR>
Mahādānaṃ pavattesi mahāpāḷiṃ ca vaḍḍhayī.<BR>
133<BR>
Dadhibhattañca dāpesi nikāyattayavāsinaṃ;<BR>
Niccaṃ duggatabhattañca yāguṃ ceva sakhajjakaṃ.<BR>
134<BR>
Evamādīni puññāni katvā sovaggiyāni so<BR>
Ekādasahi vassehi gato devasahavyataṃ.<BR>
135<BR>
Tassekādasavassesu vissaṭṭhaṃ soṇṇameva tu<BR>
Ahū satasahassānaṃ tayodasahi sammitaṃ.<BR>
136<BR>
Sudujjayaṃ paṇḍunarādhirāja<BR>
Meko paro rohaṇamuggaduggaṃ<BR>
Katvā'pi ete savase narindā <BR>
Sayaṃvasaṃ maccumupāgamiṃsu.<BR>
<BR>
Iti sujanappāsādasaṃvegatthāya kate mahāvaṃse<BR>
Rājadvayadīpano nāma ekūnapaññāsatimo paricchedo.<BR>
-----------<BR>
<BR>
[SL Page 304] [\x 304/]   ( <BR>
<BR>
Paññāsatimo paricchedo.<BR>
<BR>
1<BR>
Tato rajje patiṭṭhāya kassapo dakkhiṇaṃ disaṃ<BR>
Adā kassapanāmassa yuvarājassa dhīmato<BR>
2<BR>
Aggāhisekaṃ dāpesi yuvarājassa dhītuyā<BR>
Rājakaññāya tissāya bhariyāye'va attano.<BR>
3<BR>
Yācakānañca sippīnaṃ āgatānaṃ tato tato<BR>
Dānaṃ daṇḍissaraṃ nāma sadā dāpesi bhupati.<BR>
4<BR>
Ādipādo mahindo so vasanto rohaṇe tadā<BR>
Gahetuṃ rājino raṭṭhamādāya balamāgato.<BR>
5<BR>
Taṃ sutvā kupito rājā balaṃ pesesi attano<BR>
Yujjhitvā taṃ parājesi mahindo so mahābhaṭo.<BR>
6<BR>
Tato rājā nivattetuṃ pitaraṃ tassa pesayī<BR>
Kassapaṃ yuvarājaṃ taṃ, so gantvā puttasantikaṃ<BR>
7<BR>
Nānādhammakathopetaṃ vatvā yuttimanekadhā<BR>
Saṅgāmato nivattetvā puttaṃ so punarāgami.<BR>
8<BR>
Ādāpādo tu so pacchā ghātetvā maṇḍalādhipe<BR>
Kuddhe 1 jānapade disvā agamāsi purantikaṃ;<BR>
9<BR>
Bhikkhusaṅghe tamānetvā dassesi vasudhādhipaṃ<BR>
Datvā so dhītaraṃ tassā pesesi puna rohaṇaṃ.<BR>
10<BR>
Nīharitvāna dussile nikāyattayavāsisu<BR>
Gāhāpesi nave bhikkhū āvāse tattha tattha so.<BR>
11<BR>
Dvāyabhisekajātena 2 ādipādena sūnunā<BR>
Mahāvihāre bodhimhi paṃsuṃ vaḍḍhesi pūjayaṃ.<BR>
12<BR>
Ākāsi ca nikāyesu tīsu bimbe 3 silāmaye,<BR>
Sovaṇṇaye raṃsijāle chattaṃ 4 cūḷāmaṇī 5 tathā.<BR>
13<BR>
Abhayagirivihāramhi pāsādaṃ sakanāmakaṃ<BR>
Katvā tattha nivāsetvā bhikkhū gāmamadāpayī.<BR>
14<BR>
Mahiyaṅgaṇavihārasmiṃ gāmaṃ so cetiyassa'dā.<BR>
Savatthaṃ paṭimābhattaṃ 6 sabbabhikkhūna'dāpayī<BR>
15<BR>
Thale jale ca sattānaṃ adāsi abhayaṃ tadā.<BR>
Cārittaṃ pubbarājūnaṃ paripālesi sabbadā.<BR>
-----------<BR>
1. [E.D.S.] Kupite 2. [A.] Dvayābhisekā. 3.[E.] Akā tīsu nikāyesu<BR>
Tīṇi bimbe. 4.[E.] Raṃsiphalakacchattaṃ. 5. [A.] Cūḷāmaṇiṃ. 6.[E.] Paṭisambhattaṃ.<BR>
<BR>
[SL Page 305] [\x 305/]   ( <BR>
16<BR>
Tassa senāpatī seno iḷaṅgo rājavaṃsajo<BR>
Theriyānaṃ akā'vāsaṃ thūpārāmassa pacchato. <BR>
17<BR>
Dhammarucikabhikkhūnaṃ dhammārāmamakārayi;<BR>
Tathā sāgalikānañca kassapasenanāmakaṃ.<BR>
18<BR>
Hadayuṇhābhidhānaṃ so katvā cetiyapabbate<BR>
Pariveṇaṃ adā dhammarucikānaṃ ca bhikkhūnaṃ.<BR>
19<BR>
Ārāmikānaṃ bhikkhūnaṃ ārāmesu tahiṃ tahiṃ<BR>
Ekamekaṃ kuṭiṃ katvā dāpesu ca camūpati.<BR>
20<BR>
Rattamālagirismiṃ so kavo rammaṃ caraṃ subhaṃ<BR>
Kuṭiṃ adā sāsanassa sāmikānaṃ tapassinaṃ.<BR>
21<BR>
Mahāvihāre kāretvā pariveṇaṃ varaṃ adā<BR>
Paṃsukūlikabhikkhūnaṃ samuddagirināmakaṃ.<BR>
22<BR>
Vāsaṃ araññe kāretvā attano vaṃsanāmakaṃ<BR>
Mahāvihāre bhikkhūnaṃ vane nivasataṃ adā.<BR>
23<BR>
Vihāresu ca jiṇṇesu navakammamakārayī;<BR>
Dāpesi aggalaṃ sabbabhikkhūnaṃ jiṇṇacīvare.<BR>
24<BR>
Tissārāmaṃ karitvāna bhikkhunīnamupassayaṃ<BR>
Maricavaṭṭimahābodhiparihāre nivesayī.<BR>
25<BR>
Anurādhapure ceva puḷatthinagare'pi ca<BR>
Upasaggaroganāsāya vejjasālāpi kārayī.<BR>
26<BR>
Attanā katavāsānaṃ bhogagāme ca dāpayi,<BR>
Tathārāmikagāme ca paṭimābharaṇañca so.<BR>
27<BR>
Bhesajjagehaṃ kāresi nagare tattha tattha so;<BR>
Paṃsukūlikabhikkhūnaṃ 7 bhattaṃ vatthañca dāpayī.<BR>
28<BR>
Bandhīkate amovesi 8 tiracchānagate bahū.<BR>
Kapaṇānañca dāpesi mahādānaṃ camūpati.<BR>
29<BR>
Vicittaṃ vyañjanaṃ bhattaṃ yāguṃ vividhakhajjakaṃ,<BR>
Katvā sūkararūpañca guḷaṃ bhikkhūnadāpayī.<BR>
30<BR>
Evāmādini puññāni katvā senāya nāyako<BR>
Seno kittindupādehi sabbā obhāsayī disā.<BR>
31<BR>
Tasseva ñātako katvā nāyako rakkhasavhayo<BR>
Savārakamhi gāmamhi vihāraṃ sumanoharaṃ<BR>
-----------<BR>
7. [S.] Mātūnaṃ. 8.[S.] Bandhanena naca mocesi. [E.] Bandhanā ca.<BR>
<BR>
[SL Page 306] [\x 306/]   ( <BR>
32<BR>
Mahāvihāravāsīnaṃ sārānaṃ paṭipattiyā<BR>
Bhikkhūnaṃ so adā sādhu ṭhapetvā vattamuttamaṃ.<BR>
33<BR>
Seno nāma mahālekho mahālekhakapabbataṃ<BR>
Mahāvihāre kāresi bhikkhūnaṃ vāsamuttamaṃ.<BR>
34<BR>
Coḷarājābhidhāno ca amacco tassa rājino<BR>
Pariveṇaṃ akā rammaṃ naṭṭhaṃ taṃ suppatiṭṭhitaṃ.<BR>
35<BR>
Rājā tīsu nikāyesu rūpakammamanoramaṃ<BR>
Maṇḍapāni vicittāni vejayantopamāni ca<BR>
36<BR>
Kāretvā dhātupūjāyo kavo janamanoharā<BR>
Yathākakammaṃ gato ṭhatvā vassāni dasa satta ca.<BR>
---------<BR>
37<BR>
Dvayābhisekasañjāto 9 yuvarājā'tha kassapo<BR>
Āsi laddhābhiseko so laṅkārajje kamāgate. 10<BR>
38<BR>
Saddho āgatamaggova 11, sāhiñño viya paññavā,<BR>
Vattā so'maramantī'va, cāgavā dhanado viya,<BR>
39<BR>
Bahussuto dhammakathī, sabbasippavisārado,<BR>
Yanuttāyutta vicārāya nipuṇo nayakovido,<BR>
40<BR>
Acalo indakhīlo'va ṭhito sugatasāsane,<BR>
Parappavādivātehi sabbehi'pi akampiyo,<BR>
41<BR>
Māyāsāṭheyyamānādipāpanañca agocaro,<BR>
Guṇānaṃ akāro sabbaratanānaṃva sāgaro,<BR>
42<BR>
Bhumicando narindo so vaṃse jātassa attano<BR>
Dappuḷassādipādassa yuvarājapadaṃ adā.<BR>
43<BR>
Rajjaṃ dasahi dhammehi catussaṅgahavatthuhi <BR>
Karonto paripālesi lokaṃ nettaṃ'va attano.<BR>
44<BR>
Sodhetvā sāsanaṃ sabbaṃ dhammakammena satthuno<BR>
Gahetvā navake bhikkhū akāsā'vāsapūraṇaṃ.<BR>
45<BR>
Duṭṭhagāmaṇirājena kataṃ maricavaṭṭikaṃ<BR>
Naṭṭhaṃ vihāraṃ kāretvā nānāāvāsabhusitaṃ<BR>
46<BR>
Theravaṃsajabhikkhūnaṃ adā katvā mahāmahaṃ.<BR>
Tesaṃ pañcasatānañca bhogagāme ca dāpayi.<BR>
47<BR>
Tattha so tusite ramme devasaṅghapurakkhataṃ<BR>
Metteyyaṃ lokanāthaṃ taṃ desentaṃ dhammamuttamaṃ<BR>
-----------<BR>
9.[A.] Dvayābhisekā sañjāto. 10.[E.] Kamāgato. 11.[A.E.] Ca.<BR>
<BR>
[SL Page 307] [\x 307/]   ( <BR>
48<BR>
Dassento viya lokassa, vihāre sabbasajjite<BR>
Nisinno maṇḍape ramme nānāratanabhusite<BR>
49<BR>
Nāgarehi ca sabbehi bhikkhūhi parivārito<BR>
Buddhalīlāya laṅkindo abhidhammamabhāsayī.<BR>
50<BR>
Soṇṇapaṭṭe likhāpetvā'bhidhammapiṭakaṃ tadā<BR>
Dhammasaṅgaṇikaṃ potthaṃ nānāratanabhusitaṃ<BR>
51<BR>
Katvā nagaramajjhamhi kāretvā gehamuttamaṃ<BR>
Taṃ tattha ṭhapayitvāna parihāramadāpayi.<BR>
52<BR>
Sakkasenāpatiṭṭhānaṃ datvā puttassa attano<BR>
Parihāre niyojesi tattha taṃ dhammapotthake.<BR>
53<BR>
Anusaṃvaccharaṃ rājā puraṃ devapuraṃ viya<BR>
Vibhusitāya senāya sajjetvā parivārito<BR>
54<BR>
Devarājā'va sobhanto sabbāharaṇabhusito<BR>
Hatthikkhandhe nisīditvā caranto puravīthiyaṃ<BR>
55<BR>
Mahatā parihārena netvā taṃ dhammasaṅgahaṃ<BR>
Attanā kāritaṃ rammamaṃ vihāraṃ sabbasajjitaṃ<BR>
56<BR>
Tattha dhātughare ramme nānāratanabhūsite<BR>
Maṇḍape dhātupīṭhasmiṃ patiṭṭhāpiya pūjayi.<BR>
57<BR>
Ganthākarapariveṇaṃ mahāmeghavane akā.<BR>
Nagare vejjasālā 12 ca tesaṃ gāme ca dāpayi<BR>
58<BR>
Bhaṇḍikāpariveṇañca silāmeghañca pabbataṃ<BR>
Katvā'bhayagirismiṃ so tesaṃ gāmamadāpayi.<BR>
59<BR>
Jotivanavihārasmiṃ rājā laṅkāya nāyako<BR>
Bhattaggassa aadā gāmaṃ tathā'bhayagirimhi ca.<BR>
60<BR>
Dakkhiṇagirināmassa vihārassa ca dāpayi<BR>
Gāmaṃ kataññubhāvena rājā paramadhammiko.<BR>
61<BR>
Sakkasenāpatī rammaṃ pariveṇaṃ sumāpiya<BR>
Adāsi saha gāmehi theriyānaṃ sanāmikaṃ.<BR>
62<BR>
Bhariyā vajirā tassa tesaṃ yeva adāpayi.<BR>
Pariveṇaṃ karitvāna sagāmaṃ sakanāmakaṃ.<BR>
-----------<BR>
12. [A.E.] Vejjasālaṃ.<BR>
<BR>
[SL Page 308] [\x 308/]   ( <BR>
63<BR>
Upassayaṃ karitvāna sā eva padalañchane<BR>
Bhikkhunīnaṃ adā theravaṃse sabbattha pūjite.<BR>
64<BR>
Sakkasenāpatīmātā devā'raññakabhikkhunaṃ<BR>
Theravaṃsappadīpānaṃ akā'vāsaṃ sanākamaṃ.<BR>
65<BR>
Sā eva paṭibambassa satthu 13 maricavaṭṭiyaṃ<BR>
Cūḷāmaṇiṃ pādajālaṃ akā chattañca cīvaraṃ.<BR>
66<BR>
Rājā rājālaye yeva rājavāsaṃ sanāmakaṃ<BR>
Akāsi pāḷikaṃ nāma pāsādaṃ sumanoharaṃ.<BR>
67<BR>
Pūjesi rājinī nāma rājino bhariyā'parā<BR>
Paṭṭakañcukapūjāya hemamālikacetiyaṃ.<BR>
68<BR>
Tassā putto'si 14 siddhattho nāma issariye ṭhito<BR>
Suto malayarājāti rūpena namakaraddhajo.<BR>
69<BR>
Rājā tasmiṃ mate katvā sālaṃ bhikkhūnamuttamaṃ<BR>
Dānavaṭṭaṃ paṭṭhapetvā tassa pattimadā tadā.<BR>
70<BR>
Evaṃ dhammena kārente rajjaṃ laṅkādhipe tadā<BR>
Coḷarājena yujjhitvā paṇḍurājā parājito<BR>
71<BR>
Paṇṇākārāni nekāni balaṃ sandhāya pesayi.<BR>
Rājā laṃkissaro saddhiṃ mantetvā sacivehi so<BR>
72<BR>
Sannayha balakāyaṃ so sakkasenāpatiṃ sakaṃ 15<BR>
Balassa nāyakaṃ katvā mahātitthamupāgami<BR>
73<BR>
Vijayaṃ pubbarājūnaṃ vatvā velātaṭe ṭhito<BR>
Ussāhaṃ janayitvāna nāvaṃ āropayī balaṃ.<BR>
74<BR>
Balakāyaṃ samādāya sakkasenāpatī tadā<BR>
Sukhena sāgaraṃ tiṇṇo paṇḍudesamupāgami.<BR>
75<BR>
Disvā balañca tañceva paṇḍurājā sumānaso<BR>
Ekacchattaṃ karissāmi jambudīpanti abravi.<BR>
76<BR>
Baladvayaṃ gahetvāna rājā so coḷavaṃsajaṃ<BR>
Jetuṃ asakkuṇitvāna yuddhamujjhiya nikkhami.<BR>
77<BR>
Yujjhissāmīti gantvāna sakkasenāpatī puna<BR>
Nisinno upasaggena mato pāpena paṇḍuno.<BR>
78<BR>
Laṃkissaro balassāpi tena rogena nāsanaṃ<BR>
Sutvā dayālubhāvena senaṃ āṇāpayī tato.<BR>
-----------<BR>
13.[E.S.] Satthuno. 14.[E.] Puttopi. 15. Sayaṃ (sabbesu.)<BR>
<BR>
[SL Page 309] [\x 309/]   ( <BR>
79<BR>
Sakkasenāpatiṭṭhānaṃ tassa puttassa'dā tadā.<BR>
Vaḍḍhesi tena taṃ puttaṃ katvā senāya nāyakaṃ<BR>
80<BR>
Nikāyattayavāsīhi parittaṃ nagare tadā<BR>
Kāretvā rogadubbuṭṭhibhayaṃ nāsesi jantunaṃ.<BR>
81<BR>
Sāsanassa ca lokassa santiṃ katvā anekadhā<BR>
Rājā so dasame vasse sukhena tidivaṃ gato<BR>
82<BR>
Laṅkārajje'pi ṭhatvā kathitatipiṭako sabbavijjāpadīpo<BR>
Vattā vādī kavīso satidhitivisado desako bhāvako ca<BR>
Paññāsaddhādayāvā parahitanirato lokavedī vadaññu<BR>
Rājindo kassapo'yaṃ viya vimalaguṇo hotu loko'pi sabbo.<BR>
<BR>
Iti sujanappasādasaṃvegatthāya kate mahāvaṃse<BR>
Dvirājako nāma paññāsatimo paricchedo.<BR>
---------<BR>
Ekapaññāsatimo paricchedo.<BR>
<BR>
1<BR>
Yuvarājā tadā hutvā rājā dappuḷanāmako<BR>
 hapesi oparajjamhi ādipadaṃ sanāmakaṃ.<BR>
2<BR>
Maricavaṭṭivihārassa gāmaṃ datvā tato pure<BR>
Cārittaṃ pubbarājūnaṃ rakkhitvāna mahiṃ imaṃ<BR>
3<BR>
Abhutvā dīghakālaṃ hi pubbakammena attano<BR>
Rājā so sattame māse paviṭṭho mamaccuno mukhaṃ.<BR>
4<BR>
Uparājā ahū rājā dappuḷo tadanantaraṃ;<BR>
Udayassādipādassa yabuvarājapadaṃ adā.<BR>
5<BR>
Tadā coḷabhayā paṇḍurājā janapadaṃ sakaṃ<BR>
Cajitvā nāvamāruyha mahātitthamupāgami.<BR>
6<BR>
Āṇāpetvāna taṃ rājā disvā santuṭṭhamānaso<BR>
Mahābhogaṃ adā tassa nivāsesi 1 purā bahi.<BR>
7<BR>
"Coḷarājena yujjhitvā gahetvā paṭṭanadvayaṃ 2<BR>
Paṇḍurājassa dammī"ti sannaddhe laṅkarājini<BR>
8<BR>
Kenā'pi 3 karaṇīyena khattiyā dīpavāsino<BR>
Akaṃsu viggahaṃ ghoraṃ pāpakammena paṇḍuno.<BR>
-----------<BR>
1.[A.] Nivāsehi. 2.[E.S.] Sayanadvayaṃ. 3.[E.] Kenaci.<BR>
[SL Page 310] [\x 310/]   ( <BR>
9<BR>
Paṇḍurāje'ttha vāsena kammaṃ natthiti cintiya<BR>
 hapetvā makuṭādīni gato keraḷasantikaṃ.<BR>
10<BR>
Viggahe niṭṭhite rājā mahāmeghavane tadā<BR>
Mahābodhigharassā'dā gāmaṃ nagarasantike.<BR>
11<BR>
Āvāsaṃ rakkhako nāma tassa senāpatī aakā<BR>
Thūpārāmasamīpamhi iḷaṅgo rājanāmakaṃ.<BR>
12 Kataṃ taṃ pubbarājehi rājā so paripāliya<BR>
Patto dvādasamaṃ vassaṃ yathākammamupāgami.<BR>
---------<BR>
13<BR>
Udayo yuvarājāsi laṃkāvasīnamissaro;<BR>
Senanāmādipādaṃ so oparajje'bhisevayī,<BR>
14<BR>
Rañño bhītā tadā'maccā pavisiṃsu tapovanaṃ;<BR>
Rājoparājā gantvāna tesaṃ sīsāni chedayuṃ.<BR>
15<BR>
Tena kammena nibbinnā yatayo tananivāsino<BR>
Hitvā janapadaṃ rañño tadā gacchiṃsu rohaṇaṃ.<BR>
16<BR>
Tadā jānapadā ceva nāgarā ca balāni ca<BR>
Kupitā caṇḍavātena sāgaro viya kampito<BR>
17<BR>
Ratanapāsādamāruyha vihāre abhayuttare<BR>
Santāsetvāna rājānaṃ dassetvāna vibhisikaṃ 4<BR>
18<BR>
Upatthambhakamaccānaṃ viggahassa tapovane<BR>
Tadā sīsāni chinditvā kavāṭena nipātayuṃ.<BR>
19<BR>
Taṃ sutvā yuvarājā ca ādipādo ca taṃsakhā<BR>
Ullaṅghitvāna pākāraṃ sighaṃ gacchiṃsu rohaṇaṃ.<BR>
20<BR>
Balakāyo'nubandhitvā yāvakaṇhanadītaṭā<BR>
Alābhena ca nāvānaṃ tiṇṇattā tesamāgami.<BR>
21<BR>
Rājaputtā gatā tattha vane abhayabhedino<BR>
Yatīnaṃ purato tesaṃ nipajjitvā urena te<BR>
22<BR>
Allavatthā'llakesā ca paridevitva'nekadhā<BR>
Kanditvā rodanaṃ katvā khamāpesuṃ tapassino.<BR>
23<BR>
Khantimettānubhāvena tesaṃ sāsanasāminaṃ<BR>
Puññodayo ahu tesaṃ ubhinnaṃ dīpasāminaṃ.<BR>
24<BR>
Yuvarājabalañceva nikāyattayavāsino<BR>
Gamiṃsu te samānetuṃ 5 santibhute mahābale,<BR>
-----------<BR>
4.[A.] Vibhīsitaṃ 5.[E.] Gamiṃsu tosamānetuṃ.<BR>
<BR>
[SL Page 311] [\x 311/]   ( <BR>
25<BR>
Rājaputtā uubhovyattā paṇḍitā paṃsukūlino<BR>
Yācitvā te samādāya āgamiṃsu sakaṃ puraṃ.<BR>
26<BR>
Bhikkhūnaṃ purato maggaṃ rājā gantvā khamāpayī.<BR>
Ādāya te vanaṃ tesaṃ nevorājā gharaṃ gato.<BR>
27<BR>
Tato paṭṭhāya cārittaṃ pāletvā pubbarājunaṃ<BR>
Rājā so taniye vasse yathākammamupāgami.<BR>
---------<BR>
28<BR>
Laṅkābhisekaṃ patvāna seno so matīmā tato<BR>
Udayaṃ ādipādaṃ taṃ yuvarājaṃ akā sakhaṃ.<BR>
29<BR>
Kahāpaṇasahassaṃ so duggatānaṃ uposathe<BR>
Hotu'posathiko datvā yāvajīvaṃ narādhipo.<BR>
30<BR>
Paṭimābhattavatthāni bhikkhūnaṃ dharaṇīpati<BR>
Aadā daṇḍissaraṃ dānaṃ yācakānañca sippinaṃ.<BR>
31<BR>
 hāne katthaci bhikkhūnaṃ pāsāde sumanohare<BR>
Kāretvā bhogagāme ca adāpesi mahāmati.<BR>
32<BR>
Kahāpaṇasahassaṃ vā datvā pañcasatāni vā<BR>
Laṅkāyaṃ jiṇṇakāvāse navakammamakārayi.<BR>
33<BR>
Cattāḷīsasahassāni aabhayuttaracetiye<BR>
Silāpattharaṇatthāya dāpesi sa mahīpatī.<BR>
34<BR>
Mahāvāpīsu laṃkāya jiṇṇaniddhamane akā,<BR>
Navakammañca mariyādaṃ thīraṃ pāsāṇapaṃsunā.<BR>
35<BR>
Akā rājaghare rammaṃ mālāgehaṃ mahārahaṃ.<BR>
 hapitaṃ pubbarājūhi dānaṃ sammā pavattayi.<BR>
36<BR>
Kataṃ malayarājena amaccena'ggabodhinā<BR>
Pariveṇaṃ nāgasālaṃ disvā gāmamadā tadā.<BR>
37<BR>
Katvā catuvihāresu rūpakammāni sādhukaṃ<BR>
Maṇḍapāni ca rammāni dhātupūjaṃ 6 akā sadā.<BR>
38<BR>
Evamādīni puññāni anekāni anekadhā<BR>
Katvā so navame vasse yathākammamupāgami.<BR>
---------<BR>
39<BR>
Laṅkābhisekaṃ patvāna yuvarājodayo tato<BR>
Senanāmādipādaṃ so oparajje'bhisevayi.<BR>
40<BR>
Niddālū majjapo āsi rājā pāpena jantunaṃ.<BR>
Coḷo pamattataṃ tassa sutvā santuṭṭhamānaso<BR>
-----------<BR>
6.[E.S.] Dhātupūjā.<BR>
<BR>
[SL Page 312] [\x 312/]   ( <BR>
41<BR>
Paṇḍudesāhisekaṃ so pattukāmettha pesayi<BR>
Makuṭādīnamatthāya ṭhapitānaṃva paṇḍunā.<BR>
42<BR>
Tāni nādāsi so rājā tena coḷo mahabbalo<BR>
Balaṃ sannayha pesesi balakkārena gaṇhituṃ.<BR>
43<BR>
Tadā senapatī ettha paccante kupite gato<BR>
Āṇāpevona taṃ rājā yujjhanatthāya pesayi.<BR>
44<BR>
Gato senāpatī tattha yujjhitvāna raṇe mato.<BR>
Makuṭādīni ādāya rājā so rohaṇaṃ agā.<BR>
45<BR>
Gantvā coḷabalaṃ tattha alabhitvā pavesanaṃ<BR>
Nivattitvā sakaṃ raṭṭhaṃ agamāsi ito bhayā.<BR>
46<BR>
Tato senāpatiṭṭhāne viduraggaṃ tu nāyakaṃ<BR>
 hapesi rājā laṅkindo tejavantaṃ mahāmatiṃ.<BR>
47<BR>
Paccantaṃ coḷarājassa ghātevo so camūpati<BR>
Āṇāpesi ito nītaṃ dassetvāna vihīsitaṃ<BR>
48<BR>
Tato dāpesi so sabbaparikkhāraṃ mahārahaṃ<BR>
Paṃsukulikabhikkhūnaṃ sabbesaṃ dīpavāsinaṃ.<BR>
49<BR>
Mahāvihāre laṅkindo paṭibimbassa satthuno <BR>
Jalantaṃ maṇiraṃsīhi akā cūḷāmaṇiṃ tadā<BR>
50<BR>
Orodhā vidurā tassa pādajālena pūjayī;<BR>
Maṇīhi pajjalantehi paṭimaṃ taṃ silāmayaṃ.<BR>
51<BR>
Jhāpitaṃ coḷarājassa balena namaṇināmakaṃ<BR>
Pāsādaṃ kātumāraddho cuto vassamhi aṭṭhame.<BR>
52<BR>
Pañcete vasudhādhipā vasumatiṃ ekātapattaṅkitaṃ<BR>
Bhutvā niggahasaṅgahehi sakalaṃ lokaṃ vase vattiya<BR>
Yātā maccuvasaṃ saputtavanitā sāmaccamittānugā<BR>
Iccevaṃ satataṃ sarantu sujanā hātuṃ pamādaṃ madaṃ.<BR>
<BR>
Iti sujanappasādasaṃvegatthāya kate mahāvaṃse<BR>
Pañcarājako nama<BR>
Ekapaññāsatimo paricchedo.<BR>
---------<BR>
-----------<BR>
6.[E.S.] Pajjalantena.<BR>
<BR>
[SL Page 313] [\x 313/]   ( <BR>
<BR>
Nipaññāsatimo paricchedo.<BR>
<BR>
1<BR>
Tato laṅkābhisekaṃ so patvā seno kamāgataṃ<BR>
Mahindassādipādassa yuvarājapadaṃ adā.<BR>
2<BR>
Pañño mahākavī vyatto majjhatto mittasattusu<BR>
Yutto dayāya mettāya rājā so sabbadā ahū. <BR>
3<BR>
Kālaṃ devo'natikkamma sammā dhārābhivassati<BR>
Raṭṭhe tasmiṃ vasantā'suṃ sukhitā nibbhayā sadā.<BR>
4<BR>
Suttantaṃ lohapāsāde nisinno vaṇṇayī tadā<BR>
Nikāyattayavāsīhi rājā so parivārito.<BR>
5<BR>
Dāṭhādhātukaraṇḍaṃ so nānāratanabhusitaṃ<BR>
Akā catuvihāresu dhātupūjā ca' nekadhā.<BR>
6<BR>
Pariveṇaṃ sitthagāmaṃ kāretvā vutthamattanā 1<BR>
Lokaṃ puttaṃ'va pāletvā tivassena divaṅgato.<BR>
---------<BR>
7<BR>
Yuvarājā mahindo so rājāsi tadanantaraṃ<BR>
Mahāpuñño mahātejo mahāseno mahāyaso<BR>
8<BR>
Ekacchattaṃ akā laṅkaṃ ghātetvā corupaddavaṃ.<BR>
Akaṃsu tamupaṭṭhānaṃ niccaṃ maṇḍalanāyakā.<BR>
9<BR>
Vijjamānepi laṅkāyaṃ khattiyānaṃ narādhipo<BR>
Kāliṅgacakkavattissa vaṃse jātaṃ kumārikaṃ<BR>
10<BR>
Āṇāpetvāna taṃ aggamahesiṃ attano akā.<BR>
Tassā puttā duve jātā, dhītā ekā manoramā.<BR>
11<BR>
Ādipāde akā putte dhītaraṃ coparājiniṃ.<BR>
Iti sīhaḷavaṃsañca vaṭṭhapesi sa bhupati.<BR>
---------<BR>
12<BR>
Balakāyaṃ imaṃ desaṃ maddanatthāya vallabho<BR>
Pesesi nāgadīpaṃ so; sutvā taṃ bhupatī idha<BR>
13<BR>
Balaṃ datvāna senavha - rājasenāpatiṃ 2 tadā<BR>
Vallabhassa balene'sa yujjhituṃ tattha pesayī.<BR>
14<BR>
Gantvā senāpatī tattha balene'tassa rājino yujjhitvā taṃ vināsetvā gaṇhi so<BR>
yuddhamaṇḍalaṃ.<BR>
-----------<BR>
1. [A.] Mattano. 2.[E.] Rājā senāpatiṃ.<BR>
<BR>
[SL Page 314] [\x 314/]   ( <BR>
15<BR>
Asakkontā imaṃ jetuṃ rājānaṃ vallabhādayo<BR>
Rājāno mittasambandhaṃ laṅkindena akaṃsu te.<BR>
16<BR>
Iccevaṃ rājino tejo jambudīpamavatthari<BR>
Pattharitvāna laṅkāyaṃ ullaṅghitvāna sāgaraṃ.<BR>
17<BR>
Saddhammaṃ kathayantānaṃ katvā sammānamuttamaṃ<BR>
Dhammaṃ sutvāna so rājā pasanno buddhasāsane.<BR>
18<BR>
Rājā so sannipātetvā paṃsukūlikabhikkhavo<BR>
Yācitvā attano gehaṃ āṇāpevona sādhukaṃ<BR>
19<BR>
Aāsanaṃ paññapetvāna nisīdāpiya bhojanaṃ<BR>
Dāpesi vipulaṃ suddhaṃ sadā ekadine viya.<BR>
20<BR>
Anekavyañjanaṃ rājā'raññakānaṃ tapassinaṃ<BR>
Pesesi bhojanaṃ suddhaṃ mahagghaṃ vipulaṃ sadā.<BR>
21<BR>
Vejje ca pesayitvāna gilānānaṃ tapassinaṃ<BR>
Santikaṃ so dayāvāso tikicchāpesi niccaso.<BR>
22<BR>
Guḷāni ghatapākāni lasuṇānaṃ rasāni ca<BR>
Tambūlamukhavāsañca pacchābhatte adā sadā.<BR>
23<BR>
Pattesu pūrayitvāna lasuṇaṃ maricampi ca<BR>
Pipphalīsiṅgiverāni guḷāni tiphalāni ca<BR>
24<BR>
Ghataṃ telaṃ madhuṃ cātha pāpurattharaṇā ni ca<BR>
Paṃsukūlikabhikkhūnaṃ paccekaṃ sabbadā adā.<BR>
25<BR>
Cīvarādīni sabbāni parikkhārāni bhupati<BR>
Kārāpetvāna dāpesi bhikkhūnaṃ paṃsukūlinaṃ.<BR>
26<BR>
Rājā mahāvihārasmiṃ ekekassa hi 3 bhikkhūno<BR>
Paccekaṃ navavatthāni cīvaratthāya dāpayī.<BR>
27<BR>
Nikāyattayavāsīnaṃ bhikkhūnaṃ lābhavāsinaṃ<BR>
Tulābhāramadā dvīsu 4 vāresu sa mahīpati.<BR>
28<BR>
Rājā so nāgate bhogaṃ rājāno saṅghabhogato<BR>
Na gaṇhantuti pāsāṇe likhipetvā nidhāpayī.<BR>
29<BR>
Kathāpetvāna buddhassa saraṇāni guṇe nava<BR>
Anāthehi ca tesaṃ ca bhattavatthāni dāpayī.<BR>
30<BR>
Dānasālaṃ karitvāna hatthisālakabhimiyaṃ<BR>
Yācakānaṃ adā dānaṃ tesaṃ ca sayanāsanaṃ.<BR>
-----------<BR>
3.[E.] Ca. 4.[D.] Tīsu.<BR>
<BR>
[SL Page 315] [\x 315/]   ( <BR>
31<BR>
Vejjasālāsu sabbāsu bhesajjaṃ mañcakañca so,<BR>
Corānaṃ bandhanāgāre niccaṃ hattāni dāpayī.<BR>
32<BR>
Vānarānaṃ varāhānaṃ migānaṃ sunakhāna ca<BR>
Bhattaṃ pūvañca dāpesi dayāvāso yathicchakaṃ.<BR>
33<BR>
Rājā catuvihāresu katvā so vīhirāsayo<BR>
Yathicchitena gaṇhantu anāthā iti dāpayī.<BR>
34<BR>
Nānāpūjāhi pūjetvā katvā maṅgalamuttamaṃ<BR>
Kathāpesi ca bhikkhuhi vyattehi vinayaṃ tadā.<BR>
35<BR>
Therena dhammamittena sitthagāmakavāsinā<BR>
Pūjayitvāna kāresi abhidhammassa vaṇṇanaṃ.<BR>
36<BR>
Dāṭhānāgābhidhānena therenā'raññavāsinā<BR>
Laṅkālaṅkārabhutena abhidhammaṃ kathāpayī<BR>
37<BR>
Paṭṭakañcukapūjāhi hemamālikacetiyaṃ<BR>
Naccagītehi gandhehi pupphehi vividhehi ca<BR>
38<BR>
Dipamālābhi dhūpehi pūjayitvāna'nekadhā<BR>
Tassa vatthāni bhājetvā bhikkhūnaṃ dāpayī sayaṃ.<BR>
39<BR>
Sadā so attano rajje uyyānesu tahiṃ tahiṃ<BR>
Āṇāpetvāna pupphāni pūjesi ratanattayaṃ.<BR>
40<BR>
Pāsādaṃ candanaṃ nāma kātuṃ maricavaṭṭiyaṃ<BR>
Akārambhañca bhikkhūnaṃ bhogagāme ca dāpayī.<BR>
41<BR>
Kesadhātuṃ nidhāpetvā karaṇḍaṃ ratanehi so<BR>
Kārayitvāna pūjesi ṭhapetvā tattha bhūpati.<BR>
42<BR>
Soṇṇarajatapaṭṭehi chūpārāmamhi cetiyaṃ<BR>
Chādāpetvā yathārajjaṃ pūjaṃ kāresi bhūpati.<BR>
43<BR>
Tasmiṃ dhātughare rājā soṇnadvāramakārayī.<BR>
Paññalantaṃ sineruṃva raṃsīhi suriyassa so<BR>
44<BR>
Jhāpitaṃ coḷarājassa balena padalaṃchane<BR>
Catunnaṃ cetiyānaṃ so ramanīyaṃ gharaṃ akā.<BR>
45<BR>
Jhātaṃ nagaramajjhamhi dāṭhādhātugharaṃ akā,<BR>
Dhammasaṅgaṇigehañca mahāpāḷiñca bhupati.<BR>
46<BR>
Tambūlamaṇḍapaṃ katvā tattha suṅkaṃ mahīpati<BR>
Bhikkhūnaṃ theravaṃse so bhesajjatthāya dāpayī.<BR>
<BR>
[SL Page 316] [\x 316/]   ( <BR>
47<BR>
Upassayaṃ karitvāna mahāmallakanāmakaṃ<BR>
Theravaṃsamhi jātānaṃ bhikkhunīnaṃ adāpayī.<BR>
48<BR>
Mātulodayarājena āraddhaṃ sādhunā tadā<BR>
Niṭṭhāpesi mahīpālo pāsādaṃ maṇināmakaṃ<BR>
49<BR>
Pariveṇāni cattāri tasmiṃ jetavane tadā<BR>
Kārāpayiṃsu cattāro amaccā tassa rājino.<BR>
50<BR>
Rañño kittīsamā devī kittināmā manoramā<BR>
Pariveṇaṃ akā rammaṃ thūpārāmassa pacchato.<BR>
51<BR>
Sā tasmiṃ pariveṇe ca akā kappāsagāmake<BR>
Cīvaracetiye ceva tisso pokkharaṇī sucī.<BR>
52<BR>
Dvādasaratanāyāmaṃ dhajaṃ soṇṇamayañca sā<BR>
Pūjesi puññasambhārā hemamālikacetiye.<BR>
53<BR>
Gihīnaṃ vejjasālañca putto tassā pure akā,<BR>
Guṇavā sakkasenānī bhikkhūnañca purā bahi.<BR>
54<BR>
Rājā catuvihāresu dibbapāsādasannibhe<BR>
Maṇḍape kārayitvāna dhātupūjā anekadhā<BR>
55<BR>
Vassamekamatikkamma kārāpetvā mahīpati<BR>
Cārittaṃ pubbarājūnaṃ paripālesi sādhukaṃ.<BR>
56<BR>
Evamādīni puññāni uḷārāni anekadhā<BR>
Katvā soḷasame vasse rājā so tidivaṃ gato.<BR>
---------<BR>
57<BR>
Jāto paṭicca taṃ rājaṃ seno dvādasavassiko<BR>
Kāliṅgadeviyā putto pattarajjo tadā ahū.<BR>
58<BR>
Udayassa kaṇiṭṭhassa yuvarājapadaṃ adā.<BR>
Pitu senāpatī seno tassa senāpati ahu.<BR>
59<BR>
Paccantaṃ balamādāya gate senāpatimhi so<BR>
Mātarā saha vattantaṃ kaṇiṭṭhaṃ tassa bhātaraṃ<BR>
60<BR>
Mārāpetvā mahāmallaṃ akā senāpatiṃ tadā<BR>
Amaccaṃ udayaṃ nāma sakaṃ vacanakārakaṃ.<BR>
61<BR>
Taṃ sutvā kupito hutvā seno senāpatī tadā<BR>
Balamādāya āgañchi gaṇhissāmīti sattavo.<BR>
<BR>
[SL Page 317] [\x 317/]   ( <BR>
62<BR>
Sutvāna taṃ mahīpālo katavantaṃ 4 vācamattano<BR>
Rakkhāmi taṃ 5 amaccantī gato nikkhamma rohaṇaṃ.<BR>
63<BR>
Tassa mātā nivattitvā yuvarājañca rājiniṃ<BR>
Ādāya 6 kupitā tena āṇāpesi camūpatiṃ.<BR>
64<BR>
Tāya so saṅgahitova damiḷe sannipātiya<BR>
Datvā janapadaṃ tesaṃ puḷatthinagare vasī.<BR>
65<BR>
Yujjhituṃ tena so rājā balaṃ pesesi rohaṇā;<BR>
Senāpati vināsesi sabbaṃ taṃ rājino balaṃ.<BR>
66<BR>
Damiḷā te janapadaṃ pīḷetvā rakkhasā viya<BR>
Vilumpitvāna gaṇhanti narānaṃ santakaṃ tadā<BR>
67<BR>
Khinnā manussā gantvāna rohaṇaṃ rāja santikaṃ<BR>
Nivedesuṃ pavattiṃ taṃ mantetvā savivehi so<BR>
68<BR>
Rakkhituṃ sāsanaṃ raṭṭhaṃ tampahāya camūpatiṃ<BR>
Sandhiṃ katvāna senenapuḷatthinagaraṃ agā.<BR>
69<BR>
Mahesiṃ attajaṃ katvā pāletuṃ vaṃsamattano<BR>
Puttaṃ uppādayitvāna kassapaṃ nāma uttamaṃ<BR>
70<BR>
Vasante tattha laṃkinde ahitā 7 vallabhā janā<BR>
Alabhantā suraṃ pātumācariyā tassa santike 8<BR>
71<BR>
Majjapāne guṇaṃ vatvā pāyesuṃ taṃ mahīpatiṃ.<BR>
Pivitvā majjapānaṃ so mattavyāḷo aahū tadā.<BR>
72<BR>
Āhārānaṃ khayaṃ patvā cajitvā dullabhaṃ padaṃ<BR>
Mato so dasame vasse taruṇo yeva bhupati.<BR>
73<BR>
Ito viditvā khalu pāpamitta-<BR>
Vidheyyabhāvaṃ 9 parihānihetuṃ<BR>
Sukhatthino ye idha vā huraṃ vā<BR>
Jahantu te ghoravisaṃ'va 10 bālaṃ.<BR>
<BR>
Iti sujanappasādasaṃvegatthāya kate mahāvaṃse<BR>
Tirājako nāma dvipaññāsatimo paricchedo.<BR>
---------<BR>
-----------<BR>
4. [A.] Katavaṃ. 5.[A.] Rakkhā taṃca. 6.[A.]Ādāyā. 7.[E.]Hīnajā.<BR>
8.[A.] Sattavo. 9.[S.] Videsabhāvā. 10.[A.] Ghoravasaṃca.<BR>
<BR>
[SL Page 318] [\x 318/]   ( <BR>
<BR>
Tipaññāsatimo paricchedo.<BR>
<BR>
1<BR>
Mahindo taṅkaṇiṭṭho so rājaputto tadaccaye<BR>
Ussāpiya sitacchattamanurādhapure vare<BR>
2<BR>
Senasenāninā'nīta-desantarajanākule<BR>
Tattha vāsamakappesi kicchena dasavacchare.<BR>
3<BR>
Apetanītimaggassa mudubhutassa sabbaso<BR>
Uppādabhāgaṃ nādaṃsu tassa jānapadā tadā.<BR>
4<BR>
Accantaṃ khīṇacitto so vassamhi dasame vibhu<BR>
Vuttīdānena nāsakkhi saṅgahetuṃ sakaṃ balaṃ.<BR>
5<BR>
Aladdhavuttino sabbe keraḷā sahitā tato<BR>
"Na vuttidānaṃ no yāva hoti mā tāva bhuñjatu"<BR>
6<BR>
Iti rājagharadvāre sāhasekarasā bhusaṃ<BR>
Cāpahatho nisīdiṃsu sannaddhachūrikāyudhā.<BR>
7<BR>
Hatthasāraṃ samādāya te vivañciya bhupati<BR>
Ummaggato viniggamma turito rohaṇaṃ agā.<BR>
8<BR>
Sīdupabbatagāmamhi khandhāvāraṃ nibandhiya<BR>
Bhātujāyammahesitte ṭhapetvā so tahiṃ vasī.<BR>
9<BR>
Na cirasseva tassāya matāya sa mahīpatī<BR>
Mahesitte nivesesi sakabhātussa dhītaraṃ.<BR>
10<BR>
Deviyā tāya saṃjāte sute kassapanāmake<BR>
Ajjhāvutthaṃ vihāyā'tha khandhāvāraṃ mahīpati<BR>
11<BR>
Kārayitvāna nagaraṃ kappagallakagāmake<BR>
Ādhipaccaṃ pavattento rohaṇesu ciraṃ vasī.<BR>
12<BR>
Tato sesesu ṭhānesu keraḷā sīhaḷā tadā<BR>
Kaṇṇāṭā ca yathākāmamādhipaccaṃ pavattayuṃ.<BR>
13<BR>
Athassavāṇijo eko paratīrā idhāgato<BR>
Gantvā pavattiṃ laṅkāya coḷarañño nivedayi.<BR>
14<BR>
So taṃ suṇitvā pesesi laṅkāgahaṇamānaso<BR>
Balaṃ mahantaṃ balavā; taṃ khippaṃ laṅkamotari.<BR>
15<BR>
Paṭṭhāyotiṇṇaṭhānamhā viheṭhentaṃ bahūjane<BR>
Anukkamena taṃ coḷabalaṃ rohaṇamajjhagā.<BR>
<BR>
[SL Page 319] [\x 319/]   ( <BR>
16<BR>
Chattiṃse rājino vasse mahesiṃ ratanāni ca<BR>
Makuṭañca kamāyātaṃ sabbamābharaṇaṃ tathā<BR>
17<BR>
Amūlikañca vajiravalayaṃ devadattiyaṃ<BR>
Acchejjacchūrikaṃ chinnapaṭṭikādhātukaṃ ca te<BR>
18<BR>
Paviṭṭhaṃ vanaduggamhi bhayā tañca mahīpatiṃ<BR>
Jīvagāhamagaṇhiṃsu sandhilesampadassiya.<BR>
19<BR>
Mahīpālaṃ dhanaṃ tañca sabbaṃ hatthagataṃ tato<BR>
Pesayiṃsu lahuṃ coḷamahīpālassa santikaṃ.<BR>
20<BR>
Nikāyattitaye dhātugabbhe laṅkātale'khile<BR>
Mahārahe suvaṇṇādipaṭibimbe ca'nappake<BR>
21<BR>
Bhinditvā sahasā sabbe vihāre ca tahiṃ tahiṃ<BR>
Yathojohārino yakkhā laṅkāyaṃ sāramaggahuṃ.<BR>
22<BR>
Te coḷā rājaraṭṭhaṃ taṃ puḷatthipuranissitā<BR>
Rakkhapāsāṇakaṇṭhavha 11 ṭhānāvadhimabhuñjisuṃ.<BR>
23<BR>
Taṃ kumārakamādāya kassapaṃ raṭṭhavāsino<BR>
Vaḍḍhenti coḷabhayato gopayantā susādarā.<BR>
24<BR>
Coḷarājā kumārantaṃ sutvā dvādasavassikaṃ gahaṇatthāya pesesi mahāmacce mahābale.<BR>
25<BR>
Ūnaṃ pañcasahassena yodhalakkhaṃ samādiya<BR>
Sabbaṃ te rohaṇaṃ desaṃ saṅkhobhesumito tato.<BR>
26<BR>
Kittināmo'tha sacivo makkhakudrūsavāsiko<BR>
Buddhanāmo tathāmacco māragallakavāsiko<BR>
27<BR>
Ubho'pi te mahāvīrā yuddhopāyavavicakkhaṇā<BR>
Coḷasenaṃ vināsetumaccantaṃ katanicchayā<BR>
28<BR>
Paluṭṭhagirināmamhi ṭhāne dugge nivesiya<BR>
Katvā chāmāsaṃ saṅgāmaṃ haniṃsu damiḷe bahū.<BR>
29<BR>
Hatāvasiṭṭhā coḷā te raṇe tasmiṃ bhayadditā<BR>
Palāyitvā yathā pubbaṃ puḷatthipuramāvasuṃ.<BR>
30<BR>
Kumāro jayino disvā ubho te sacive tadā<BR>
Haṭṭhatuṭṭho "varaṃ tātā gaṇhathā"ti sa cabravī.<BR>
31<BR>
Buddho paveṇigāmaṃ so varaṃ yācittha, kittiko<BR>
Saṅghikaṃ gahitaṃ bhāgaṃ vissajjetuṃ varaṃ varī.<BR>
-----------<BR>
11.[S.] Kaṭṭhavha. <BR>
[SL Page 320] [\x 320/]   ( <BR>
32<BR>
Rājaputtavarā laddhavarā'maccavarā 12 tadā<BR>
Niddarā sādarā vīrā pāde vandiṃsu tassate.<BR>
33<BR>
Rājā dvādasavassāni vasitvā coḷamaṇḍale<BR>
Aṭṭhatāḷisavassamhi mahindo so divaṃgato.<BR>
34<BR>
Pamādadosānutena evaṃ<BR>
Laddhā'pi bhogā na thirā bhavantī.<BR>
Iccappamādaṃ hitamāsasāno 12<BR>
Niccaṃ suviññu susamācareyya<BR>
<BR>
Iti sujanappasādasaṃvegatthāya kate mahāvaṃse<BR>
Laṅkāvilopo nāma tipaññāsatimo paricchedo<BR>
---------<BR>
<BR>
Catupaññāsatimo paricchedo.<BR>
<BR>
1<BR>
Katvā vikkamabāhū'ti nāmaṃ bhupālasūnuno<BR>
Tassāṇāya pavattiṃsu sādaraṃ sīhaḷākhilā.<BR>
2<BR>
So rājā damiḷe hantuṃ dhanaṃ sañciya'nekadhā<BR>
Saṅgahaṃ sevakānañca kurumāno yathocitaṃ<BR>
3<BR>
Alaṅkārakirīṭāni chattasīhāsanāni ca<BR>
Kārayitvā'bhisekatthaṃ saviveha'bhiyācito<BR>
4<BR>
"Na yāva rājaraṭṭhassagahaṇaṃ hoti, tāva me<BR>
Chattussāpanakammena kiṃ tenā"ti nivāriya<BR>
5<BR>
Sataṃ narasahassānaṃ saṅkaletvā 1 mahabbalo<BR>
Saṅgāmārambhakālamhi vātarohābhipīḷito<BR>
6<BR>
Yujjhituṃ samayo neti dvādase vacchare lahuṃ<BR>
Upecca devanagaraṃ gañchi devasahavyataṃ.<BR>
7<BR>
Kittināmo ca sacivo senāpaccamadhiṭṭhito<BR>
Rajjatthiko dināna'ṭṭha nijāṇaṃ sampavattayī.<BR>
8<BR>
Ghātetvā taṃ mahālānakittināmo mahabbalo<BR>
Patvā'bhisekaṃ bhuñjanto desaṃ taṃ rohaṇavhayaṃ<BR>
9<BR>
Saṃvaccharamhi tatiye coḷayuddhe 2 parājito<BR>
Sahatthena sakaṃ sīsaṃ chinditvā sahasā marī.<BR>
-----------<BR>
12. [E.] Laddhā varāmaccavarā. 13.[S.] Hitamesamāno. 1.[A.E.] Saṃkhaletvā.<BR>
2.[E.] Coḷayujjhe <BR>
<BR>
[SL Page 321] [\x 321/]   ( <BR>
10<BR>
Tadāpi te kirīṭādidhanasāraṃ samādiya<BR>
Pesesuṃ damiḷā coḷamahīpālassa santikaṃ.<BR>
11<BR>
Bhayā saraṭṭhaṃ hitvā'tha duḷudese vasaṃ tadā<BR>
Eko vikkamapaṇḍuti vissuto patthivattajo<BR>
12<BR>
Viññātalaṅkāvuttanto desamāgamma rohaṇaṃ<BR>
Kāḷatitthe vasaṃ vassamekaṃ rajjamakārayī.<BR>
13<BR>
Rāmanvayasamubbhuto tadāyujjhapurāgato<BR>
Chagatīpālanāmena vissuto bhubhujattajo<BR>
14<BR>
Raṇe vakkamapaṇḍuṃ taṃ ghātāpetvā mahabbalo<BR>
Tato cattāri vassāni rajjaṃ kāresi rohaṇe.<BR>
15<BR>
Tampi coḷā raṇe hantvā mahesiṃ dhitarā saha<BR>
Vittasārañca sakalaṃ coḷaraṭṭhamapesayuṃ.<BR>
16<BR>
Rājā parakkamo nāma paṇḍurājasuto tato<BR>
Akā vassadvayaṃ, coḷā ghātesuṃ tampi yujjhīya.<BR>
17<BR>
Ime bhusaṃ lobhabalābhibhutā<BR>
Gatā asesā vivasā vināsaṃ<BR>
Iccevamaññāya sadā sapañño<BR>
Taṇhakkhaye yeva ratiṃ kareyya.<BR>
Iti sujanappasādasaṃvegatthāya kate mahāvaṃse<BR>
Charājako nāma catupaññāsatimo paricchedo<BR>
---------<BR>
<BR>
Pañcapaññāsatimo paricchedo.<BR>
<BR>
1<BR>
Lokanāmo camūnātho makkhakudrūsavāsiko<BR>
Saccappaṭiñño dhitimā voḷadappavighātano<BR>
2<BR>
Abhibhuya jane patvā rajjaṃ rohaṇamaṇḍale<BR>
Vasī kājaragāmamhi cārittavidhikovido.<BR>
3<BR>
Ahū tadā kittināmo rājaputto mahabakbalo;<BR>
Tassa vaṃsādisampattī'nupubbena pavuccate:<BR>
4<BR>
Suto kassapabhūpassa māṇanāmena vissuto<BR>
Ādipādo ahū dhiro sadācāravibhusito.<BR>
5<BR>
Tassā'tha jeṭṭhako bhātā māṇavammo mahāmati<BR>
Gokaṇṇakasamīpaṭṭha - nadītire nisīdiya<BR>
<BR>
[SL Page 322] [\x 322/]   ( <BR>
6<BR>
Katamantupavāro so yathāvidhi masesato <BR>
Akkhamālaṃ gahetvāna mantaṃ japitumārahi;<BR>
7<BR>
Kumāro kira tassagge pāturāsi savāhano<BR>
Sikhagñḍī mukhatuṇḍena balipaṭṭaṃ vikhaṇḍiya<BR>
8<BR>
Sacchiddake nāḷikerakapāle viccutodake<BR>
Lūkhe 1 jalamapassanto japantassa mukhaṃ gato;<BR>
9<BR>
Tato so bhāvitiṃ siddhimapekkhaṃ nayanaṃ sakaṃ<BR>
Tassopanesi, nibbhijja sopi taṃ sahasā pivi.<BR>
10<BR>
Kumāro tassa santuṭṭho kumārassābhipatthitaṃ<BR>
Varaṃ padāya nabhasā rājamāno gato; tato<BR>
11<BR>
Bhinnekanayanaṃ disvā sacivā taṃ parodisuṃ.<BR>
Varalābhaṃ pakāsevo samassāsesi so jane.<BR>
12<BR>
Tato te sacivā tassa santuṭṭhārādhayiṃsu taṃ<BR>
"Anurādhapuraṃ patvābhiseko kāriyo" iti.<BR>
13<BR>
"Attho ko mama rajjena vikalaṅgassa sampatī?<BR>
Tapokammaṃ karissāmi pabbajjamupagammahaṃ;<BR>
14<BR>
Kaṇiṭṭho māṇanāmo ca laṅkārajjaṃ kamāgataṃ<BR>
Pāletu" iti so rajjaṃ sampattaṃ sampaṭikkhipi.<BR>
15<BR>
Viññātacittasañcārā sacivā tassa sabbathā<BR>
Vattumetaṃ kaṇiṭṭhassa pesesuṃ purise tadā.<BR>
16<BR>
Sutvā taṃ sīghamāgamma passitvā sakabhātaraṃ<BR>
Patitvā pādamūlamhi bahuṃ kandaya rodiya<BR>
17<BR>
Jeṭṭhena bhātarā saddhimanurādhapuraṃ gato<BR>
Makuṭaṃ tattha dhāresi jeṭṭhacittānuvattako.<BR>
18<BR>
Tato'bhayagiriṃ gantvā pabbajjaṃ sakabhātuno<BR>
Yatayo tattha yācittha bahumānapurassaraṃ.<BR>
19<BR>
Tato te yatayo tassapabbajjamusampadaṃ<BR>
Akaṃsu vikalaṅgassa sikkhāpadanirādarā.<BR>
20<BR>
Pariveṇamuttaroḷamuḷāraṃ 2 tassa kāriya<BR>
Katvavā taṃ pariveṇassa sāmikaṃ dharaṇīpati<BR>
-----------<BR>
1. [S.] Cūke. 2. [S.] Pariveṇuttaramūla muḷāraṃ. [E. -]Uttaromūlaṃ - <BR>
<BR>
[SL Page 323] [\x 323/]   ( <BR>
21<BR>
Bhikkhūnaṃ chasataṃ tattha vidhāya tadadhīnakaṃ<BR>
Parihāre adā tassa 3 pessavagge ca pañca so.<BR>
22<BR>
Samappesi ca so nānāsippakammavicakkhaṇe,<BR>
Jane vākā tadāyatte so dāṭhādhāturakkhiye.<BR>
23<BR>
Tassovādakarā'hesuṃ bhikkhū'bhayagirimhi te.<BR>
Rājā ca lokaṃ pālesi sammā tassānusatthiyā. 4<BR>
---------<BR>
24<BR>
Janā tabbaṃsajā keci taṃrajjanirapekkhakā 5<BR>
Nivasiṃsu 6 yathākāmaṃ mahāsāmipadaṃ sitā.<BR>
25<BR>
Etassa māṇavammassa rañño dhammanayaññuno<BR>
Aggabodhikumārādi - puttanattukkamāgate<BR>
26<BR>
Vaṃse visuddhe jātassa bhupālatvayamuddhani<BR>
Samā soḷasa laṅkāyaṃ sammā rajjānusāsino<BR>
27<BR>
Mahīpassa mahindassa duve mātuladhītaro<BR>
Devalā lokitā cāti nāmato vissutā subhā.<BR>
28<BR>
Etāsu dvīsu dhītāsu lokitā mātulattajaṃ<BR>
Paṭicca rājatanayaṃ subhaṃ kassapanāmakaṃ<BR>
29<BR>
Sā moggallāna-lokavhe putte dve lahi sobhane.<BR>
Tesu jeṭṭhasuto lokasāsanācārakovido<BR>
30<BR>
Mahāsāmīti pañgñāto saṅghupāsanalālaso<BR>
Nekasāraguṇāvāso vāsaṃ kappesi rohaṇe.<BR>
31<BR>
Dāṭhopatissarājassa nattā sugatasāsane<BR>
Pabbajjūpagato saddho dhutavā sūlasaṃvuto<BR>
32<BR>
Pahitatto vivitto so pantasenāsane 7 vasī.<BR>
Guṇaṃ sabbattha vaṇṇesuṃ tasmiṃ devā pasīdiya.<BR>
33<BR>
Guṇaṃ suṇitvā laṅkindo tadā sabbattha patthaṭaṃ<BR>
Upasaṅkamma taṃ natvā kātumattānusāsanaṃ<BR>
34<BR>
Ārādhayamanicchantaṃ yācitvāna punappunaṃ<BR>
Ānīya vāsayitvā taṃ pāsāde sādhukārite<BR>
35<BR>
Yatissarassa vasato tattha rājā guṇappiyo<BR>
Tassanusiṭṭhimaggaṭṭho lokaṃ dhammena pālayi.<BR>
-----------<BR>
3.[E.] Satta 4.-Anusiṭṭhiyā(?) 5. Pabbajjānirapekkhakā(sab[X]gñe[X]basu.)<BR>
6.[E.] Nivasanti. 7.[A,] panthasenāsane.<BR>
<BR>
[SL Page 324] [\x 324/]   ( <BR>
36<BR>
Uddissārādhanaṃ sammā laṅkindena kataṃ tadā<BR>
Selantarā'bhinikkhamma yatinndo so dayānugo<BR>
37<BR>
Yato bhikkhu samuhetvā vāsaṃ kappesi yattha so<BR>
Selantarasamuho'ti vikkhyātiṃ so tato gato.<BR>
38<BR>
Tato paṭṭhāya vāsetvā rattīyaṃ devapalliyaṃ<BR>
Devatānumataṃ bhikkhuṃ mūlaṭṭhāne ṭhapenti hi.<BR>
39<BR>
Muluttamāvasantānaṃ yatīnamanusāsanā<BR>
Laṅkissarā pavattanti pālentā lokasāsanaṃ.<BR>
40<BR>
Tassa dāṭhopatissassa vaṃsajaṃ rājaputtakaṃ<BR>
Bodhiṃ paṭicca tabbaṃsā buddhānāmā kumārikā<BR>
41<BR>
Alattha lokitaṃ nāma dhītaraṃ caralakkhaṇaṃ.<BR>
Kālena sā padinnā'si moggallānassa dhimato.<BR>
42<BR>
Sā tampaṭicca kittiñca mittaṃ nāma kumārikaṃ<BR>
Mahindaṃ rakkhitaṃ cāpi labhittha caturo pajā.<BR>
43<BR>
Ahū jeṭṭhasuto dhīro vīro terasavassiko;<BR>
Katahattho visesena dhanusappamhi so tato<BR>
44<BR>
"Kathaṃ laṅkaṃ gahessāmi dūretvā'rātikaṇṭakaṃ"<BR>
Iti cintāparo gāme mūlasālavhaye vasī.<BR>
45<BR>
Eko mahābalo vīro buddharājo'ti vissuto<BR>
Vilomavattī hutvāna lokasenānino tadā<BR>
46<BR>
Palāto cuṇṇasālavhaṃ, khippaṃ janapadaṃ tahiṃ<BR>
Kittādike jane neke vase vattīya sabbathā<BR>
47<BR>
Saddhiṃ bandhūhi saṅgāmasūrehi bahukehi so<BR>
Malayācalapādesu vasī duppasaho tadā.<BR>
48<BR>
Tassa'ntika mupāgamma saṃvaccharikanāyako<BR>
Saṅgho nāma kumārassa sarūpaṃ sādhukaṃ brūvi:<BR>
49<BR>
"Mahāsāmissa tanayo jeṭṭho kittisanāmako<BR>
Dhaññalakkhaṇasampanno sampannamatikkamo;<BR>
50<BR>
Jambudīpepi taṃ rajjaṃ kattumekātapattakaṃ<BR>
Samatthoti vicintemi; laṅkādīpamhi kā kathā!"<BR>
51<BR>
Tassa so vacanaṃ sutvā "sevitabbo kumārako"<BR>
Iti nicchiya pesesi kumārassa'ntikaṃ jane.<BR>
<BR>
[SL Page 325] [\x 325/]   ( <BR>
52<BR>
Suṇitvā so vaco tesaṃ nivattanabhayā vibhu<BR>
Ajānataṃ pitunnaṃ so vīro dhanusahāyako<BR>
53<BR>
Gehā nikkhamma passanto sunimittāni nekadhā<BR>
Agā lahuṃ sarīvaggapiṭṭhigāmaṃ mahāmati.<BR>
54<BR>
Tahiṃ so nivasaṃ vīro pesayitvā sasevake<BR>
Vipakkhādhiṭṭhitaṃ jesi bodhivālavhagāmakaṃ.<BR>
55<BR>
Tato'bhimānī senānī senaṃ so tattha pesayī;<BR>
Sā parikkhippa taṃ gāmaṃ saṅgāmāya samārabhī.<BR>
56<BR>
Kumāro tehi yujjhanto subhaṭo 8 paṭuvikkamo<BR>
Disāsu vikirīsabbe tūlaṃ caṇḍova māḷuto.<BR>
57<BR>
Cuṇṇasālaṃ janapadaṃ gantvā ṭhānavidu tadā<BR>
Tahiṃ vasaṃ vase' kāsi sabbaṃ malayamaṇḍalaṃ.<BR>
58<BR>
Tadāpi senaṃ senindo pesetvā asakiṃ sakaṃ<BR>
Aabhibhutimasakkonto kātuṃ dummanataṃ 9 gato.<BR>
59<BR>
Makkhakudrūsavāsissa sacivavassā'tha kittino<BR>
Suto mahabbalo devamallo'ti vidito tadā<BR>
60<BR>
Sahito bandhumittehi bahū rohaṇavāsino<BR>
Samādāyā'bhigantvāna kumāraṃ passi sādaro.<BR>
61<BR>
Bandhiya churikaṃ cheko so paṇṇarasavassiko<BR>
Ādipādapadaṃ tattha sampāpuṇi mahāyaso.<BR>
62<BR>
Tato hiraññamalayamupagamma mahabbalo<BR>
Tahiṃ remuṇaselamhi khandhāvāraṃ nibandhayī.<BR>
63<BR>
Tatthā pi senaṃ pesetvā saṅgāmento camūpati<BR>
Aladdhavijayo chandaṃ puna yuddhe jahī tato.<BR>
74<BR>
Lokanāmo 10 camūnātho lokaṃ hitvā sakaṃ tadā<BR>
Ahū vassamhi chaṭṭhe so paralokaparāyaṇo.<BR>
---------<BR>
65<BR>
Tadā kassapanāmeko kesadhātukanāyako<BR>
Jane'bhibhuya vattesi nijāṇaṃ rohaṇe tadā.<BR>
66<BR>
Sutvā taṃ coḷasāmanto puḷatthinagarā tadā<BR>
Nikkhamma yuddhasannaddho gantvā kājaragāmakaṃ.<BR>
-----------<BR>
8.[E.] Sahaṭo, 9. [E.] Dummantanaṃ. [A.] Taṃ dummanaṃ, 10.[E.D.] Lokanātho<BR>
<BR>
[SL Page 326] [\x 326/]   ( <BR>
67<BR>
Kesadhātu tato yuddhe bhinditvā dāmiḷaṃ balaṃ<BR>
Rakkhapāsāṇasīmāyaṃ ṭhapetvārakkhiye jane,<BR>
68<BR>
Paṭiladdhayuddāmo mahāsenāpurakkhato<BR>
Punarāgamma pāvekkhi vīro kājaragāmakaṃ.<BR>
69<BR>
Tadādipādo sutvāna sabbaṃ sutthiradhātuko<BR>
Kesadhātuṃ nighātetuṃ balaṃ sannayhi 11 vegasā.<BR>
70<BR>
Pavattiṃ taṃ suṇitvā so sābhimāno bhusaṃ tato<BR>
Samattaṃ 12 balamādāya sippatthalakamāgamā,<BR>
71<BR>
Pañcayojanaraṭṭhādivāsike subahūjane<BR>
Samadāya samāsanne rājaputte sudujjaye<BR>
72<BR>
Virattatañca so ñatvā bahunnaṃ raṭṭhavāsinaṃ<BR>
Dukkaraṃ ettha yuddhanti gato so khadiraṅgaṇiṃ.<BR>
73<BR>
Mahāsenāya bhupālasuto soḷasavassiko<BR>
Khippaṃ pāvekkhi so vītadaro kājaragāmakaṃ.<BR>
74<BR>
Chammāsamanubhotvāna rohaṇaṃ ruṭṭhamānaso<BR>
Kesadhātukanāthopi, saṅgāmatthāya tatthagā:<BR>
75<BR>
Rājaputtassa senā'tha vattentī samaraṃ kharaṃ<BR>
Kesadhātukanāthassa sīsaṃ gaṇhi mahabbalā 13<BR>
76<BR>
Āgamma sattarasavassavayaṃ 14 kumāro<BR>
Sabbattha patthaṭamahāyasakittītejo<BR>
Sāmādineka vidhiyogavisesadakkho<BR>
Khīṇārikaṇṭakamakā'khilarohaṇaṃ taṃ.<BR>
<BR>
Iti sujanappasādasaṃvegatthāya kate mahāvaṃse<BR>
Rohaṇārātivijayo nāma<BR>
Pañcapaññāsatimo paricchedo.<BR>
---------<BR>
<BR>
Chapāññāsatimo paricchedo.<BR>
<BR>
1<BR>
Yuvarājapade tassa ṭhitassā'tha nayaññuno<BR>
Ahū vijayabāhūti nāmaṃ sabbattha pākaṭaṃ<BR>
2<BR>
Mahāñāṇo nijāṇāya tattha bheriṃ carāpiya<BR>
 hapento sacive'neke patirūpe padantare<BR>
-----------<BR>
11.[A.E.] Santahi. 12.[E.] Samatthaṃ. [A.] Samantaṃ. 13.[E.] Mahabbalo.<BR>
14.[A.] Vassamayaṃ.<BR>
<BR>
[SL Page 327] [\x 327/]   ( <BR>
3<BR>
Coḷānaṃ maddanatthāya rājaraṭṭhādhivāsinaṃ<BR>
Caturo caturopāye yojayaṃ tattha so vasī.<BR>
4<BR>
Coḷarājā suṇitvā taṃ puḷatthinagare ṭhitaṃ<BR>
Senāpatimapesesi davona balavāhanaṃ.<BR>
5<BR>
Senideṃ kājaraggāmasamīpaṃ samupāgataṃ<BR>
Duppasayhaṃ viditvāna giriduggamagā tato.<BR>
6<BR>
Senindo kājaraggāmaṃ vilumpitvāna vegasā<BR>
Tattha vatthumasakkonto sadesaṃ punarāgami.<BR>
7<BR>
Tato mahādipādo'pi āgamma malayā lahuṃ<BR>
Mahatā balakāyena sippatthalakamāvasi.<BR>
8<BR>
*Rājā rāmaññavisaye rājino (santikaṃ) jane<BR>
Pesesi bahuke sāraṃ dhanajātañca'nappakaṃ<BR>
9<BR>
*Vicittavatthakappuravandanādīhi vatthuhi<BR>
Paripuṇṇā ca nāvāyo nekā titthe samosaṭā.<BR>
10<BR>
Dhanajātehi nekehi karonto bhaṭasaṅgahaṃ<BR>
Tato tambalagāmamhi 1 nivasittha mahabbalo.<BR>
11<BR>
Aññamaññaviruddhattā 2 rājaraṭṭhādhivāsino<BR>
Upagamma janā sabbe karaṃ no denti sabbaso.<BR>
12<BR>
Vipakkhā coḷarājassa bhindantā'ṇaṃ 3 maduddhatā<BR>
Āyuttake vihiṃsentā yathākāmaṃ caranti ca. <BR>
13<BR>
Taṃ sutvā coḷabhupālo sampakopavasīkato<BR>
Senaṃ mahantiṃ datvāna pesesi sacivaṃ nijaṃ.<BR>
14<BR>
Mahātitthe'vatiṇṇo so tattha tattha bahū jane<BR>
Ghātento savase katvā rājaraṭṭhādhivāsino<BR>
15<BR>
Anukkamena gantvāna kharāṇo rohaṇaṃ tadā<BR>
Ajjhotthari saseno sa 4 bhinnapelova sāgaro<BR>
16<BR>
Rañño paccatthikā hutvā ravidevavalavhayā<BR>
Ubho dāmiḷasenindavasaṃ yānā 5 mahabbalā.<BR>
----------<BR>
1.[A.] Tammalagāmamhi 2.[E.] Viruddhattaṃ. 3. [S.] Bhinditvāṇaṃ. <BR>
4. [E.] Ajjhottharittha senāya. 5.[A.] Dāmiḷasenindaṃ.<BR>
* Imā dve gāthā idha aṭṭhānappayuttā viya dissantī.<BR>
<BR>
[SL Page 328] [\x 328/]   ( <BR>
17<BR>
Mahāpakkhabalopete te passiya camūpati<BR>
Rohaṇaṃ sakalaṃ khippaṃ maññittha sakahatthagaṃ.<BR>
18<BR>
Ekādasamhi so vasse rājā coḷābhibhutiyā<BR>
Paluṭṭhapabbate duggaṃ pavidhāya tahiṃ vasī.<BR>
19<BR>
Coḷasenā tadā selaṃ samantā tamparikkhipi;<BR>
Tattho'bhayesaṃ senānamahū bhiṃsanakaṃ raṇaṃ.<BR>
20<BR>
Rañño bhaṭā vināsetvā sabbaṃ taṃ dāmiḷaṃ balaṃ<BR>
Palāyantaṃ mahācoḷasāmantañcānubandhiya<BR>
21<BR>
Gahetvāna siraṃ tassa gāmasmiṃ tambaviṭhike<BR>
Saddhiṃ vāhanayānehi sārabhutadhanehi ca<BR>
22<BR>
Gahitaṃ sakalaṃ bhāṇḍaṃ netvā rañño padassiya<BR>
"Puḷatthinagaraṃ gantuṃ kālo" iti samabravuṃ.<BR>
23<BR>
Mahīpālopi taṃ sutvā savivānaṃ vaco tadā<BR>
Mahatā balakāyena puḷatthinagaraṃ gato.<BR>
24<BR>
Pavattimetaṃ sakalaṃ sutvā coḷanarissaro<BR>
Tibbakopavasaṃyāto bhupālagahaṇatthiko<BR>
25<BR>
Sāmaṃ khippaṃ samāgamma vīro sāgarapaṭṭanaṃ<BR>
Bhiyyopi mahatiṃ senaṃ laṅkādīpamapesayī.<BR>
26<BR>
Taṃ vijāniya bhumindo senindaṃ pesayī sakaṃ<BR>
Balaṃ mahantaṃ datvāna coḷasenāya yujjhituṃ.<BR>
27<BR>
Gacchamāno camunātho so'nurādhapurantike<BR>
Saddhiṃ dāmiḷasenāya vattesi tumulaṃ raṇaṃ.<BR>
28<BR>
Patiṃsu tasmamiṃ saṅgāme bhupālassa narā bahū<BR>
Bhiyyopi damiḷāyatattā jātā taṃraṭṭhavāsino.<BR>
29<BR>
Vihāya dharaṇīpālo puḷatthinagaraṃ tadā<BR>
Villikābāṇakaṃ 6 raṭṭhaṃ sampāpuṇiya vegasā<BR>
30<BR>
Nihaccāmaccayugalaṃ taṃraṭṭhādhiṭṭhitaṃ tadā<BR>
Tahiṃ vāsamakappesi sa bhaṭe sannipātayaṃ.<BR>
31<BR>
Attānamanubandhantaṃ sutvā coḷavamūpatiṃ<BR>
Gantvā vātagiriṃ nāma samayaññu siluccayaṃ<BR>
-----------<BR>
6. [D.S.] Villikānāmakaṃ [E.] Villikābānāmakaṃ.<BR>
<BR>
[SL Page 329] [\x 329/]   ( <BR>
32<BR>
Upaccakāya selassa tattha duggaṃ nivesiya<BR>
Raṇaṃ karonto temāsaṃ damiḷe paṭibāgayi.<BR>
33<BR>
Kesadhātukanāthassa māritassa purā raṇe<BR>
Bhātā kaṇiṭṭho sampattamahāpakkhabalo tadā<BR>
34<BR>
Māraṇaṃ sakabhātussa saranto ruṭṭhamānaso<BR>
Sakalaṃ parivattesi guttahālakamaṇḍalaṃ.<BR>
35<BR>
Atho laṅikissaro tattha khippaṃ gantvā mahabbalo<BR>
 hāne *maccutthale nāmakhandhāvāraṃ nibandhiya<BR>
36<BR>
Khadiraṅgaṇiduggamhā 7 tapāpetvāna taṃ raṇe<BR>
 hānā kubulagallā ca yujjhanto taṃ palāpayī.<BR>
37<BR>
Vihāya puttadārādisabbaṃ nekadhanaṃ balaṃ 8<BR>
Palāyamano so raṭṭhaṃ coḷāyattamagā lahuṃ.<BR>
38<BR>
Tadā narissaro tattha tassa sabbaṃ samādiya<BR>
Gantvā tambalagāmamhi navaṃ duggaṃ nivesiya.<BR>
39<BR>
Anukkamena gantvāna mahānāgahulavhaye<BR>
Pure vasī susajjento balaṃ coḷehi yujjhituṃ.<BR>
40<BR>
Tato rājā samavhāya sacīve dve mahabbale<BR>
Pesesi dakkhiṇaṃ passaṃ vasaṃ netuṃ tahiṃ jane.<BR>
41<BR>
Sampesesi mahāmaccayugalaṃ kakkhalaṃ vibhu<BR>
Coḷadappavināsāya tato velāmahāpathe. 9<BR>
42<BR>
Pesitā dakkhiṇaṃ passaṃ amaccā'me mahabbalā<BR>
Muhunnaruggāmaduggaṃ badaḷatthalameva ca<BR>
43<BR>
Vāpīnagaraduggañca buddhagāmakameva ca<BR>
Tilagullaṃ mahāgallaṃ maṇḍagallakameva ca<BR>
44<BR>
Anurādhapuraṃ vā'ti gahetvāna kamena te<BR>
Vattentā savase raṭṭhaṃ mahātatthamupāgatā.<BR>
45<BR>
Pesitā savivā dve tu tato velāmahāpathe<BR>
Vilumpantā chagāmādikhandhāvāre tahiṃ tahiṃ<BR>
46<BR>
Puḷatthinagarāsannaṃ kamenā'gamma pesayuṃ<BR>
Dute rājantikaṃ "khippamāgantuṃ vaṭṭatītiha."<BR>
-----------<BR>
7. [E.S.] Khadiraṅgaṇiya. 8.[S.] Pi ca, 9.[A.E.] Velamahāpathe.<BR>
* Māragoḍa(?) Sīhaḷabhāsāya.<BR>
<BR>
<BR>
[SL Page 330] [\x 330/]   ( <BR>
47<BR>
Disāsu dvīsu yātehi sacivehi pavattitaṃ<BR>
Vikkamātisayaṃ sutvā kālaññu so mahīpati<BR>
48<BR>
Sīghaṃ sannayha senaṅgaṃ samaggaṃ vidhikovido<BR>
Ummūlanāya coḷānaṃ purā tamhā'bhinikkhami.<BR>
49<BR>
Gacchaṃ gaṅgāya mahiyaṅgaṇathupantike vibhu<BR>
Senānivesaṃ kāretvā kañci kālaṃ tahiṃ vasī.<BR>
50<BR>
Kamenāgammaṭhānaññu puḷatthinagarantike<BR>
Bandhāpesi mahāvīro khandhāvāraṃ thiraṃ varaṃ.<BR>
51<BR>
Tattha tattha ṭhitā sūrā coḷā ye kakkhalā'khilā<BR>
Pūḷatthinagare yuddhaṃ kātuṃ sannipatiṃsu te.<BR>
52<BR>
Nikkhamma nagarā gantvā coḷā bahi mahāraṇaṃ<BR>
Katvā parājitā bhītā pavissa nagaraṃ sakaṃ<BR>
53<BR>
Guttāsesupuradvārā gopuraṭṭālanissitā<BR>
Mahābavaṃ bahussāhā pavattesuṃ bhayāvahaṃ.<BR>
54<BR>
Diyaḍḍhamāsaṃ yujjhanta nagaraṃ tamuparundhiya 10<BR>
Sādhetuṃ neva sā'sakkhi bhupālassa mahāvamū.<BR>
55<BR>
Mahārañño mahāvīrā mahāsūrā mahabbalā<BR>
Mahābhaṭā mahāmānā ravidevacalādayo<BR>
56<BR>
Ullaṅghitvāna pākāraṃ pavissa sahasā puraṃ<BR>
Khaṇena nadamiḷe sabbe mūlaghaccamaghātayuṃ.<BR>
57<BR>
Evaṃ laddhajayo rājā tadā vijayabāhu so<BR>
Carāpesi nijāṇāya bheriṃ bhurimatī pure.<BR>
58<BR>
Taṃ sutvā sakasenāya vināsaṃ coḷabhūpati<BR>
Sīhaḷā balavanto'ti bhīyyo senaṃ na pāhiṇi.<BR>
59<BR>
Vīro asesanihatuddhatacoḷaseṭṭho<BR>
Viññu susādhuṭhapitākhilarājaraṭṭho<BR>
Iṭṭhannurādhapuraseṭṭhamatīva haṭṭho<BR>
Vassamhi pañcadasame gami rājaseṭṭho.<BR>
<BR>
Iti sujanappasādasaṃvegatthāya kate mahāvaṃse<BR>
Anurādhapurābhīgamano nāma chappaññāsatimo paricchedo<BR>
---------<BR>
-----------<BR>
10.[A.] Tamparundhiya<BR>
<BR>
[SL Page 331] [\x 331/]   ( <BR>
<BR>
Sattapaññāsatimo paricchedo.<BR>
<BR>
1<BR>
Laṅkārakkhāya sacive khalino yodhasammate<BR>
Paṭipāṭiṃ 1 samuddissa 2 samantā sanniyojayi.<BR>
2<BR>
Abhasekamaṅgalatthāya pāsādādimanekakaṃ<BR>
Kiccaṃ sampādanīyaṃti sacivaṃ sanniyojiya<BR>
3<BR>
Vandanīye'bhivandanto padesenekake tahiṃ<BR>
*Netvā māsattayaṃ gañchī puḷatthinagaraṃ puna.<BR>
4<BR>
Vissuto ādimalayanāmena balanāyako<BR>
Ujupaccatthiko hutvā mahīpālassa sabbaso<BR>
5<BR>
Saṅgāmatthāyu'pāgañchi balaṃ sabbaṃ samādiya<BR>
Andūti vissutaṃ mandapañño gāmaṃ purantike.<BR>
6<BR>
Laṅikissaro tahiṃ gantvā uddharitvā tamuddhataṃ<BR>
Puḷatthinagaraṃ gañchī vase vattiya taṃ balaṃ.<BR>
7<BR>
Yuvarājapadaṃ yeva sito santo likhāpayi<BR>
So sattarasavassāni sappañño narasattamo.<BR>
8<BR>
Tato'nurādhanagaramabhigamma yathāvidhiṃ<BR>
Anubhotvā vidhānaññu abhisekamahussavaṃ<BR>
9<BR>
Aṭṭhito pāpadhammesu suṭṭhito seṭṭhakammanī<BR>
So aṭṭhārasamaṃ vassaṃ likhāpayi susaṇṭhito.<BR>
10<BR>
Tato āgamma nivasi puḷatthinagare vare<BR>
So"sirīsaṅghabodhī"ti nāmadheyyena vissuto.<BR>
11<BR>
Anujaṃ so vīrabāhumoparajje nivesiya<BR>
Datvāna dakkhiṇaṃ desaṃ taṃ saṅgaṇhi yathāvidhiṃ.<BR>
12<BR>
Kaṇiṭṭhassā'tha bhātussa jayabāhussa bhubhujo<BR>
Ādipādapadaṃ datvā raṭṭhaṃ cā'dāsi rohaṇaṃ.<BR>
13<BR>
 hānantarāni sabbesamamaccānaṃ yathārahaṃ<BR>
Datvā rajje yathāñāyaṃ karaṃ yojesi gaṇhituṃ.<BR>
14<BR>
Cirassaṃ parihīnaṃ so dayāvāso mahīpati<BR>
Pavaccesi yathādhammaṃ ṭhitadhammo vinicchayaṃ.<BR>
-----------<BR>
1. [A.] Paṭipattiṃ. 2. [S.] Samuddassa<BR>
* Khepetvāni attho<BR>
<BR>
[SL Page 332] [\x 332/]   ( <BR>
15<BR>
Evaṃ samuddhaṭānekaripukaṇṭakasañcaye<BR>
Niccaṃ rajjaṃ pasāsente laṅkaṃ sammā narissare<BR>
16<BR>
Chattagāhakanātho ca dhammagehakanāyako<BR>
Tatheva seṭāṭhinātho ca iccete bhātaro tayo<BR>
17<BR>
Rañño virodhitaṃ 3 yātā palātā jambudīpakaṃ<BR>
Laṅkaṃ visatime vasse ekenūne samotaruṃ.<BR>
18<BR>
Te sabbe rohaṇaṃ raṭṭhaṃ tathā mamalayamaṇḍalaṃ<BR>
Sabbaṃ dakkhiṇapassaṃ ca sahasā parivattayuṃ.<BR>
19<BR>
Nipuṇo rohaṇaṃ gantvā tathā malayamaṇḍalaṃ<BR>
Nighātento bahu tattha tattha paccatthike jane<BR>
20<BR>
Sammā vūpasametvā taṃ ṭhapetvā sacice tahiṃ<BR>
Dakkhiṇo dakkhiṇaṃ desaṃ sayaṃ gantvā mahabbalo<BR>
21<BR>
Pesetvā samaṇībhātuvaṃsajaṃ sacivaṃ tadā<BR>
Gāhevo samare ghore vīro te sakaverino<BR>
22<BR>
Samāropiya sūlamhi laṅkaṃ vigatakaṇṭakaṃ<BR>
Kāretvāna nirātaṅkaṃ pulatthipuramāgami<BR>
---------<BR>
33<BR>
Vasantī coḷavīsaye jagatipālarājinī<BR>
Coḷahatthā pamuñcitvā saddhiṃ dhītukumāriyā<BR>
24<BR>
Līlāvatyabhidhānāya nāvamèruyha vegasā<BR>
Laṅkādipamhi otiṇṇā passi laṃkissaraṃ tadā.<BR>
25<BR>
Sutvā vaṃsakkamaṃ tassā so ñatvā suddhavaṃsataṃ<BR>
Līlāvatiṃ mahesitte abhisiñci narissaro,<BR>
26<BR>
Sā taṃ paṭicca rājānaṃ mahesī dhītaraṃ labhi;<BR>
Nāmaṃ yasodharāti'ssā akāsi dharaṇīpati.<BR>
27<BR>
Merukandararaṭṭhena saddhiṃ rājā sadhītaraṃ<BR>
Vīravammassa pādāsi; sā labhī dhītaro duve<BR>
28<BR>
Samānanāmikā jeṭṭhā sā mātāmahiyā ahū.<BR>
Sugalā nāmikā āsi tāsu dvīsu kaṇiṭṭhikā<BR>
29<BR>
Kaliṅgadharaṇīpālavaṃsajaṃ cārudassanaṃ<BR>
Tilokasundariṃ nāma sukumāraṃ kumārikaṃ<BR>
-----------<BR>
3.[E.] Virodhitā.<BR>
<BR>
[SL Page 333] [\x 333/]   ( <BR>
30<BR>
Kāliṅgaraṭṭhato rājā āṇāpetvā ciraṭṭhitiṃ<BR>
Nijavaṃsassa icchanto mahesitte'bhisevayī.<BR>
31<BR>
Subhaddā ca sumittā ca lokanāthavhayā pi ca<BR>
Ratnāvalī rūpavatī iti'mā pañca dhītaro<BR>
32<BR>
Puttaṃ vikkamabāhuñca sā lahī dhaññalakkhaṇaṃ.<BR>
Sampattā sā 4 pajāvavuddhiṃ harantī 5 rājino manaṃ.<BR>
33<BR>
Itthāgāresu sesesu vinā samakulaṅganā<BR>
Gabbho jātu mahīpālaṃ tampaṭicca na saṇṭhahi.<BR>
34<BR>
Athekadivasaṃ rājā amaccagaṇamajjhago<BR>
Vilokiya ṭhitā sabbā dhītaro paṭipāṭiyā<BR>
35<BR>
Dhitunamavasesānaṃ ṭhapetvā ratanāvaliṃ<BR>
Dhaññalakkhaṇasampanna - puttassuppattisucakaṃ<BR>
36<BR>
Lakkhaṇaṃ lakkhaṇaññu so apassaṃ pemavegavā<BR>
Ratanāvalimāhūya tassā muddhani cumbiya<BR>
37<BR>
"Tejoguṇehi cāgehi dhiyā sūrattanena ca<BR>
Bhute ca bhāvino ceva sabbe bhupe'tisāyino<BR>
38<BR>
Niccaṃ naṅkaṃ nirāsaṅkamekacchattakameva 6 ca<BR>
Pavidhātuṃ samatthassa sammā sāsanatāyino<BR>
39<BR>
Sobhanānekavattassa imissā kucchi hessati<BR>
Puttassu'ppattiṭhāna"nti mudutoso samabravṛ.<BR>
40<BR>
Yācantassāpi kho coḷamahīpālassa nekaso<BR>
Kulābhimānī rājā so adatvāna kaṇīyasiṃ<BR>
41<BR>
Āṇāpetvā paṇḍurājaṃ visuddhatvayasambhavaṃ<BR>
Anujaṃ rājiniṃ tassa mittavhayamadāsi so.<BR>
42<BR>
Sā māṇābharaṇaṃ kittisirimeghābhidhānakaṃ<BR>
Sirivallabhanāmañca janesi tanaye tayo.<BR>
43<BR>
Subhaddaṃ vīrabāhussa, sumittaṃ jayabāhuno<BR>
Mahatā parihārena pādāsi dharaṇīpati.<BR>
44<BR>
Adāsi māṇābharaṇe dhītaraṃ ratanāvaliṃ.<BR>
Lokanāthavhayaṃ kittissirimeghassa'dāsi so.<BR>
-----------<BR>
4.[E.] Sampattattā 5.[E.] Haraṃ tā. 6.[E.D.S.] Nirātaṅka-<BR>
<BR>
[SL Page 334] [\x 334/]   ( <BR>
45<BR>
Rūpavatyabhidhānāya dhītuyo'paratāya hi<BR>
Sa sirīvallabhassādā sugalavhaṃ kumārikaṃ.<BR>
46<BR>
Madhukaṇṇava- bhīmarāja - balakkārasanāmake<BR>
Mahesīkhandhave rājaputte sīhapurāgate<BR>
47<BR>
Passitvāna mahīpālo tadā sañjātapitiko<BR>
Tesaṃ pādāsi paccekaṃ vuttiṃ so anurūpakaṃ<BR>
48<BR>
Te sabbe laddhasakkārasammānā dharaṇīpatiṃ<BR>
Ārādhayantā satataṃ nivasiṃsu 7 yathāruciṃ.<BR>
49<BR>
Etesaṃ rājaputtānaṃ sundarivhaṃ 8 kaṇiṭṭhikaṃ<BR>
Adā vikkamabāhussa nijavaṃsaṭṭhitatthiko.<BR>
50<BR>
Bhīyyo vikkamabāhussa tato līlāvatiṃ satiṃ<BR>
Saha bhogena pādāsi tadā bandhuhite rato.<BR>
51<BR>
Vidhāya evaṃ sajane janindo<BR>
Nissesato bhogasamappīto so<BR>
Dayāparo ñātijanānamatthaṃ<BR>
Samācarī nītipathānurūpaṃ.<BR>
<BR>
Iti sujanappasādasaṃvegatthāya kate mahāvaṃse<BR>
Saṃgahakaraṇo nāma<BR>
Sattapaññāsatimo paricchedo.<BR>
---------<BR>
<BR>
Aṭṭhapaññāsatimo paricchedo.<BR>
<BR>
1<BR>
Vicinitvā kulīne so jane sabbe samādiya<BR>
Sakārakkhāya yojesi nayathāvāraṃ mahīpati.<BR>
2<BR>
Uccaṃ puḷatthinagare pākāraṃ kārayī thiraṃ<BR>
Nekagopurasaṃyuttaṃ sudhākammasurañjitaṃ,<BR>
3<BR>
Samantāyatacitthiṇṇa-gambhīraparikhāyutaṃ<BR>
Uccapatthaṇḍilopetaṃ duppapakhaṃsamarātihi.<BR>
4<BR>
Upasampadakammassa gaṇapūrakabhikkhūnaṃ<BR>
Appabhonakabhāvena sāsanaṭṭhitimānaso<BR>
-----------<BR>
7.[E.] Nivattiṃsu. 8.[A.E.] Sunārivhaṃ<BR>
[SL Page 335] [\x 335/]   ( <BR>
5<BR>
Anuruddhanarindassa sahāyassātha santikaṃ<BR>
Rāmaññavisayaṃ dute pesetvā sahapābhate<BR>
6<BR>
Tato āṇāpayitvāna piṭakattayapārage<BR>
Sosīlādiguṇāvāse bhikkhavo therasammate<BR>
7<BR>
Te uḷārāhi 1 pūjāhi pūjayitvā narissaro<BR>
Pabbajjā upasampattī kārayitvā anekaso<BR>
8<BR>
Piṭakattayañca bahuso kathāpetvā savṇṇanaṃ laṅkāyo'sakkamānaṃ so jotayī jinasāsanaṃ. 9<BR>
Puḷatthinagarassanto padesasmiṃ tahiṃ tahiṃ<BR>
Vihāre kārayitvāna bahuke sumanohare<BR>
10<BR>
Bhikkhavo tattha vāsetvā nikāyattayavāsino<BR>
Paccayehi uḷārehi santappesi catuhipi.<BR>
11<BR>
Phaḷikatthamhakavāru 2 - pākāraparikhāyutaṃ<BR>
Pañcabhumakapāsāda pavareno'pasobhitaṃ<BR>
12<BR>
Samantāvāsapantīhi subhāhi suvirājitaṃ<BR>
Nirākiṇṇamasambādha - parabhāsurakopuraṃ 3<BR>
13<BR>
Vihāraṃ kārayitvāna vatthuttayaparāyaṇo<BR>
Nikāyattayavāsissa bhikkhusaṅghassa'dāsi so.<BR>
14<BR>
Saṅghassa pākavaṭṭatthaṃ raṭṭhaṃ datvā'ḷisārakaṃ<BR>
Sakalaṃ tantivāsīhi nettikehi saheva so 4<BR>
15<BR>
Nekasatāni bhikkhūnaṃ vāsayitvāna tattha so<BR>
Satataṃ sampavattesi uḷāraṃ catupaccayaṃ.<BR>
16<BR>
Dāṭhādhātugharaṃ cāru kārayitvā mahārahaṃ<BR>
Dāṭhādhātussa niccaṃ so mahāmahamakārayi.<BR>
17<BR>
Gaṇasaṅgaṇikā'peto paccahaṃ dhammasaṃgaṇiṃ<BR>
Parivattesi so pāto sutdare dhammamandire.<BR>
18<BR>
Naccādigandhamalādinekapūjampavattiya<BR>
Sirena saddhāsambandho sambuddhamabhivandati.<BR>
19<BR>
Jambudīpāgata cāgasūro so bhuvirisūrayo 5<BR>
Tappesi dhanadānena dānīye nekaso vibhu.<BR>
-----------<BR>
1.[A.E.] Tehuḷārāhi. 2. [A.] Phaḷakatthambhato cāru. [E.] Phaḷakatthamambhakacāru.<BR>
3. Narākiṇṇa (sabbesu.) 4.[A.E.] Ca. 5. Bhurisūrayo (sababesu.)<BR>
"Bhusurā"ti brāhmaṇā.<BR>
<BR>
[SL Page 336] [\x 336/]   ( <BR>
20<BR>
Saddhammakathikānaṃ so pūjā katvāna nekaso<BR>
Desāpesi ca saddhammaṃ sadā dhammaguṇe rato.<BR>
21<BR>
Tikkhattuṃ so tulābhāradānaṃ danesu dāpayī.<BR>
Uposathaṃ copavasi suvisuddhamuposathe.<BR>
22<BR>
Adā daṇḍissaraṃ dānamanusaṃvaccharaṃ vībhu.<BR>
Piṭakattayaṃ likhāpetvā bhikkhusaṅghassa dāpayi.<BR>
23<BR>
Mahagghamaṇimuttādiratanāni sa pesiya<BR>
Jambudīpe mahābodhiṃ nekakkhattumapūjayī.<BR>
24<BR>
Kaṇṇāṭabhumipālena coḷaraññā ca pesitā<BR>
Dūtā mahantamadāya paṇṇākāramidhāgatā<BR>
25<BR>
Addasaṃsu mahīpālaṃ tato so tuṭṭhamānaso<BR>
Tesaṃ ubhinnaṃ dūtānaṃ kattabba sādhukāriya<BR>
26<BR>
Tesu ādo'va kaṇṇāṭadūtehi saha pesayi<BR>
Dūte sakīye kaṇṇāṭanikaṭaṃ sārapābhate.<BR>
27<BR>
Attano visayaṃ patte coḷo sīhaladūtake<BR>
Sahasā kaṇṇanāsāsu pāpayiṃsu virūpataṃ 6<BR>
28<BR>
Sampattavippakārā te idhāgantvāna rājino<BR>
Kathayiṃsu tadā sabbaṃ coḷena katamattani.<BR>
29<BR>
Udadīpitābhimāno so sakalāmaccamajkjhago<BR>
Avhāya dāmiḷe dūte iti colassa sandisi:<BR>
30 "Senaṃ vinā'ca ekasmiṃ dīpe namajjhe mahaṇṇave<BR>
Bāhābalaparikkhā vā hotu no dvandayuddhato.<BR>
31<BR>
Balaṃ sannayha sakalaṃ rajje tuyhaṃ mamā'thavā<BR>
Tavābhimatadesamhi saṅgāmo vā karīyataṃ.<BR>
32<BR>
Mayā vuttakkameneva vattabbo vo janādhipo"<BR>
Iti vatvāna te dūte itthālaṅkāramaṇḍite<BR>
33<BR>
Vissajjiya lahuṃ coḷamahīpālassa santikaṃ<BR>
Tato senaṅgamādāya anurādhapuraṃ gami.<BR>
34<BR>
Mattikāvāṭatitthe ca mahātitthe ca pesayī<BR>
Coḷaraṭṭhaṃ'va gantvāna yujjhituṃ dve camūpati.<BR>
-----------<BR>
6.[A.] Potthake natthī<BR>
<BR>
[SL Page 337] [\x 337/]   ( <BR>
35<BR>
Sajjentesucamūpesunāvāpātheyyakāni ca<BR>
Yuddhatthāya balaṃ coḷaraṭṭhapesanakāraṇā<BR>
36<BR>
Tadā tiṃsatime vasse veḷakkārasanāmakā<BR>
Balakāyā tahiṃ gantumanicchantā virodhino<BR>
37<BR>
Māretvāna ubho senānāthe mattagajā viya<BR>
Samantato vilumpiṃsu puḷatthipuramuddhatā.<BR>
38<BR>
Puttehi tīha sahitaṃ rājino va kaṇīyasiṃ<BR>
Gaṇhitvā sahasā rājapāsādaṃ cāpi jhāpayuṃ.<BR>
39<BR>
Rājā nikkhamma khippaṃ so gantvā dakkhiṇapassakaṃ<BR>
Sele vātagirivhasmiṃ sāraṃ bhaṇḍaṃ ṭhapāpiya<BR>
40<BR>
Vīrabāhuparājena sīhavikkamasālinā<BR>
Mahatā ca baloghena samantā parivārito<BR>
41<BR>
Puḷatthipuramāgamma vattento dāruṇaṃ raṇaṃ.<BR>
Palāpesi khaṇeneva balakāye samāgate.<BR>
42<BR>
Māritānaṃ camūpanamaṭṭhisaṅghāṭadhiṭṭhitaṃ<BR>
Parikkhipitvā citakaṃ veribhute balādhipe<BR>
43<BR>
Bandhayitvāna khāṇumhi pacchābāhaṃ subandhanaṃ<BR>
Parito vipphurantīhi aggijālāhi jhāpayī. 7<BR>
44<BR>
Ghātetvā tattha mānīnaṃ gāmāni dharaṇīpati<BR>
Akāsi laṅkāvasudhaṃ sabbathā vitakaṇṭakaṃ.<BR>
45<BR>
Yujjhituṃ saha coḷena rājā attakatāvadhiṃ<BR>
Anatikkamma so pañcacattāḷīsamhi vacchare<BR>
46<BR>
Sannaddhaṃ balamādāya gantvā sāgarapaṭṭanaṃ 8<BR>
Tassā'bhigamanaṃ passaṃ kañcikālaṃ tahiṃ vasaṃ<BR>
47<BR>
Anāgatattā coḷassa tassa dūte visajjiya<BR>
Punāgantvā vasī rājā puḷatthinagare ciraṃ.<BR>
48<BR>
Mahāheḷiya-reheru 9 - mahādattikanāmikā<BR>
Kaṭunnarupaṇḍavāpī 10 kallagallikanāmikā 11<BR>
49<BR>
Eraṇḍagallavāpī ca dīghavatthukavāpikā<BR>
Maṇḍavāṭakavāpī ca kittaggabodhipabbatā<BR>
-----------<BR>
7. [E.S.] Jhāpiya. 8.[A.] Pattanaṃ. 9.[A.] Sareheru.<BR>
10.[D.] Kaṭinnara 11. [E.] Kalahagallika.<BR>
<BR>
[SL Page 338] [\x 338/]   ( <BR>
50<BR>
Valāhassa-mahādāragalla-kumbhīlasobbhakā<BR>
Pattapāsāṇavāpī ca vāpī ca kāṇanāmikā<BR>
51<BR>
Etā ca'ññā ca so chinnamariyāda vāpiyo bahū<BR>
Bandhāpesi sadā dīnasatte baddhahitāsayo.<BR>
52<BR>
Bhumindo kandarā-gaṅgā nadīsu ca tahiṃ tahiṃ<BR>
Subhikkhaṃ kārayī raṭṭhaṃ bandhetvā'varaṇāni so<BR>
52<BR>
Bandhāpevona so chinnaṃ kilavatthukamātikaṃ<BR>
Vārīhi paripūresi maṇihīrakavāpikaṃ.<BR>
54<BR>
Vihārā'bhayacārittabhediniṃ mahisiṃ sakaṃ<BR>
Parihāre sabbasocchijja 12 gāhayitvā galamhi taṃ<BR>
55<BR>
Puramhā bahi kāretvā mahāsaṅghaṃ khamāpiya,<BR>
Pakāsesi ca lokassa saṅghagāracamattano.<BR>
56<BR>
Mahāgāme nikāyānaṃ nitaye coḷanāsite<BR>
Dhātugabbhe ca bandhesi thūpārāmadvaye'pi ca.<BR>
57<BR>
Mātuyā'ḷāhaṇaṭṭhāne tatheva pitunopi ca<BR>
Akā pañcamahāvāse tathā budalaviṭṭhiyaṃ.<BR>
58<BR>
Paṇḍavāpi ca pāṭhīno rakkhacetiyapabbato<BR>
Tatheva maṇḍalagiri madhutthalavihārako<BR>
59<BR>
Uruvelavhayo devanagare ca vihārako<BR>
Mahiyaṅgaṇavihāro ca sitalaggāmaleṇakaṃ.<BR>
60<BR>
Jambukolavihāro ca tatheva girikaṇḍako<BR>
Kurundiyavihāro ca jambukolakaleṇakaṃ<BR>
61<BR>
Bhallātakavihāro ca tatheva paragāmako<BR>
Kāsagallavhayo candagirivhayavihārako<BR>
62 Velagāmivihāro ca mahāsenavhagāmake 13<BR>
Vihāro cā'nurādhamhi pure bodhigharaṃ tathā<BR>
63<BR>
Icceva'mādayo neke vihāre ca bahū vibhu<BR>
Paṭisaṅkhari jiṇṇe so gāme cā'dā visuṃ visuṃ.<BR>
64<BR>
Samantakūṭaselaṭṭhaṃ munindapadalañchanaṃ<BR>
Paṇāmatthāya gacchantā manussā duggamañjase<BR>
65<BR>
Sabbe ma kilamattu'ti dānavaṭṭāya dāpayī<BR>
Sālikkhettādisampannaṃ giḷīmalayanāmakaṃ.<BR>
-----------<BR>
12. [A.] Sa occhijja. 13. [A.] Gāmako.<BR>
<BR>
[SL Page 339] [\x 339/]   ( <BR>
66<BR>
Kadalīgāmamagge va hūvaraṭṭhañjase tathā<BR>
Gāme datvāna paccekaṃ sālāyo vāpi kārayi. 14<BR>
67<BR>
"Anāgate taṃ bhupālā mā gaṇhantu"ti lekhiya<BR>
Akkharāni silātthamhe patiṭṭhāpesi bhumipo.<BR>
68<BR>
Gāmaṃ antaraviṭṭhiñca tathā saṅghāṭagāmakaṃ*<BR>
Sirimaṇḍagallārāmañca 15 ādā so lābhavāsinaṃ.<BR>
69<BR>
Vanajivakabhikkhūnamadā 16 so catupaccaye.<BR>
Bandhūnampi ca so tesaṃ bhogagāme padāpayī.<BR>
70<BR>
Pāvāraggikapallāni vividhe osadhepi ca<BR>
Sīte utumhi bahuso bhikkhusaṅghassa dāpayī. 71<BR>
Adā sabbaparikkhāre parikkhāre tathāṭṭha so 17<BR>
Nekavāresu sakkaccaṃ bhikkhusaṃghassa buddhimā.<BR>
72<BR>
Saṅghassa pākavaṭṭatthaṃ bhikkhūnaṃ lābhavāsinaṃ<BR>
Veyyāvacaccakarānañca pūjetuṃ cetiyādikaṃ<BR>
73<BR>
Padinna pubbarājūhi ye gāmā rohaṇe bahū<BR>
Tepi sabbe anūne so yathāpubbaṃ ṭhapesi ca.<BR>
74<BR>
Adāsi pīṭhasappīnamusahe balino balī<BR>
Bhattaṃ cā'dāsi so kākasonādīnaṃ dayāparo.<BR>
75<BR>
Adāsi nekakāveyyakārakānaṃ mahākavi<BR>
Saddhiṃ paveṇigāmehi vittajātamanappakaṃ.<BR>
76<BR>
Rājāmaccādiputtānaṃ siloke racite suṇaṃ<BR>
Yathānurūpaṃ pādāsi dhanaṃ tesaṃ kavissaro.<BR>
77<BR>
Andhānaṃ paṅgulānañca gāme cā'dā visuṃ visuṃ.<BR>
Nānādevakulānañca dinnapubbaṃ na hāpayī.<BR>
78<BR>
Patthivo so kulitthīnamasanāthānaṃ yathārahaṃ<BR>
Vidhavānamadā gāme bhatta-acchādanāni ca.<BR>
79<BR>
Rājā sīhaḷakāveyyakaraṇe so mahāmati<BR>
Aggo sīhaḷakāveyyakārakānamahosi ca. 18<BR>
80<BR>
Subhe baddhādaro baddhaguṇavhayavihārake<BR>
Bandhesi uparājā so cetiyaṃ coḷanāsitaṃ.<BR>
-----------<BR>
14.[A.] Kāriya. 15.[E.] Sirimaṇḍagallagāmaṃ ca. 16.[A.] Vannajīvaka<BR>
[E.] Vantajīvaka. 17.[E.] Aṭṭhaso. 18.[S.] So.<BR>
* Aṅguḷugama(?) <BR>
[SL Page 340] [\x 340/]   ( <BR>
81<BR>
Muttavāhī tato tassa vihārapavarassa so<BR>
Datvā gāmavare niccaṃpūjāyo sampavattayī.<BR>
82<BR>
Sova tassa vihārassa upavāravanantike<BR>
Bandhāpesi mahāvāpiṃ thirībhutamahodakaṃ.<BR>
83<BR>
Kappūramūlāyatane rañño dhītā yasodharā<BR>
Akāresi thiraṃ rammaṃ mahantaṃ paṭimāgharaṃ.<BR>
84<BR>
Selantarasamūhasmiṃ rājino rājinī sakā 19<BR>
Kāresi cārupāsādaṃ vasādāvahamuggataṃ 20<BR>
85<BR>
Tadā neke ca sacivā tassorodhajanāpi ca<BR>
Samāciniṃsu puññānī anekāni anekaso.<BR>
86<BR>
Evaṃ samanusāsante laṅkaṃ laṅkānarissare<BR>
Uparājā vasaṃ nīto vinīto ghoramaccunā.<BR>
87<BR>
Tassa kattabbakiccāni sakalāni samāpiya<BR>
Jayabāhussoparajjaṃ 21 bhikkhūnaṃ matiyā adā.<BR>
88<BR>
Athādipādapadaviṃ datvā vikkamabāhuno<BR>
Gajabāhū'ti vidite tassa jāte sute tato<BR>
89<BR>
Mahāmaccehi mantetvā rājā puttahitatthiko<BR>
Rohaṇaṃ kasiṇaṃ datvā tahiṃ vāsāya pesayi.<BR>
90<BR>
Tato so tattha gantvāna mahānāgahulaṃ puraṃ<BR>
Rājadhāniṃ karitvāna tathe vāsamakappayī.<BR>
91<BR>
Evaṃ paññāsavassāni'ha vijayabhujo vattayitvāna sammā<BR>
Āṇācakkaṃ janindo vyapagatakhalanaṃ esa pañcādhikāni<BR>
Vaḍḍhetvā sāsanaṃ taṃ khaladamilahayopaddutañcāpi lokaṃ<BR>
Saggaṃ lokaṃ sapuññappabhavamuruphalaṃ passituṃ cā'ruroha.<BR>
<BR>
Iti sujanappasādasaṃvegatthāya kate mahāvaṃsa<BR>
Lokasāyanasaṃgahakaraṇo nāma<BR>
Aṭṭhapaññāsatimo paricchedo<BR>
---------<BR>
-----------<BR>
19.[E.] Rājinā rājinīkatā. 20.[E.] Pasādavhayamuggataṃ. <BR>
21.[E.@]Ssāparājattaṃ.<BR>
<BR>
[SL Page 341] [\x 341/]   ( <BR>
<BR>
Ekūnasaṭṭhimo paricchedo.<BR>
<BR>
1<BR>
Tadā rañño'nujā mattā tassā puttā tayo'pi ca<BR>
Mahāmaccā ca yatayo tathāyatanavāsino<BR>
2<BR>
Sabbe te ādipādassa rohaṇe vāsato sato<BR>
Anārovāpayitvāna bhupālamatasāsanaṃ<BR>
3<BR>
Sambhuyamantayitvāna samānacchandataṃ gatā<BR>
Adaṃsu yuvarājassa laṅkārajjābhisevanaṃ.<BR>
4<BR>
Oparajje nivesesuṃ māṇābharaṇanāmakaṃ.<BR>
Kumāraṃ pubbavārittamaggaṃ laṅghitva te'khilā.<BR>
5<BR>
Tayo'tha bhātaro sabbe te māṇābharaṇādayo<BR>
Jayabāhumahīpālasahitā sahasā tadā<BR>
6<BR>
Muttāmaṇippabhukaṃ ratanaṃ sārasammataṃ<BR>
Sabbaṃ gatthagataṃ katvā vāhanañca gajādikaṃ<BR>
7<BR>
Sakalaṃ balamādāya puḷatthinagarā tadā<BR>
Khippaṃ taṃ vikkamabhujaṃ gaṇhissāmā'ti nikkhamuṃ.<BR>
8<BR>
Sutvā pavattiṃ sakalaṃ imaṃ vikkamabāhu so<BR>
Tātassa'ntimasakkāraṃ vidhātuṃ handa 1 no labhiṃ<BR>
9<BR>
"Idāni khippaṃ gantvāna puḷatthinagaraṃ tahiṃ<BR>
Tātassāḷāhanaṭṭhānadassaneneva so ahaṃ<BR>
10<BR>
Sokabhāraṃ vinodessaṃ mama vetogataṃ" iti<BR>
Katadaḷhavavatthāno viniggamma tato purā<BR>
11<BR>
Puḷatthipuramāgacchaṃ ādipādo'tisāhaso<BR>
Sattaṭṭhasatasaṅkhena balena parivārito<BR>
12<BR>
Antarāḷapathe yeva guttahālakamaṇḍale<BR>
Gāme panasabukkavhe disvā senaṅgamāgataṃ<BR>
13<BR>
Mahantaṃ yuddhasannaddhaṃ ekavīro bhayātigo<BR>
Yujjhatvā te palāpesi khaṇeneva disodisaṃ.<BR>
---------<BR>
14<BR>
Tayo te bhātaro tattha sampattāvajayā tato<BR>
Abhimānuddhatā khippaṃ sannayha balavāhanaṃ<BR>
-----------<BR>
1.[A.E.] Bhanta.<BR>
<BR>
[SL Page 342] [\x 342/]   ( <BR>
15<BR>
Ādipādakajambu"ti vissutamhi padesake<BR>
Saṅgāmesuṃ; parājesi bhiyyo yujjhitva so tayo.<BR>
16<BR>
Tatiyaṃ kaṭagāmasmiṃ, kāḷavāpyaṃ catutthakaṃ<BR>
Pañcamaṃ uddhanadvāre. Chaṭṭhaṃ so paṅkavelake<BR>
17<BR>
Tehi yuddhaṃ karitvāna gahītavijayo sadā 2<BR>
Puḷatthipuramāgañchi sabhāmaccaparijjano.<BR>
18<BR>
Sacintitakkameneva passitvāḷāhanaṃ pitu <BR>
Viduritamahāsoko laddhassāso pure vasaṃ<BR>
19<BR>
Dukkhe sahāyabhutānamattano so yathārahaṃ<BR>
Amaccānamadā sabbabhoge ṭhānantarehi so.<BR>
20<BR>
Bhaṭānañcāpi sabbesaṃ sahāyātānamattano<BR>
Anurūpamadā vuttiṃ saraṃ dukkhasahāyataṃ.<BR>
21<BR>
Māṇābharaṇabhupo'pi saddhiṃ sesehi bhātuhi<BR>
Karitvā dakkhiṇaṃ passaṃ rohaṇañca sahatthagaṃ<BR>
22<BR>
Tato kittissirīmeghe sa dvādasasahassakaṃ<BR>
Raṭṭhaṃ datvāna vasituṃ tahiṃ yeva samādisi.<BR>
23<BR>
Āṇatto bhātarā kittissirīmegho janādhipo<BR>
Gantvā vasi pure tattha mahānāgahulavhaye.<BR>
---------<BR>
24<BR>
Sirivallabhanāmassa kumārassāpi cādisi<BR>
Desamaṭṭhasahassavhaṃ datvāna vasituṃ tahiṃ.<BR>
25<BR>
Tatheva so'pi gantvāna uuddhanadvāranāmakaṃ<BR>
Gāmaṃ katvārājadhāniṃ vasanto anusāsi taṃ.<BR>
26<BR>
Sayañca saha senāya gantvā dakkhiṇapassakaṃ<BR>
Vīrabāhūti paññāto puṅkhagāmaṃ samāvasī<BR>
27<BR>
Mātā ca tiṇṇaṃ bhātunaṃ jayabahu ca bhumipo<BR>
Nivasiṃsu tadā kittisirimeghassa santike<BR>
---------<BR>
28<BR>
Tato saṃvacchare'tīte te māṇabharaṇādayo<BR>
Tena'ttanī kataṃ yuddhe sabbaṃ vikkamabāhunā<BR>
29<BR>
Durārohaṃ 3 mahantaṃ taṃ parājayaparābhavaṃ<BR>
Anussarantā bahuso abhimānasamunnatā<BR>
-----------<BR>
2.[S.] Ca. So. 3.[E.] Durussahaṃ. [S.] Durugamma.<BR>
<BR>
[SL Page 343] [\x 343/]   ( <BR>
30<BR>
"Muddhābhisīttarājūnamekākī rājaraṭṭhakaṃ<BR>
Vināyamabhisekena kathaṃ nāmānubhossati?"<BR>
31<BR>
Iti issāparattañca yātā saṅgayha sevake<BR>
Bhīyo sambhuya saṅgāmakaraṇatthāya nikkhamuṃ.<BR>
32<BR>
Sutvā tavatthaṃ dutehi so vikkama bhujo'pi ca<BR>
Agā tesaṃva visayaṃ mahāsenāpurakkhato.<BR>
33<BR>
Dese dakkhiṇake bodhisenapabbatagāmake<BR>
Yujjhitvā te parājesi tayo vikkamabāhu so.<BR>
34<BR>
"Ripavo'dāni me sabbe ummulessāmahaṃ" iti<BR>
Palāyante'nubandhittha padānupadikaṃ'va te.<BR>
35<BR>
Te va duggaṃ palāyiṃsu pañcayojanaraṭṭhake<BR>
Khippaṃ pāvekkhi kalyāṇiṃ so'pi te gahaṇatthiko.<BR>
36<BR>
Vīro ariyadesiyo 4 vīradevoti pākaṭo<BR>
Paḷandīpissaro eko bhusaṃ sahasiko tadā<BR>
37 Saddhiṃ surehi yodhehi mahātitthamhi otari<BR>
"Kātuṃ hathegataṃ sakkā laṅkādīpa nti cintiya.<BR>
38<BR>
So vikkamabhujo sutvā pavattiṃ bhubhujo tadā<BR>
"Yāvatā nātra laṅkāyaṃ laddhogāho bhavissati<BR>
39<BR>
Tāva ummūlanīyo"ti kalyāṇimhā viniggato<BR>
Mahātitthamhi mannāranāmakaṃ gāmakaṃ gato<BR>
40<BR>
Katvāna vīradevo'pi saṅgāmaṃ tena rājina<BR>
Anīkaṅgādayo rājaputte dve bhātaro'pi ca<BR>
41<BR>
Senādhināyakaṃ ceva kittināmappakāsitaṃ<BR>
Ghātevo sahasā vīrasammate ca bahū jane<BR>
42<BR>
Gāhevo jīvagāhaṃ so rakkhakañca 5 camupatiṃ<BR>
Sabalaṃ taṃ parājetvā anubandhi padāpadaṃ.<BR>
43<BR>
Palāyamāno so bhīto āgantvāna nijaṃ puraṃ<BR>
Hatthasāraṃ samādāya koṭṭhasāraṃ gato lahuṃ.<BR>
44<BR>
Pacchato pacchato vīradevo tamanubandhiya<BR>
Āgantvāna pure vāsaṃ katipāhaṃ vidhāya so<BR>
-----------<BR>
4.[E.] Ariyadesī so 5.[S.] Rakkhanāmaṃ.<BR>
<BR>
[SL Page 344] [\x 344/]   ( <BR>
45<BR>
Gaṇhituṃ vikkamabhujaṃ tattheva turitaṃ agā<BR>
Pesayitvā sakaṃ sopi mahantaṃ sakalaṃ balaṃ<BR>
46<BR>
Yujjhāpetvāna ghātetvā gāme antaraviṭṭhike<BR>
Kamahākaddamaduggamhi vīradevaṃ mahabbalo<BR>
47<BR>
Abhisekaṃ vinā yeva puḷatthinagare vasaṃ<BR>
Akāsi rājaraṭṭhassa pasāsanavidhiṃ vibhu --------48<BR>
Apanīya raṇe chandaṃ bhātaropi tayo tato<BR>
Āvasiṃsu yathāpubbaṃ gantvā raṭṭhaṃ sakaṃ sakaṃ<BR>
49<BR>
Caturopi mahīpālā yatamānā ciraṃ tahiṃ<BR>
Ekacchattaṅkitaṃ kātuṃ neva sakkhiṃsu sabbaso.<BR>
50<BR>
Anisammakārībhāvena kulīne parihāpayuṃ<BR>
 hapesuṃ ca mahantatte hīne sāhimate jane.<BR>
51<BR>
Vaḍḍhitaṃ nekadhā sammā raññā vijayabāhunā<BR>
Sāsanañca tathā lokaṃ hāpayiṃsu kubuddhino<BR>
52<BR>
Kulīnānaṃ manussānamabhāvepi ca tādise<BR>
Dose vittaṃ tadāyattaṃ pasayhā'vahariṃsu ca.<BR>
53<BR>
Pīḷesuṃ sakalaṃ lokamuddharantā'dhikaṃ balaṃ<BR>
Ucchūva ucchūyante te 6 khīṇakosā 7 dhanesino.<BR>
54<BR>
Uddharitvāna buddhādisantake bhogagamake<BR>
So vikkamabhujo rājā sevakesu samappayī.<BR>
55<BR>
Puḷatthinagare nekavihāre dhātumaṇḍite<BR>
So'va desantarīyānaṃ haṭānaṃ vasituṃ adā.<BR>
56<BR>
Saddhehi pattadhātussa dāṭhādhātuvarassa ca<BR>
Pūjanatthāya dinnāni maṇimuttādikāni ca<BR>
57<BR>
Vandanāgarukappūraṃ suvaṇṇādimayā bahū<BR>
Paṭimāyo ca acchijja yathakāmaṃ vayaṃ nayī.<BR>
58<BR>
Sāsanassa ca lokassa kriyamānamupaddavaṃ<BR>
Passantā bahuso tasmiṃ tadā nibbinnamānasā<BR>
59<BR>
Aṭṭhamūlavihāresu yatayo garusammatā<BR>
Paṃsukūlikabhikkhū ca koṭṭhāsadvayanissitā<BR>
60<BR>
"Evaṃ titthiyatulyānaṃ sāsanopaddavaṃ bahuṃ<BR>
Karontānaṃ sakāsambhā payānaṃ pavaraṃ" iti<BR>
-----------<BR>
6.[A.] Yantona. 7. [A.E.] Khīṇatosā<BR>
[SL Page 345] [\x 345/]   ( <BR>
61<BR>
Dāṭhādhātuvaraṃ pattadhātumādāya rohaṇaṃ<BR>
Gantvā vāsamakappesuṃ phāsuṭṭhāne tahiṃ tahiṃ.<BR>
62<BR>
Tatheva phāsuṭṭhānesu vippakiṇṇā tahiṃ tahiṃ<BR>
Te kulīnā nilīnā'va hutvā vāsamakappayuṃ<BR>
63<BR>
Pakkhadvayamahīpālagayhā sīmāsu ṭhāpitā<BR>
Sāmantā a.Ññamaññehi karontā bahuso raraṇaṃ<BR>
64<BR>
Susamiddhesu nekesu gāmesu nigamesu ca<BR>
Aggiṃ dentā taḷāke ca chindantā jalapūrite<BR>
65<BR>
Nāsentā sabbathā sabbamātikāvaraṇāni ca<BR>
Chindantā nāḷikerādi - sopakāre ca bhuruhe<BR>
66<BR>
Yathā poraṇakaggāmaṭṭhānaṃti'pi na ñāyate<BR>
Vināsesuṃ tatha raṭṭhaṃ aññamaññavirodhino<BR>
67<BR>
Te ca bhumipatī gāmavilopaṃ panthamosanaṃ<BR>
Karentā nijacārehi ācaruṃ lokupaddavaṃ.<BR>
68<BR>
Kulīnānaṃ manussānaṃ dāsakammakarāpi ca<BR>
Sasamino'tivattantā nissaṅkā vītabhitikā<BR>
69<BR>
Hutvā'yudhīyā rājūnaṃ abbhantarapavattino<BR>
Balavantatarā jātā laddhaṭhānantarā tadā,<BR>
70<BR>
Janā samantakūṭādinekadugganivāsino<BR>
Adentā bhumipālānaṃ pubbapaṭṭhapitaṃ karaṃ<BR>
71<BR>
Rājāṇamagaṇentā te gatā dāmarikattanaṃ,<BR>
Sakaṃ sakaṃ'ca visayamāvasiṃsu samuddhatā.<BR>
72<BR>
Anatthe nicitā 8 nāma parivattanti sabbathā<BR>
Iti vattabbataṃ yeva 9 yātaṃ laṅkātalaṃ tadā.<BR>
73<BR>
Evaṃ gāmakabhojakā viya bhusaṃ tejovihīnā sadā<BR>
Accantaṃ vyasanātisattahadayā rājābhimānujjhitā<BR>
Niccaṃ attaparatthasiddhividhurāsaṅgā vihīnāsayā<BR>
Sabbe te vihariṃsu bhumipatayo cārittamaggātigā.<BR>
Iti sujanappasādasaṃvegatthāya kate mahāvaṃse<BR>
Caturājacariyaniddeso nāma ekūnasaṭṭhimo<BR>
Paricchedo<BR>
---------<BR>
-----------<BR>
8.[E.] Nimitaṃ 9. Vattabbataṃ neva. 1. [E.] Parājaya.<BR>
<BR>
[SL Page 346] [\x 346/]   ( <BR>
<BR>
Saṭṭhitamo paricchedo.<BR>
<BR>
1<BR>
Rohaṇe nivasitvā'va jayabāhumahīpati<BR>
Mittavhā rājinī ceva tadā kālamakaṃsu te,<BR>
2<BR>
Sirivallabhajāyā'tha janesi sugalā duve<BR>
Māṇābharaṇakaṃ puttaṃ puttiṃ līlāvatimpi ca<BR>
3 Māṇābharaṇabhupāladevī'pi ratanāvalī<BR>
Mittaṃ pabhāvatiñcāpi alabhī dhītaro duve.<BR>
4<BR>
Passantassa ubho tāyo dhītaro vīrabāhuno<BR>
Tadā mahādipādassa evaṃ āsi vitakkitaṃ;<BR>
5<BR>
"Lokābhisammate sabbabhupālatvayamuddhani<BR>
Visuddhe somamavaṃsamhi abhijātā mayaṃ pana.<BR>
6<BR>
Pihanīyatarākārā sabbasattisamuttatā<BR>
Nānāvijjāsu nipuṇā hatthiassādisukkhamā; <BR>
7<BR>
Tathāpekākināve'te tayo vikkamabāhunā<BR>
Parājayaṃ 1 paribhavaṃ pāpitā bahuso raṇe<BR>
8<BR>
Sūnuno susamatthassa visodhetumimaṃ malaṃ<BR>
Na dissate pātubhāvo; aaho no appapuññatā;<BR>
9<BR>
Janavādakiliṭṭhena rājattenapi kiṃ mama<BR>
Idāni visayāsaṅgaṃ hitvā kalyāṇakammasu<BR>
10<BR>
Appamattassa satataṃ netabbā vāsarā'iti,<BR>
Niyyātetvā amaccānaṃ sabbaṃ rajjavicāraṇaṃ<BR>
11<BR>
Tahiṃ sattaṭṭhamāsaṃ hi vasaṃ rattiyamekada<BR>
Devarājaghare seyyaṃ kappesi sīlasaṃyato 2<BR>
12<BR>
Tato paccūsakalamhi devaputtaṃ mahiddhikaṃ<BR>
Vīcittavatthābharaṇaṃ gandhamālavibhusitaṃ<BR>
13<BR>
Uḷāratararūpena dehobhāsena attane<BR>
Obhāsentaṃ asesā'sā suriyaṃva nabhuggataṃ<BR>
14<BR>
Vadantaṃ supine evaṃ addakkhi dharaṇīpati<BR>
"Pasīdassu mahābhaga, pīto bhava mahīpati,<BR>
-----------<BR>
1.[E.] Parājaya. 2. [E.] Saṃvuto<BR>
<BR>
[SL Page 347] [\x 347/]   ( <BR>
Dhaññalaṃkhaṇasampanno icchitatthassa sādhako<BR>
Minīto lokakuharavyāpitejoparakkamo<BR>
16<BR>
Āṇabalayasokittibhāsuro sagguṇākaro<BR>
Lokasāsanasaṃvuddhikaro puttavaro tava<BR>
17<BR>
Labbhissate mahārāja na cirasseva sampati<BR>
Puttadārādhivutthaṃ taṃ puraṃ khippaṃ payāhī"ti.<BR>
18<BR>
Pabujjhitvāna sañjātapītivego'tha rattiyā<BR>
Vibhātāya tato puṅkhagāmaṃ gañchi naruttamo.<BR>
19<BR>
Yathā diṭṭhappakārantaṃ kathesi supinaṃ subhaṃ<BR>
Mahesipamukhānaṃ so amaccānaṃ mahīpati.<BR>
20<BR>
Saddhiṃ mahesiyā tattha patthento puttamuttamaṃ<BR>
Vinanto dānasīlādiṃ suhaṃ nānappakārakaṃ<BR>
21<BR>
Athedivasaṃ kāle paccūse supine pana<BR>
Sabbalakkhaṇasampannaṃ sabbasetammanoharaṃ<BR>
22<BR>
Dantīpotavaraṃ dantaṃ kaṇṇe gaṇhiya pemato<BR>
Pavisantamivattānaṃ seyyāgambhaṃ mahesiyā<BR>
23<BR>
Sampassiya pabujjhitvā uṭṭhāya sayanā varā<BR>
Sañjātapītipāmojjavegapīṇitamānaso<BR>
24<BR>
Tāyaṃ velāyamevāsu seyyāgambhaṃ mahesiyā<BR>
Pavissa supinaṃ tassā yathādiṭṭhaṃ pakāsayi. <BR>
25<BR>
"Ahampi tādisaṃ hatthipotakaṃ sayanaṃ mama<BR>
Padakkhiṇaṃ karitvāna ṭhitaṃ soṇḍe samādiya<BR>
26<BR>
Ākaḍḍhitvāna sayanaṃ samāropiya pemato<BR>
Āliṅgiṃ supinamhī"ti devī vāpi tamabravī.<BR>
27<BR>
Ubho te aññamaññassa diṭṭhamevaṃ pakāsiya<BR>
Uṭṭhāpesuṃ pahaṭṭhāva vītaniddāruṇaṃ tadā.<BR>
28<BR>
Tato pāto upaṭṭhātumupayātaṃ purohitaṃ<BR>
Nemittike ca pucchiṃsu suṇitvā te pamoditā<BR>
29 "Na cirasse'va puttassa dhaññalakkhaṇasālino<BR>
Uppattiyā avassaṃ'va bhavitabba"nti kittayuṃ.<BR>
---------<BR>
<BR>
[SL Page 348] [\x 348/]   ( <BR>
30<BR>
Naṃ suṇitvā amaccā ca tathā nagaravāsino<BR>
Avindaṃsu janindo va sabbe pītimahussavaṃ.<BR>
31<BR>
Tato paṭṭhāya sotthānaṃ patthayaṃ patthivo bhusaṃ<BR>
Bhikkhusaṅghena bahūso bhaṇāpesi parittakaṃ.<BR>
32<BR>
Maṇimuttādikaṃ cittaṃ mahagghamanuvāsaraṃ<BR>
Pariccaji dānamukhe yācakānamanekaso.<BR>
33<BR>
Purohitādivippehi vedavedaṅgaviññūhi<BR>
Vattāpesi ca homādividhānaṃ sotthisammataṃ.<BR>
34<BR>
Suvinaṭṭhe vihāre ca dhātugabbhe ca vāpiyo<BR>
Jiṇṇā ca paṭisaṅkhattuṃ yojayī rājakammike.<BR>
35<BR>
Dinaṃ nayante kalyāṇakammene'vaṃ narissare<BR>
Na ciraṃ 3 saṇṭhahi gabbhavaro kucchimhi deviyā.<BR>
36<BR>
Tato'vagamma taṃ haṭṭhapahaṭṭho so narissaro<BR>
Mahantaṃ deviyā gabbhaparihāramadāpayī.<BR>
37<BR>
Paripakkagabbhā devī kamena janayī sutaṃ<BR>
Samaye bhaddanakkhattamuhuttenā'bhilakkhite.<BR>
38<BR>
Suppasnā asesa va disāyo taṃ khaṇe ahū;<BR>
Samīraṇa va vāyiṃsu sugandhimudusītalā.<BR>
39<BR>
Dantīnaṃ koñcanādena hayānaṃ hesitena ca<BR>
Rājaṅgaṇaṃ tadā jātaṃ mahākolāhalākulaṃ.<BR>
40<BR>
Accherātisaye evaṃ pātubhute anekadhā<BR>
Disvā taṃ vimbhayappatto māṇābharaṇabhupati<BR>
41<BR>
Sutvā nijassa puttassa tada sañcātasāsanaṃ<BR>
Amatena'bhisittova pītipuṇṇamanoratho<BR>
42<BR>
Mocāpetvā tadā kārāghare baddhe bahū jane<BR>
Dānaṃ uḷāraṃ samaṇabrāhmaṇānaṃ padapayi.<BR>
43<BR>
Amaccapamukhā cāpi janā puranivāsino<BR>
Kadalītoraṇādīhi rājadhānimanekadhā<BR>
44<BR>
Alaṅkaritvā sakalaṃ sumaṇḍitapasādhitā<BR>
Chaṇaṃ mahantaṃ vattesuṃ katipāhaṃ manoramaṃ.<BR>
-----------<BR>
3.[E.] Na cirassaṃ<BR>
<BR>
[SL Page 349] [\x 349/]   ( <BR>
45<BR>
Vede vuttavidhānena jātakammādikaṃ vidhiṃ<BR>
Sabbaṃ samāpayitvāna kumārassā'vanīpati<BR>
46<BR>
Purohitādayo vippe tato lakkhaṇapāṭhake<BR>
Āṇāpetvāna sakkārasammānavidhipubbakaṃ<BR>
47<BR>
Niyojesi kumārassa lakkhaṇānaṃ paṭiggahe.<BR>
Sādhukaṃ sakalaṃ tassa hatthapadādilakkhaṇaṃ<BR>
48<BR>
Upadhāriya mahāmacca-gaṇamajjhagatassa 4 te<BR>
Rājino deviyā cāpi pakāsesuṃ pamoditā:<BR>
49<BR>
"Laṅkādīpaṃ ṭhapetvāna jambudīpatalampi va<BR>
Ekacchattaṅikitaṃ katvānubhottuṃ nipuṇo" iti.<BR>
50<BR>
Te santappiya bhogehi bhiyyo pucchittha sādaraṃ<BR>
"Sandissamānaṃ yaṃ kiñci ariṭṭhaṃ atthi natthi" ti.<BR>
51<BR>
"Dighāyuko kumāro'yaṃ kiñca paññāyate vata<BR>
Janakāriṭṭhayogo"ti te mahīpatino'bravuṃ.<BR>
52<BR>
Tassārijanasammaddipatāpabhujayogato<BR>
Se parakkamabāhu'ti anvatthaṃ nāmamaggahī<BR>
53<BR>
Kaṇṇavedhamahañceva annupāsanamaṅgalaṃ 5<BR>
Kārāpiya vidhānaññu yathāvidhimasesato<BR>
54<BR>
Rañño vikkamabāhussa saputtuppattisāsanaṃ<BR>
Vattuṃ sadūte pesesi puḷatthinagaṃ tadā.<BR>
55<BR>
Tehi so bhāginyessa mahābhāgattanampi ca<BR>
Janakāriṭṭhayogañca sutvā vikkamabāhu so<BR>
56<BR>
"Dhaññaṃ vijayarājādirājamālāya nāyakaṃ<BR>
Maṇiṃva bhāsuraṃ mayhaṃ bhāgineyyaṃ janesi so;<BR>
57<BR>
Hāni nayā kāci satataṃ yathā tassa na hessati,<BR>
Tathā mamantike yeva kumāro ettha vaḍḍhataṃ;<BR>
---------<BR>
58<BR>
Aladdhaṃ labhituṃ lābhaṃ laddhaṃ ca parirakkhituṃ<BR>
Sabbathā na samattho'yaṃ putto gajabhujo mama.<BR>
59<BR>
Sūrabhāvādiyutto'pi mahindavhaparo 6 suto<BR>
Nihīno namātugottena; na rajjassaraho mama.<BR>
-----------<BR>
4.[A.] Sāmaccagaṇa. 5.[E.] Annapāsana. 6.[A.] Mahindavbho. <BR>
[SL Page 350] [\x 350/]   ( <BR>
60<BR>
Phitassa vittajātena nekaso sañcitename<BR>
Rajjajassa bhāgineyyo'va kāmaṃ bhāgī bhavissati.7<BR>
61<BR>
Iti pesesi dūte so ānetuṃ taṃ kumārakaṃ<BR>
Kumārābharaṇaṃ datvā sesaṃ sārañcupāyanaṃ.<BR>
62<BR>
Sabbaṃ dūtamukhā sutvā vīrabāhu mahīpati<BR>
"Tasse'taṃ vacanaṃ yuttaṃ vuttamme hitabuddhiyā;<BR>
63<BR>
Tathāpi ca nijāriṭṭhappatikāratthamīdisaṃ<BR>
Orasaṃ puttaratanaṃ pesetuṃ nā'nurūpakaṃ.<BR>
64<BR>
Kañca tattha kumāramhi nīte vikkamabāhuno<BR>
Pakkho laddhamahāvātabalo viya hutāsano<BR>
65<BR>
Accuntatena namahatā tejasā sañjalissati;<BR>
Hānireva vatamhakaṃ mahatī hessate 8 bhusaṃ.<BR>
66<BR>
Iti hatthe gatānaṃ so dutānaṃ tanayaṃ sakaṃ<BR>
Apesetvā visajjesi pasādiya dhanena te<BR>
67<BR>
Saputtadārehi samaggavāsaṃ<BR>
Narādhinātho nivasaṃ tahiṃ so<BR>
Tibbena phuṭṭho mahatā gadena<BR>
Rajjena saddhiṃ vijanahittha dehaṃ.<BR>
<BR>
Itī sujanappasādasaṃvegatthāya kate mahavaṃse<BR>
Kumārodayo nāma yāṭṭhitamo paricchedo<BR>
---------<BR>
<BR>
Ekasaṭṭhitamo paricchedo.<BR>
<BR>
1<BR>
Sutvā dve bhātaro aññe jeṭṭhassoparatiṃ tadā<BR>
Khippaṃ saraṭṭhā āgamma kāresuṃ antimaṃ vidhiṃ.<BR>
2<BR>
Atha kittissimegho raṭṭhaṃ jeṭṭhassa bhātuno<BR>
Attādhīnaṃ karitvāna āmantiya kaṇiṭṭhakaṃ<BR>
3<BR>
Datvā raṭṭhadvayaṃ aññaṃ vatthuṃ tattheva ādisi.<BR>
So'pi jeṭṭhassa bhātussa vacanaṃ sampaṭicchiya<BR>
4<BR>
Samadāya kumārañca deviñca ratanāvaliṃ<BR>
Dhītaro dve ca gantvāna mahānāgahulaṃ 1 puraṃ<BR>
-----------<BR>
7. [A.E.] Bhavissatu. 8.[A.@]Hassatī. 1.[A.] Mahanāgakulaṃ.<BR>
<BR>
[SL Page 351] [\x 351/]   ( <BR>
5<BR>
Samaggā nivasaṃ tattha kumārassa sikhāmahaṃ<BR>
Kāretvā parihārena vaḍḍhesi mahatā sadā.<BR>
6<BR>
Tato so deviyā jeṭṭhadhītaraṃ mittanāmikaṃ<BR>
Dātukāmo saputtassa sahāmaccehi mantayī.<BR>
7<BR>
"Kāliṅganvayasambhutā pāyena khalu bhumipā<BR>
Sāmibhāvaṃ gatā asmiṃ laṅkadīpamhi bhuyaso<BR>
8<BR>
Kāliṅgagottasamabhuta - gajabāhussa dātave<BR>
Guḷharūpena devī'yaṃ yadi peseyya dhītaraṃ<BR>
9<BR>
Hiyyo 2 vivāhasambaddho balavā 3 so bhavissati.<BR>
Mayhaṃ eso nirālambo putto hehiti sabbathā;<BR>
10<BR>
Tasmā me sūnuno esā dātuṃ yuttā kumārikā;<BR>
Evaṃ sati vatamhākaṃ vaḍḍhi ye'va siyā"iti.<BR>
---------<BR>
11<BR>
Devīpi sutvā taṃ sabbamādiccanvayamaṇḍanā<BR>
Sabbathā namanicchantī idamāha mahipatiṃ: 12<BR>
"Ghatetvā sakale yakkhe kumāro vijayavhayo<BR>
Laṅkādipamimaṃ'kāsi manūssāvāsakaṃ 4 sadā;<BR>
13<BR>
Tatoppabhuti amhākaṃ ghaṭesuṃ vijayanvayaṃ<BR>
Kāliṅgavaṃsajeheva sambandhaṃ katva pubbakaṃ 5;<BR>
14<BR>
Aññabhupālasambandho sutapubbopi natthi no<BR>
Somavaṃsasamubbhute ṭhapetvā dharaṇissare.<BR>
15<BR>
Tuyhaṃ jāto'ti amhākaṃ sambandho so kathaṃ siyā<BR>
Ariyanvayasambhūtakumārena sahā'munā?<BR>
16<BR>
Evaṃ so deviyā tāya nekaso vārayantiyā<BR>
Pasayha sakaputtassa taṃ kumārimadāpayi.<BR>
17<BR>
So anekaguṇodārabhariyānugato tato<BR>
Rañjayanto jane sabbe janakassa'ntike vasi.<BR>
18<BR>
Ekavīsativassāni rajjaṃ vikkamabāhu so<BR>
Anubhotvā yathākammaṃ kāyabhedā gato paraṃ.<BR>
19<BR>
Tato gajabhujo phītaṃ sampannabalavāhanaṃ<BR>
Rajjaṃ hatthāgataṃ katvā puḷatthinagare vasī.<BR>
-----------<BR>
2. [E.] Bhūyo. 3.[E.S.] Balavanto. 4.[A.E.] Vāsataṃ.<BR>
5. [A.] Katapubbakaṃ.<BR>
<BR>
[SL Page 352] [\x 352/]   ( <BR>
20<BR>
Tato kittisirīmegha - sirivallabhabhumipā<BR>
Vuttantametaṃ viññāya evaṃ samanucintayuṃ:<BR>
21<BR>
"Tassa vikkamabāhussa vuddhabhāvena nekadhā<BR>
Mūlarajjādhipaccaṃ taṃ amhaṃ nindākaraṃ na hi;<BR>
22<BR>
Tadattajassa bālassa mūlarajjaṃ pasāsato<BR>
Upekkhaṇaṃ panamhākaṃ nevānucchavikaṃ vata.<BR>
23<BR>
Ne'so yāva vasarajjamhi baddhamūlo bhavissati<BR>
Pasayha tāva taṃ rajjaṃ vaṭṭati gaṇhituṃ" iti.<BR>
24<BR>
Veḷakkārabalaṃ sabbaṃ hinndiṃsu dhanadānato<BR>
 hapetvā sevake keci tassabbhantarike tadā.<BR>
25<BR>
Gajabāhumahīpāle virattā raṭṭhavāsino<BR>
Ubhinnaṃ rājunaṃ dute pesayuṃ nekaso tato<BR>
26<BR>
"Rajjaṃ sādhetvā dassāma ekībhūtā mayampana;<BR>
Upatthambhakabhāvo'va kātabbe kevalaṃ"iti.<BR>
---------<BR>
27<BR>
Tato dve bhātukā senaṃ sakaṃ sannayha vegasā<BR>
Ubhato mukhato tassa raṭṭhamajjhamupāgamuṃ.<BR>
28<BR>
Pahiṇiṃsu ca te dūte; tato gajabhujavhayo<BR>
Bhumipālo nijāmacce sannipātiya mantayī:<BR>
29<BR>
Veḷakkārabalaṃ sabbamujupaccatthikaṃ ahū;<BR>
Rājāno dve ca no raṭṭhaṃ saṅgāmatthamupāgatā.<BR>
30<BR>
Paṭhamaṃ tesu pakkhassa ekassa balino bhusaṃ<BR>
Mukhabhaṅge kate khippaṃ tato aññe susādhiyā"<BR>
31<BR>
Iti nicchiya senaṅgaṃ sabbamādāya attano<BR>
Sirivallabharājabhimukhaṃ yuddhā'yupāgami.<BR>
32<BR>
Sirivallabharājāpi saṅgāmamatihiṃsanaṃ<BR>
Pāto paṭṭhāya sāyaṇhakālaṃ yāva pavattayaṃ<BR>
33<BR>
Asakkuṇanto'bhibhavaṃ vidhātuṃ tassa kañcipi<BR>
Tato'va so nivattitvā sakaṃ raṭṭhaṃ gato lahuṃ.<BR>
34<BR>
Gajabāhussa gokaṇṇasativena parājito<BR>
Agā raṭṭhaṃ sakaṃ kittisirimegho'pi bhupati.<BR>
35<BR>
Gajabāhunaritdopi saṅgāme tamhi kiñcipi<BR>
Parihānimasampatto punā'gamma purantikaṃ<BR>
<BR>
[SL Page 353] [\x 353/]   ( <BR>
36<BR>
Balanāthe 6 viniggayha sāparādhe bahu balī<BR>
Raṭṭhaṃ vupasametvāna pāvekkhi nagaraṃ sakaṃ.<BR>
37<BR>
Raṭṭhe sake sake yeva tatoppabhuti bhumipā<BR>
Aññoññamittasambandhaṃ vidhāya vihariṃsu te.<BR>
---------<BR>
38<BR>
Tato parakkamabhujo dharaṇīpālanandano<BR>
Medhāvī nekasippesu sikkhamāno susādhukaṃ<BR>
39<BR>
Vicārakkhamapaññattā kiccākiccesu nekaso<BR>
Accuḷārāsayattā ca mahābhāgattanena ca<BR>
40<BR>
Attano mātubhaginīsahavāsasukhamhi ca<BR>
Alaggamānaso nekabālakīḷārasesu ca<BR>
41<BR>
"Sūrabhāvadisaṃyuttā rājaputtā tu mādisā<BR>
Paccante īdise dese kathannāma visissare.<BR>
42<BR>
Jātadesaṃ'va me dāni yuvarājūpabhogiyaṃ<BR>
Gamissāmi"ti niggañchī tamhā parijanatthito.<BR>
---------<BR>
43<BR>
Kamena santikaṃ saṅkhanāyakatthalisaññino<BR>
Gāmassāgā tahiṃ; kittisirimegho nisamma taṃ<BR>
44<BR>
Abhāvā rajjadāyada - samānassa'trajassa me<BR>
Ekākī'hanti yo cittasantāpo santataṃ gato,<BR>
45<BR>
Jeṭṭhaṃ'va bhātarammayhaṃ taṃdehapaṭibimbakaṃ<BR>
Daṭhumme satataṃ puññaṃ mahantamuditaṃ 7 ti ca<BR>
46<BR>
Pāmujjavegavasago nagaraṃ taṃ mamanoharaṃ<BR>
Aalaṅkārāpayitvāna toraṇādīhi nekadhā<BR>
47<BR>
Gantvā paṭipathaṃ yeva baloghaparivārito<BR>
Narindo tithinakkhattavisese subhasammate<BR>
48<BR>
Anaññasādhāraṇataṃ sampattehi guṇehi ca<BR>
Lakkhaṇehi ca sabbehi kalyāṇehi susaṃyutaṃ<BR>
49<BR>
Disvā kumāraṃ santuṭṭho āliṅgitvāna pemato<BR>
Ure katvāna nacumbitvā matthakamhi punappunaṃ<BR>
50<BR>
Janassa namahato tassa passato locanehi so<BR>
Santosaassudhārāyo vassāpente nirantaraṃ<BR>
-----------<BR>
6. [E.S.D.] Balanāyake. 7.[A.] Puññamahattamuditaṃ,<BR>
<BR>
[SL Page 354] [\x 354/]   ( <BR>
51<BR>
Manuññamekamaruyha vāhanaṃ saha sūnunā<BR>
Bherinādena pūrento disā dasa samantato 52 pavisitvā puraṃ tattha alaṅkāre manorame<BR>
Dassayante saputtassa pāvisī rājamandiraṃ.<BR>
53<BR>
Laddhā tato kañcuki - sūpakāra 8<BR>
Vaggādineke parivārake so<BR>
Nānāguṇārādhitamānasassa<BR>
Vasī sakāse pituno sukhena.<BR>
<BR>
Iti sujanappasadasaṃvegatthāya kate mahāvaṃse<BR>
Saṅkhatthalipurābhigamano nāma<BR>
Ekasaṭṭhimo paricchedo.<BR>
---------<BR>
<BR>
Dvisaṭṭhime paricchedo.<BR>
<BR>
1<BR>
Attanabhimatassā'su jatadesassa pattiyā<BR>
Sampuṇṇamanasaṅkappo dussaṅkappavivajjito<BR>
2<BR>
Vajirarūpamorupaññābalena gurusantike<BR>
Lahuṃ bahuṃ ca gaṇhanto sippajātamanekakaṃ<BR>
3<BR>
Jināgamesu nekesu koṭillādisu 1 nītisu<BR>
Saddasatthe ca kāveyye sanighaṇḍukakeṭubhe<BR>
4<BR>
Naccagītesu satthesu hatthisippādikesu ca<BR>
Dhanukhaggādinekesu satthesu ca visesato<BR>
5<BR>
Pārappatto vinītatto piturañño samācari<BR>
Adhippāyānukūlaṃ'va sadā bhattipurassaro.<BR>
6<BR>
Tadā sadādarācāra - guṇarādhitamānaso<BR>
Piyena viya mittena tena saddhimmahīpati<BR>
7<BR>
Uyyanajalakīḷādisukhaṃ nānappakārakaṃ<BR>
Anubhotvā sadesasmiṃ sañcaranto tahiṃ tahiṃ<BR>
8<BR>
Ekadā saṅkhasenādhipatinā daḷhabhattinā<BR>
Saraṭṭhasīmārakkhāya yojitena balīyasā<BR>
9<BR>
Ajjhāvutthassa badalatthalināmassa santikaṃ<BR>
Gāmassā'gañchi; sutvāna tamatthaṃ dhajinīpati<BR>
-----------<BR>
8. [E.D.S.] Sūdakāra. 1.[E.] Koṭalladisu. [A.] Kecallādisu.<BR>
<BR>
[SL Page 355] [\x 355/]   ( <BR>
10<BR>
Gāmaṃ taṃ sādhukaṃ sajju sajjāpetvā saputtakaṃ<BR>
Paccuggantvā mahīpālaṃ paṇamitvā ṭhito tadā.<BR>
11 Pitāputtā ubho tassa sambhāsiya piyaṃ vaco<BR>
Nekadhā'rādhitā tena taṃ gāmaṃ samupāgamuṃ.<BR>
12<BR>
Tahiṃ kativi bhupālo vāsare vītināmiya<BR>
Senapatiṃ samāhūya idaṃ vacanamabravī;<BR>
13<BR>
"Putto me'dāni vayasi ṭhito'panayanārahe 2<BR>
Tasso'panayanaṃ kātuṃ mahepakaraṇaṃ lahuṃ<BR>
14<BR>
Sajjetabba"ntī; taṃ sutvā so'pi senādhinayako<BR>
Sabbūpakaraṇaṃ khippaṃ maṅgalatthaṃ susajjayī. <BR>
15<BR>
Sugandhadīpapupphādivatthūhidivasattayaṃ<BR>
Pubbakāraṃ karitvāna mahantaṃ ratanattaye<BR>
16<BR>
Vedikācaradakkhehi dvijehi 3 puthuvīpati<BR>
Sampabhāvānurūpaṃ'va maṅgalaṃ taṃ samāpiya<BR>
17<BR>
Parakkamakumārena tena saddhiṃ samārahi<BR>
Vasantakīḷaṃ mahatiṃ sāmacco kīḷituṃ tadā,<BR>
---------<BR>
18<BR>
Rājā kittisirimegho rohaṇe vasato tadā.<BR>
Sirivallabhanāmassa sabhātu maraṇampi ca<BR>
19<BR>
Māṇābharaṇanāmassa rajjalābhañca, deviyā<BR>
Mattaya paṭilābhañca sirivallabhasūnuno<BR>
20<BR>
Rohaṇāgatadūtehi suṇitvā sakabhātuno<BR>
Kālakriya sañjātasokavegaṃ sudussahaṃ<BR>
21<BR>
Mattāya tanayuppattipavattīsavaṇena taṃ<BR>
Vineyya virato tamha vasantasamayussavā<BR>
22<BR>
Nivattetvāna tattheva senāniṃ saṅkhanāmakaṃ 4<BR>
Puttena saha so saṅghatthalināmaṃ puraṃ gami.<BR>
23<BR>
Parakkamakumārena tena saddhiṃ tahiṃ sukhaṃ<BR>
Vasato tassa bhupassa vassamekamatikkami.<BR>
24<BR>
Māṇābharaṇabhupassa devī cāpi pabhāvatī<BR>
Lahittha dutiyā kittissirimeghavhayaṃ sutaṃ.<BR>
-----------<BR>
2. [A.E.] Nayanārabho. 3.[S.] Vippehi. 4.[S.] Saṃghanāmakaṃ.<BR>
[SL Page 356] [\x 356/]   ( <BR>
25<BR>
Suṇitvā tañca so "amhaṃ vaṃso jāto mahā" iti<BR>
Ahū kittisirīmegho tadā attamane bhusaṃ.<BR>
---------<BR>
26<BR>
Laṅkādīpopabhogekahetunā mahata satā<BR>
Asādhāraṇabhutena codito puññakammunā<BR>
27<BR>
Kumāro so'tha pitarā piyamitte viya'ttani<BR>
Karīyamānaṃ sasnehaṃ mahantaṃ co'palālanaṃ<BR>
28 Sacivanamanekesaṃ bhayabhattipurassaraṃ<BR>
Kuyamānamupaṭṭhānaṃ na maññanto tiṇāyapi<BR>
29<BR>
Laṅkādīpamimaṃ sabbamekacchattopasobhitaṃ<BR>
Khippaṃ kāretukāmo so sayaṃ iti vicintayi:<BR>
30<BR>
"Kesa-akkhaka-gīvaṭṭhi-dāṭha-pattānameva ca<BR>
Padacetya-mahābodhi-sākhānañcāpi satthuno<BR>
31<BR>
Caturāsītīsahassānaṃ dhammakkhandhānameva ca<BR>
Sammāsambuddhakappānaṃ ādhārattā ca niccaso<BR>
32<BR>
Ākarattā ca nekesammaṇimuttādivatthunaṃ<BR>
Sammatopi visiṭṭhoti dīpe nātimahā ayaṃ;<BR>
33<BR>
Tayo me pitaro bhūpā mātulopi ca sabbathā<BR>
Ekacchattena vattetumasamatthā vibhajji'maṃ<BR>
34<BR>
Bhuñjantā ettakeneva katakiccā mayaṃ iti<BR>
Maññantā vigatacchandā'bhisekamhi kulovite<BR>
35<BR>
Raṭṭhe sake sake yeva isseraṃ sampavattayuṃ<BR>
Kasikammādikaṃ gāmabhojakā viya nissitā.<BR>
36<BR>
Tesu kittisirimeghaṃ petteyyaṃ me ṭhapetva te<BR>
Agamaṃsu yathākammaṃ sesā bhupatayo tayo.<BR>
37<BR>
Maccānaṃ paramaṃ āyu vate'dāni parittakaṃ<BR>
Bālā yuvāno vuddha ca ime sattā'nupubbaso<BR>
38<BR>
Pāpuṇissanti maraṇamitī'yaṃ niyamopi ca<BR>
Na heva asmiṃ lokasmiṃ saṃvijjati kadāci'pi.<BR>
39<BR>
Tasmā 5 sarīrake asmiṃ bhaṅgure sāravajjite<BR>
Hīḷite sādarassīhi apekkhaṃ hitva sabbathā<BR>
40<BR>
Pihaniyye yasodehe ciraṭṭhāyimhi sabbadā<BR>
Amhādisehi kattabbo rājaputtehi ādaro.<BR>
-----------<BR>
5. [A.] Tasmiṃ.<BR>
<BR>
[SL Page 357] [\x 357/]   ( <BR>
41<BR>
Ummaggajātakādīhu caritañcāpi bhumisu 5<BR>
Vihitaṃ bodhisattena vīrabhāvādinissitā<BR>
42<BR>
Rāmāyaṇabhāratadilokiyāsu kathāsupi<BR>
Ramassa vikkamañceva tassa rāvaṇaghātino,<BR>
43<BR>
Duyyodhanādirājāno hantvā yuddhe pavattitaṃ<BR>
Vikkamātisayañceva pañcantaṃ paṇḍusununaṃ,<BR>
44<BR>
Itihāsakathāyañca devāsuraraṇe purā<BR>
Dussantadimahīpehi katañca caritabbhutaṃ,<BR>
45<BR>
Ummūlitavato tassa nandavaṃsanarissare<BR>
Cānakkadvijaseṭṭhassa sutvā buddhibalampi ca 46<BR>
Sabbanetāni lokamhi yāvajjadivasā bhuvi<BR>
Tesaṃ asannidhanepi suppasiddhiṃ gatāni hi. 47<BR>
Suladdhaṃ jīvitaṃ tesaṃ asādhāraṇamīdisaṃ<BR>
Caritātisayaṃ kattuṃ samatthā honti ye bhuvi.<BR>
48<BR>
Jāyitvā khattavaṃsamhi khattavīravarocitaṃ<BR>
Yadihaṃ na karissāmi mogha me jāti hessati.<BR>
49<BR>
Tesamabbhadhikā 6 kālasampadā yeva kevalaṃ,<BR>
Mayā te adhikā kinnu paññādīhīti cintiya,<BR>
50<BR>
Piturājā ca me'dāni pacchime vayasiṭṭhito, yadidaṃ pettikaṃ rajjaṃ mama hatthagatambhave<BR>
51<BR>
Rājalakkhivasopena-vetaso me pamādato<BR>
Yathicchitañce na bhave; mahatī jāni me bhusaṃ.<BR>
52<BR>
Ettheva nivasanto'haṃ carāpiya sake care<BR>
Paramaṇḍalavuttantaṃ jāneyyaṃ yadi tattato<BR>
53<BR>
Randhaṃ paccatthikānantu pakāsetuṃ yathātathaṃ<BR>
Adhippāyānurūpaṃ me samatthā vā na vā carā;<BR>
54<BR>
Ye keci'dha janā santi sabbe te mama sammukhā<BR>
Balīyattaṃ'va sattūnaṃ kathayanti anekaso.<BR>
55<BR>
"Paccekaraṭṭhasāmīhi pitubhupehi tīhipi<BR>
Ekībhuya karitvāna sattakkhattuṃ mahāhavaṃ<BR>
56<BR>
Sādhetuṃ dukkaraṃ raṭṭhaṃ bhavatekākinā kathaṃ<BR>
Sisuna gaṇhituṃ sakkā khuddarajjopabhoginā?<BR>
-----------<BR>
5.[A.] Bhūrisu. 6.[E.] Mabbhuditā.%<BR>
<BR>
[SL Page 358] [\x 358/]   ( <BR>
57<BR>
Sukaraṃ mūlabhutassa tassa rajjassa sādhanaṃ<BR>
Iti duccantitaṃ tuyhaṃ duretabbamadaṃ" iti.<BR>
58<BR>
Kaṇṇe tattasalākāyo pavesentā'va nekaso<BR>
Mahantattaṃ kathente'vaṃ bahudhā paramaṇḍale.<BR>
59<BR>
Ajānataṃ yathābhutaṃ vadantānaṃ kubuddhinaṃ<BR>
Sabbametaṃ vaco jātu saddhātabbaṃ siyā na hi.<BR>
60<BR>
Lesenekena gantvāna khippaṃ'va paramaṇḍalaṃ<BR>
Sarūpaṃ tattha ñassāmi ahameveti cintayī.<BR>
61<BR>
Yadi me pitubhupālo viññāye'taṃ vitakkitaṃ<BR>
Abhijātassa puttassa vaṃsajotikarassa me<BR>
62<BR>
Gatassa sattuvisayamanattho'pi siyā iti<BR>
Anukampādhiyā mayhaṃ gamanaṃ vārayissati,<BR>
63<BR>
Manorathassa saṃsiddhi sabbathā me na hessati;<BR>
Tasmā niguḷharūpena gamanaṃ bhaddakaṃ iti.<BR>
64<BR>
Laddhāna rattiyamathekadinaṃ khaṇaññu<BR>
So tādisaṃ baṇamakhīṇatarorūpāyo<BR>
Jānāti ne sakapitā gamanaṃ yathā taṃ<BR>
Gehā'bhinikkhami tathā caturo kumāro.<BR>
<BR>
Iti sujanappasādasaṃvegatthāya kate mahāvaṃse<BR>
Paramaṇḍalābhigamano nāma dvisaṭṭhimo paricchedo.<BR>
---------<BR>
<BR>
Tisaṭṭhimo paricchedo.<BR>
<BR>
1<BR>
Nijāyudhadutīyassa nikkhamantassa tassa hi<BR>
Taṃ khaṇaṃ purato ko'pi saṅkhasaddo samuggato.<BR>
2<BR>
Tato nekanimittaññu kumāro taṃ suṇitva so<BR>
Nipphajjissati saṅkappo khippaṃ yeveti modavā<BR>
3<BR>
Tattha tattha niyuttānaṃ rakkhakānamajānataṃ<BR>
Nikkhamitvā purā vītahayo sīhaparakkamo 4 vegena maggaṃ gantvāna<BR>
pañcagāvutamattakaṃ<BR>
Badalatthalagāmassa padese nātidūrake<BR>
5<BR>
Gāmamekamupāgañchi piliṃvatthūti saññitaṃ<BR>
Janānaṃ sananipātāya nijānaṃ so katāvadhi<BR>
<BR>
[SL Page 359] [\x 359/]   ( <BR>
6<BR>
Nijāgamanato pubbaṃ paṭimagge nisīdituṃ<BR>
Paṭiladdhaniyogānaṃ kecidevāgate tadā<BR>
7<BR>
Tahiṃ ṭhite so passitvā "ettakā kinnu āgatā"<BR>
Iti pucchi kumārotha tepi taṃ idamabravuṃ:<BR>
8<BR>
"Lokappavattiṃ sakalaṃ jānantenāpi sāminā<BR>
Kimevamuccate; maccubhayaṃ kesaṃ na vijjati?<BR>
9<BR>
Bālatānugato 1 sāmi ṭhito vayasi īdise<BR>
Ajjāpi hi mukhe tuyhaṃ khīragandho pavāyati.<BR>
10<BR>
Na he'vatthi visuṃ vittajātaṃ saṅgahitaṃ tava,<BR>
Tadaññā vopakaraṇasāmaggī neva vijjate.<BR>
11<BR>
Ciramparicitattehi daḷhaṃ sārūḷhabhattihi<BR>
Vinā'mhehi siyuṃ ke vā'nugantāro janā tuvaṃ?<BR>
12<BR>
Kiñcāgatānamamhākaṃ pitā tuyhaṃ narissaro<BR>
Karessati idaṃ nāma sabbathā neva ñāyate.<BR>
13<BR>
Amhākamantarāmagge saṅkho nāma camūpati<BR>
Mahabbalo mahāvīro rajjasīmaṃ tamāvasaṃ<BR>
14<BR>
Paccatthike ṭhapetvāññe; ete katipayā mayaṃ<BR>
Aññamaññamhi niyatamāsaṅikihadayā bhusaṃ.<BR>
15<BR>
Aruṇuggamavelā ca samāsannatarādhunā"<BR>
Iti bhītiṃ pakāsesuṃ paccekaṃ hadayassitaṃ.<BR>
---------<BR>
16<BR>
Nisamma tesaṃ vacanaṃ vidhāya madhuraṃ sitaṃ<BR>
Vītasaṅko kumāro so mukhāne'saṃ vilokiya<BR>
17<BR>
"Caritvāpi mayā saddhimete'ho kalamettakaṃ<BR>
Na jāniṃsu mamaṃ sabbe yesaṃ hi bhayamīdisaṃ"<BR>
18<BR>
Iti vatvā bhayaṃ tesaṃ vinodetumupaṭṭhitaṃ<BR>
Sīhanādaṃ tadā'kāsi mahantaṃ sīhavikkamo: <BR>
19<BR>
"Tiṭṭhantu mānusā sabbe, mayi hatthagatāyudhe<BR>
Sakko devanamindo'pi kupito kiṃ karissati?<BR>
20<BR>
Bāloti 2 maṃ cintayataṃ jātā vo kumatī'disī;<BR>
Parikkhīyati tejāṇa 3, na vayo'ti naṃ kiṃ sutaṃ?<BR>
-----------<BR>
1.[E.] Gate. 2.[E.] Bālovati. 3.[A.E.] Tejāṇaṃ<BR>
<BR>
<BR>
[SL Page 360] [\x 360/]   ( <BR>
21<BR>
Ajjeva kātumekena kammunā cintitena me<BR>
Sadesaparadesaṭṭhā bhayagattī yathā mayi<BR>
22<BR>
Karissanti, yathāvedaṃ bhayaṃ tumhe jahissatha.<BR>
Tatha rattiyametāya vibhātāya khaṇena me<BR>
23<BR>
Unnate dassissāmi buddhi sāhasavikkame.<BR>
Anudhāvati maṃ tātasene'ti yadi vo bhayaṃ,<BR>
24<BR>
Purato hotha tumheti vatvā te gahitāyudho<BR>
Sāhasekaraso vīro tamhā nikkhamma gāmato<BR>
25<BR>
Udayācalasīsaṭṭhaṃ jetumādiccamaṇḍalaṃ<BR>
Aparaṃ ravibimbaṃva pacchimāsāmukhoditaṃ<BR>
26<BR>
Tejasāpasarantena janānaṃ pavikāsayaṃ<BR>
Nettambujavanaṃ pāto badalatthalimāgami.<BR>
27<BR>
Jayasaṅkhassarenā'tha 4 senānātho pabujjhiya<BR>
Sañjatasambhamo ñatvā rājaputtamupāgataṃ<BR>
28<BR>
Saddhiṃ balena mahatā paccuggamma katādaro<BR>
Paṇāmamuvitaṃ kattumānato vasudhātale<BR>
29<BR>
Amhākamesa jīvanto kiṃ nāmatthaṃ karissati<BR>
Māretabbo'dhune've'ti passante samukhaṃ bhaṭe 5<BR>
30<BR>
"Nevā'diṭṭhāparadhassa maraṇaṃ purisovitaṃ;<BR>
Vadho virodhe sakka"ti iṅgitena nivāriya<BR>
31<BR>
Senāpatissa so hatthaṃ gahetvā sīhasantibho<BR>
Bhasanto madhuraṃ vācaṃ tassevā'gañchi mandiraṃ.<BR>
32<BR>
Atha'ssa gamanaṃ raññā bhavitabbamajānatā;<BR>
Sarūpaṃ yāva jānāmi tāvasse'te sahāgatā<BR>
33<BR>
Yathā na sahitā honti ṭhapetabbā visuṃ visuṃ <BR>
Kumāro'va mamāgāre vasatu'ti vicintiya<BR>
34<BR>
Tathā senāpatī katvā vañcetuṃ tammahāmatiṃ<BR>
Dassetvātithisakkāraṃ rañño dūte sa pesayī.<BR>
35<BR>
Kumāro'tha viditvāna tena taṃ vañcanaṃ kataṃ<BR>
Kattabbametthā' katvāhamudāsīno bhave yadi<BR>
36<BR>
Icchitatthassa nipphatti na me jātu bhavissati<BR>
Aayaṃ tāvā'dhunā'vassaṃ māretabbo'ti cintīya,<BR>
-----------<BR>
4.[A.] Saṃkhassanenātha. 5.[A.] Passantepi mukhaṃ bhave<BR>
<BR>
[SL Page 361] [\x 361/]   ( <BR>
<BR>
37<BR>
Sahāgataṃ payojetva ghātāpayi camūpatiṃ.<BR>
Bhato senādhinātho'ti mahantaṃ khuhitaṃ ahu.<BR>
38<BR>
Senānāthabhaṭo eko sutvā senapatiṃ hataṃ<BR>
"Māraṇaṃ sāmino mayhaṃ kiṃ nimitta" miti bruvaṃ<BR>
39<BR>
Nettiṃsapāṇī sahasā kumāraṃ ṭhītamekakaṃ<BR>
Abhidhāvi sasāmissa pariccattattajīvito<BR>
40<BR>
Kumārassa mukhaṃ disvā vedhamāno bhayena so<BR>
Pure ṭhātumasakkonto pādamūle tato sayi.<BR>
41<BR>
"Gaṇhathe'ta"nti vacanā kumārassa puretaraṃ<BR>
Tasseveko sahacaro bhaṭametaṃ vighātayi<BR>
42<BR>
"Niyogaṃ me vinā tena kataṃ kammaṃ na yujjati"<BR>
Iti daṇḍanametassa kārāpesi yathocitaṃ.<BR>
43<BR>
Atha taṃkālasambhuta - saṅkhobhamatihiṃsanaṃ<BR>
Bhamukkhipanamattena rājaputto samaṃ nayi.<BR>
45<BR>
Vīro yasovaradhano dhitimā kumāro<BR>
Vīropakāracaturo carakittīsāro<BR>
Senindasañcitamanappadhanaṃ bhaṭānaṃ<BR>
Sabbaṃ visajjayi yatharuciyā gahetuṃ.<BR>
<BR>
Iti sujanappasādasaṃvegatthāya kate mahāvaṃse <BR>
Senāpativadho nāma<BR>
Tisaṭṭhimo paricchedo.<BR>
<BR>
Catusaṭṭhimo paricchedo.<BR>
<BR>
1<BR>
Ajjeva yadi gaccheyyaṃ cintitatthassa kātave<BR>
"Bhayā kumāro yāto"ti jano'yaṃ cintayissati.<BR>
2<BR>
Nihacca dhajinīnāthaṃ nisinnamanisamma me<BR>
Karissati ca yaṃ tāto taṃ passāmi idhaṭṭhito,"<BR>
3<BR>
Iti jātāya cintāya pavaro dīghadassinaṃ<BR>
Tattheva vītināmesi vīro katipaye dine.<BR>
4<BR>
Senapatibhaṭā raṭṭhavāsino ca bahujjanā<BR>
Senāpativadhā bhītiṃ mahatiṃ samupāgatā<BR>
<BR>
[SL Page 362] [\x 362/]   ( <BR>
5<BR>
Tato sakasakaṭṭhāne asakkontā nisīdituṃ<BR>
Addasaṃsu kumāraṃ taṃ samāgamma samantato.<BR>
6<BR>
Vilomavattīnā tena pituno rājasūnunā<BR>
Senāpati mārito'ti maññantā raṭṭhavāsino<BR>
7<BR>
"Amhādisesu dakkhesu 1 daḷhaṃ saṃrūḷhabhattisu 2<BR>
Santesu balavantesu sāmino kimasādhiyaṃ?<BR>
8<BR>
 hite sāmimhi'daṃ rajjaṃ tumhākaṃ pitusantakaṃ<BR>
Bālo kumāroti kathaṃ petteyyo te'nubhossati?<BR>
9<BR>
Mayaṃ sambhūya gantvāna saṅkhanāthatthaliṃ puraṃ<BR>
Sakosantepuraṃ rājamānessāma pasayha taṃ"<BR>
10<BR>
Iti daḷhapaṭiññāya rajjagāhekatapparā<BR>
Padavārasuññakaṇḍaṃ nāmaṭṭhānamagaṃsu te.<BR>
11<BR>
Kumāro tattha pesetvā sake katipaye jane<BR>
Āṇāpetvana te tesu samāhūya bhaṭādhipe<BR>
12<BR>
"Mayā pituvirodhena senāpativadho kato<BR>
Iti maññatha mā tumhe; sāramhena alaṃ 3 hi vo.<BR>
13<BR>
Piturañño virodhena ne'kantenāhamāgato;<BR>
Kattukāmo rajjabhāgamattādhīnamimaṃ na ca;<BR>
14<BR>
Amhādisānaṃ puttānamathito 4 nāma kevalaṃ<BR>
Akatvā'ppamapi 5 jiṇṇānaṃ pitunnaṃ sayamappiyaṃ<BR>
15<BR>
Karīyamānamaññehi yehi kehicu'paddavaṃ<BR>
Vinivāriyupaṭṭhātuṃ nanu sakkacca sabbadā?<BR>
16<BR>
Tumhehi cintitaṃ evaṃ ki"nti tesaṃ vitakkitaṃ<BR>
Vinodetvā mahāpañño cintento kiccamuttaraṃ<BR>
17<BR>
"Idheva nivasissāmi dine katipaye yadi<BR>
Amhe ubho pitāputte bhindissanti hi dujjanā;<BR>
18<BR>
Vilambametthākatvāna pubbacintitasiddhiyā<BR>
Idāni tāvito gantuṃ vaṭṭatī"ti vinicchiya<BR>
19<BR>
Siridevinagāsannaṃ payātuṃ buddhagāmakaṃ<BR>
Badalatthaligāmamhā rājaputto'tha nikkhami.<BR>
-----------<BR>
1.[E.D.] Dāsesu 2.[A.] Sārūḷha. 3. [A.] Saṃrambho mayyalaṃ<BR>
[S.] Saṃrambhe mānalaṃ 4.[E.] Puttānaṃ atthitaṃ 5.[A.] Katvā.<BR>
<BR>
[SL Page 363] [\x 363/]   ( <BR>
20<BR>
Puretaraṃ siriyāligāmopagamanā tadā<BR>
Visuṃ visuṃ palāyiṃsu sametā raṭṭhavāsino.<BR>
21<BR>
Parivārehattanīyehi 6 kumāronugato tadā<BR>
Susannaddhāyudho vīro paṭijji mahāpathaṃ.<BR>
22<BR>
"Kumāraṃ hatasenindaṃ palāyantamupekkhiya<BR>
Pakkhapāto kato deve bhattadāyimhi ko nu no"<BR>
23<BR>
Iti dhuttā katipayā gaṇhituṃ katupakkamā<BR>
Gacchantamantarāmagge piṭṭhito'nupatiṃsu taṃ.<BR>
24<BR>
Akatvā saṅkamappampi tesu rājasuto tadā<BR>
Sahatthagatakhaggena yujjhitvā te palāpiya<BR>
25<BR>
Samādāya sahāyāte adiṭṭhaparihānike 7<BR>
Bhayātigo mahābuddhi buddhagāmamupāgami.<BR>
---------<BR>
26<BR>
Dinesu tattha vasato tassa yātesu kesuci<BR>
"Gaṇhissāmi kumāra"nti sametā raṭṭhavāsino<BR>
27<BR>
Mahāvegaṃ pavassentā 8 saravassaṃ nirantaraṃ<BR>
Parikkhipiṃsu taṃ gāmaṃ saṅgāmārambhasādarā.<BR>
28<BR>
"Pāṇe pariccajissāma mayaṃ tena'tthambhave"<BR>
Iti tena sahāyānā bhaṭā bhayasamākulā<BR>
29<BR>
 hapetvā rājaputtassa chattakhaggadhare jane<BR>
Ito tato palāyiṃsu rājaputtassa passato.<BR>
30<BR>
Sabhaṭe te palāyante disvā mandaṃ vihassa so<BR>
Laddhāvakāso dassetumaccuḷāraṃ savikkamaṃ 9<BR>
31<BR>
"Āyudheneva bhāyetvā palāpessāmi sattavo"<BR>
Iti khaggaṃ disāhīti kumāro sahasā bhaṇi.<BR>
32<BR>
Dhīragambhīrabhutena tena'ssa vacasā saha<BR>
Jayasaṅkhaddhaniṃ sutvā disāvalayapatthaṭaṃ<BR>
33<BR>
Kesañci sattuvīrānaṃ vicchijja patite sire<BR>
Disvā pubbapalātāpi bhaṭā tassa nivattiya<BR>
34<BR>
Balaṃ nekasahassaṃ taṃ yujjhitvāna palāpiya<BR>
Parivāriya thomesuṃ kumārasseva vikkamaṃ<BR>
---------<BR>
-----------<BR>
6.[A.] Parivārattanīyehi 7.[A.] Parihāniko. 8.[E.D.] Pavassantā.<BR>
9.[A.] Pavikkamaṃ. [A.] Parakkamaṃ.<BR>
[SL Page 364] [\x 364/]   ( <BR>
<BR>
35<BR>
Vasaṃ tattha kumāro'tha gajabāhussa rajino<BR>
Gokaṇṇaṃ nagaragiriṃ kāḷavapimadhiṭṭhitaṃ 36<BR>
Āṇāpiya manovuttiṃ tassa ñātumano sayaṃ<BR>
Lekhahatthaṃ manussaṃ so sakīyaṃ tattha pesayī.<BR>
37<BR>
Passitvā so'pi taṃ paṇṇaṃ sirasā sampaṭicchiya<BR>
Vācayitvā tato sabbaṃ pavattiñca vijāniya<BR>
38<BR>
Pabhāvātisayena'ssa mahatā rājasūnuno<BR>
Asakkuṇeyyaṃ maññanto sāsanullaṅghanaṃ tadā<BR>
39<BR>
Anapekkho 10 sa bhupālabhāvañāṇe ca sabbathā<BR>
Buddhagāmamupāgamma kumāraṃ passi sādaro. 40<BR>
"Mamā'gatappakāraṃ taṃ pitubhupassa santikā,<BR>
Mārāpanañca sasā senindassa balīyaso,<BR>
41<BR>
Piṭṭhito piṭṭhito sattusenāyānupatantiya<BR>
Maya kataṃ vikkamañca suṇitvā vimbhayāvahaṃ<BR>
42<BR>
Anuppādiya cittampi saraññe bhavajānane<BR>
Vinā paricayaṃ pubbe dūtasampesanañca me<BR>
43<BR>
Disvā'va pesitaṃ paṇṇamāgamma mama dassanaṃ<BR>
Karontena tayā suṭṭhu kata"nti mudito vibhu<BR>
44<BR>
Nānāmahaggharatanābharaṇaṃ sakadhāritaṃ<BR>
Pādāsi sakalaṃ tassa saddhiṃ gajavarena so.<BR>
45<BR>
Tato tassa bhaṭānañca pāmekkhānaṃ maharahaṃ<BR>
Nānāpasādhanaṃ datvā mahagghaṃ kuṇḍalādikaṃ<BR>
46<BR>
Vāsagehannadānādividhinā kanasaṅgahaṃ<BR>
Sacivaṃ vissamatthaṃ taṃ pahiṇī sabhaṭaṃ tato.<BR>
---------<BR>
47<BR>
Rattivāsamupāgamma tattha so supine tato<BR>
Māritaṃ 11 viya senindaṃ kumārassa niyogato<BR>
48<BR>
Luddehi santhapāṇīhi māraṇatthaṃ samantato<BR>
Attānaṃ co'pararuddhaṃ'va disvā maccubhayaddito<BR>
49<BR>
Vissaṃ viravanto'tha seyyate patito bhuvi<BR>
Sakīyakhaggachattādigāhake cā'napekkhiya <BR>
----------10.[E.] Anapekkhā 11.[A.] Mārituṃ.<BR>
<BR>
[SL Page 365] [\x 365/]   ( <BR>
50<BR>
Balañca sakalaṃ hitvā sahayātaṃ tamattanā<BR>
Asakkonto vavatthānaṃ disānamapi kātave<BR>
51<BR>
Pavisitvā mahāraññaṃ maggamūḷho bhamaṃ tahiṃ<BR>
Paccūsasmiṃ kāḷavāpigāmamaggaṃ vijāniya<BR>
52<BR>
Turito'va tato gantvā sakaṃ gāmamupāvisi.<BR>
Suṇitvā tassa senāpi nijasāmiṃ palāyitaṃ<BR>
53 Tāṇamaññaṃ na passantī 12 mahābhayavikampitā<BR>
Āyudhāni'pi tattheva ṭhapetvāna sake sake<BR>
54<BR>
Sasāmiko'va sammuḷhā caritvā'ṭaviyaṃ tathā<BR>
Pabhātasamaye khippaṃ kāḷavāpimupāgamuṃ 13<BR>
55<BR>
Palāyitappavattiṃ taṃ suṇitvāssa vihassa so<BR>
Dine katipaye tattha kumāro vītināmayī.<BR>
56<BR>
Nānābhassarasaññussa sā kathā'va tadā ahū<BR>
Tassukkaṇṭhitavelāyamukkaṇṭhānanudakāraṇaṃ.<BR>
---------<BR>
57<BR>
Sutvā kiktisirīmegho pavattiṃ sakalaṃ imaṃ<BR>
Mahāmacce samāhūya saddhiṃ mantesi tehi so<BR>
58<BR>
"Kumāro gāḷharakkhamhā sacivādhiṭṭhitā purā<BR>
Ito nekabhaṭākiṇṇā guḷharūpena niggato.<BR>
59<BR>
Tato kehici dhuttehi samāyātehi'to tato 14<BR>
Ekībhuya palāyitvā janehā'kiccakārihi<BR>
60<BR>
Pabalaṃ sacicānaṃ me rajjajamhi dhajinīpatiṃ<BR>
Hantvā taṃsañcitaṃ vittasāraṃ sabbaṃ samādiya<BR>
61<BR>
Tato'pi so palāyanto bahū jānapade bhaṭe<BR>
Attānamanubandhante tattha tattha nighātiya<BR>
62<BR>
Gokaṇṇaṃ nagaragiriṃ gajabāhussa rājino<BR>
Āṇāpiya vase'kāsi buddhagāme vasaṃ kira.15<BR>
63<BR>
Upekkhāsamayo nā'yamasmiṃ chiddamhi sattavo<BR>
Sampannabhāgadheyyena mativikkamasālinā<BR>
64<BR>
Sabhā'munā kumārena kūṭasandhiṃ vidhāya ce<BR>
Yuddhārambhāya veteyyuṃ, mahatī jāni no siyā.<BR>
-----------<BR>
12. [E.S.] Passantā. 13.[A.] Mupāgami. 14. Samayanehi te tato<BR>
(Sabbesu.) 15.[A.E.] Kila.<BR>
<BR>
[SL Page 366] [\x 366/]   ( <BR>
65 Yāva duccintitaṃ aññaṃ na cintessati tāva'yaṃ <BR>
Tahiṃ gāme nisinno'va gahetabbo'ti nicachiya<BR>
66<BR>
Adhikāriyugaṃ senamahindavhasavissutaṃ<BR>
Mahālānaṃ tathā devapādamulakadārakaṃ<BR>
67<BR>
Ete ca'ñño ca sacive samāhuya nijantikaṃ<BR>
"Mayhaṃ rajjamhi ye keci santi āyudhajīvino<BR>
68<BR>
Ete sabbe samādāya khippaṃ gantvā pasayha taṃ<BR>
Ānessatha kumāra"nti vatvā te tattha pesayi.<BR>
69<BR>
Te sakaṃ sakamādāya mahāsenaṃ mahabbalā<BR>
Vibhattā dasadha'hesuṃ siriyālasamīpagā<BR>
70<BR>
Suṇitvā taṃ kumāro'pi ṭhatvā duggamhi tādise<BR>
"Dasadhā vibhattamāyantaṃ balaṃkatvekatomukhaṃ<BR>
71<BR>
Ummulessāmahaṃ khippa"miti mantvā tato lahuṃ<BR>
Saraggāmamaga vīro mahatilapadesake 16<BR>
72<BR>
Amaccā ca "kumāre ve palāyitvā tato'pi so<BR>
Paviseyya mahāduggaṃ desaṃ pabbatasaṅkaṭaṃ<BR>
73<BR>
Gahaṇaṃ dukkaraṃ tassa upāyehi'pi kehici<BR>
Iti tatrevu'pāgañchuṃ hutvā te ekato mukhā<BR>
74<BR>
Taṃ suṇitvā kumāro'pi tuṭṭho iṭṭhatthasiddhiyā<BR>
Aggato'vasaraṃ datvā senāya pavisantiyā<BR>
75<BR>
Maggesubhosu passesu payojiya sake jane<BR>
Guḷharūpe susannaddhe bahavo vīrasammate<BR>
76<BR>
Majjhaṃ paviṭṭhaṃ sakalaṃ ñatvā ripubalaṃ balī<BR>
Ghātāpesi bahū vīre yuddhopāyavicakkhaṇe.<BR>
77<BR>
Hatāvasesā janatā sabbathā chaḍḍitāyudhā<BR>
Ito tato palāyittha puna yuddhe nirālayā.<BR>
78<BR>
Jayī tadā rājaputto tamhā nikkhamma ṭhānato<BR>
Pitucittānurakkhatthaṃ bodhigāmavaraṃ agā.<BR>
79<BR>
Tattha so nivasaṃ vīro netvā katici vāsare<BR>
Piturājappayogena yuddhāya punarāgataṃ<BR>
80<BR>
Tattheva senaṃ bhinditvā palāpiya tato'pi so<BR>
Laṅkāpabbatadesamhi gacchi gāmaṃ raṇamburaṃ.17<BR>
-----------<BR>
16. [A.] Mahātilaka desake. 17.[E.] Ratamburaṃ.<BR>
<BR>
[SL Page 367] [\x 367/]   ( <BR>
81<BR>
Sa bhaṭānaṃ vinodetumaddhānadarathaṃ tato<BR>
Nivasanto tahiṃ netvā dhīro katipaye dine<BR>
82<BR>
"Bhaṅgaṃ nītāpi'me sabbe nekavāraṃ raṇe mayā<BR>
Piturājabhayā yuddhe nirāsā na palāyare.<BR>
83<BR>
Hatthaṃ nopetī no dugge ṭhitattā'yaṃ kumārako<BR>
Iti duccintitaṃ tesaṃ yasmādummantinaṃ ahū;<BR>
84<BR>
Idāni ṭhānamevesaṃ ajjhāvutthamupeccahaṃ<BR>
Duccintitaṃ vinodessaṃ tesaṃ" iti vicintiya<BR>
85<BR>
Senāyādhiṭṭhitaṃ gacchaṃ khīravāpikagāmakaṃ<BR>
Pavissa'mbavanaṃ nāma padesaṃ tamadhiṭṭhito<BR>
86<BR>
Etehi tesaṃ viññātasañcāro tattato sayaṃ<BR>
Sāyaṃ nikkhamma taṃ gāmaṃ rattiyaṃ samupāgami.<BR>
87<BR>
Tikkhaggapadamāsajja vatiṃ kaṇṭakahiṃsanaṃ<BR>
Asamatthā pavesamhi aṭṭhaṃsu bahi tambhaṭā.<BR>
88<BR>
Sayamaggesaro hetvā vatiṃ pāvisi nibbhayo.<BR>
Gāmamajjhe ṭhito vīro sakaṃ nāmañca sāvayī.<BR>
89<BR>
Abbhūtaṃ vikkamaṃ diṭṭhapubbā te rājasūnuno<BR>
Sutvā gambhīranādaṃ taṃ bhayaṭṭā 18 ripavo tadā<BR>
90<BR>
Sammuṭṭhasatino sabbe sakavatthāyudhesupi<BR>
Sīhaṃ disvā'va hariṇā pacaliṃsu samantato.<BR>
91<BR>
Tappaviṭṭhena maggena pavissa'ssa bhaṭāpi ca<BR>
Haniṃsu diṭṭhadiṭṭhe va gāme aggiṃ khipiṃsu ca.<BR>
92<BR>
Taṃ khaṇaṃ yeva gantvāna nāvāgirisagāmakaṃ<BR>
Vissamanto rājasuto tattha uṭṭhāpayī'ruṇaṃ.<BR>
---------<BR>
93<BR>
Amaccā piturājassa tamhi tamhi raṇe tadā<BR>
Sabbathā viphalussāhā 19 mantayiṃsu samecca te.<BR>
94<BR>
"Nekasahassasaṅkhaṃ taṃ balamādāya vegasā<BR>
Gaṇhissāma kumāranti nijaṃ senaṃ vināsiya;<BR>
95<BR>
Palāyantehi sabbehi raṇe sabbattha kevalaṃ<BR>
Kataṃ tassa kumārassa bhusaṃ tejopakāsanaṃ;<BR>
-----------<BR>
18.[E.] Bhayaṭṭhā. 19.[E.] Vipulussāhā, [A.] Vipulussāhaṃ.<BR>
<BR>
[SL Page 368] [\x 368/]   ( <BR>
96<BR>
Asakaṃ pesitaṃ raññā sasanañca bhayāvahaṃ<BR>
Ettho'pekkhatamamhākaṃ bandhūnaṃ natthi jīvitaṃ.<BR>
97<BR>
Yena kenacu'pāyena rañño āṇāya siddhiyā<BR>
Ussahamakaritvāna na yuttaṃ kālayāpanaṃ.<BR>
98<BR>
Sakapāṇe cajitvāpī samino bhattadāsino<BR>
Tosayitvā sabandhūnaṃ pālanaṃ yeva kāriyaṃ."<BR>
99<BR>
Iti sahāsikā sabbe susannaddhamahabbalā. 20<BR>
Carādesitamaggā te mārasenāva nikkhamuṃ.<BR>
100<BR>
Disāmukhehi catuhi pavisitvāna gāmakaṃ<BR>
Samantā uparindhiṃsu kumārassa gharaṃ tato<BR>
101<BR>
Ussanna-sītadesattā rattakambalapāruto<BR>
Kīḷamāno nisinno so kīḷaṃ bālavayovitaṃ<BR>
102<BR>
Nigghosena tadā ñatvā samāsannatare ripu<BR>
Adisvā parivāresu sakesvekampi taṃ khaṇe<BR>
103<BR>
Cūḷikaṃ daḷhamābajjha pārutaṃ yeva kambalaṃ<BR>
Atigāḷhaṃ nivāsetvā khaggapāṇī vihiṃsano<BR>
104<BR>
Pavissa raṇamajjhaṃ so kesarī viya vāraṇo<BR>
Akā khaṇena te sabbe disantābhimukhe dise.<BR>
---------<BR>
105<BR>
Kolāhalena mahatā bhayā'raññaṃ paviṭṭhakaṃ<BR>
Saddāyanto samāhūya sahāyātaṃ sakaṃ janaṃ<BR>
106<BR>
"Hitvāna pitu bhupālamidhāgamanakāraṇaṃ<BR>
Kinnū'ti jayate saṅkā yā vipakkhassa rājino<BR>
107<BR>
Taṃ sabbathā nivattetuṃ senindahananādikaṃ<BR>
Sabbametamalandāni; gantabbaṃ paramaṇḍalaṃ,"<BR>
108 Iti gacchaṃ tato ṭhāne porogāhalikhaṇḍake 21<BR>
Mivuñcāsiṃ karā 22 rattasambandhaṃ jalasekato<BR>
109<BR>
Apanīya nivatthaṃ taṃ pāvāraṃ lohitukkhitaṃ<BR>
Parivattitavattho so'nubhotvā vissamiṃ sukhaṃ<BR>
110<BR>
Piturañño raṭṭhasīmaṃ samullaṅghiyupāgami<BR>
Gajabāhussa rajjamhi ṭhānaṃ janapadavhayaṃ.<BR>
-----------<BR>
20.[A.] Susannaddhā. 21.[D.] Porāgāhali- 22.[E.] Vimuccāsikarā<BR>
[A.] Vimuccāsi.<BR>
<BR>
[SL Page 369] [\x 369/]   ( <BR>
111<BR>
Nekakīḷavinodehi tappadesovitehi so<BR>
Dināni 23 vitināmesi vasanto tattha kānici<BR>
112<BR>
Tato gajabhujo rājā kumārāgamanakkamaṃ<BR>
Attapālamukhā sutvā bhusaṃ sañjātasambhamo<BR>
113<BR>
Nijamantīhi mantetvā katakattabbanicchayo<BR>
Vasanābharaṇādiṃ so pesento tassa pābhataṃ<BR>
114 "Mayhaṃ mātulabhūpālasantikāgamanañca te,<BR>
Antarālapathe sabbaṃ vikkamātisayañca te,<BR>
115<BR>
Agantvā'ññattha me raṭṭhe pavesañca nisamma me 24<BR>
Mano sambādhataṃ yāto jumhamānāya pītiyā,<BR>
116<BR>
Mamaṃ ṭhapetvā ke vā'ññe santi te'vassabandhavo.<BR>
Abhisekussavo nāma jātu me tava dassanaṃ.<BR>
117<BR>
Mayhaṃ mātulabhupālo vuddhāvatthāya mattano<BR>
Īdisiṃ puttaratanaṃ hatthasāramakatva so<BR>
118<BR>
Kenāpi dunnayeneva hatthamme pāpayī yato<BR>
Ekantamudayo esa mahato puññakammuno.<BR>
119<BR>
Amhesu dvīsu niyatamekībhūtesu sampati<BR>
Upakkamanti ripavo ke vā saṅgāmakāraṇaṃ?<BR>
120<BR>
Laddhavāyusahāyassa hutāsasseva sabbathā<BR>
Patāpo mayhamadhunā mahanto'va bhavissati.<BR>
121<BR>
Aññoññadassane jāte rajjamhi pitusantake 25<BR>
Na bhāriyaṃ kumārassa patiṭṭhāpanamāsu me.<BR>
122<BR>
Antarā kālaharaṇamakatvā mama dassanaṃ<BR>
Vidheya'miti 25 vatvāna sake dūte visajjayī.<BR>
123<BR>
Tehi sutvā pavattiṃ taṃ vicārakkhamabuddhiko 26 "dubbijānatarā māyā khattiyānaṃ hi<BR>
sabbaso;<BR>
124<BR>
Vīmaṃsitvā'va gaccheyya"miccekaṃ nimmalavhayaṃ<BR>
Upāyaññuṃ bhaṭaṃ tehi dūtehi saha pesiya<BR>
125<BR>
Aññāya rañño rājañño tadaññesañca mantinaṃ<BR>
Yathāsarūpaṃ pāyāsi puḷatthinagarantīkaṃ,<BR>
---------<BR>
-----------<BR>
23.[A.] Dinābhi. 24.[S.@]Nā. 25.[S.] Vayeyamiti. 26.[S.]Buddhino <BR>
[SL Page 370] [\x 370/]   ( <BR>
126<BR>
Atho gajabhujo rājā nijasenāpurakkhato<BR>
Paccuggantvā katānekopavāro pītivegavā<BR>
127<BR>
Āropetvā kumāraṃ taṃ attanādhiṭṭhitaṃ gajaṃ<BR>
Dassento purasampattiṃ pāvisī rājamandiraṃ.<BR>
128<BR>
Kumāro gajabāhussa rañño dassanasambhavaṃ<BR>
Pamodaṃ sampakāsento netvā katipaye dine<BR>
129<BR>
Janesu rājino tassa bahimaṇḍalavāsisu <BR>
Sānurāge tathā sāparāge sammā vijānituṃ<BR>
130<BR>
Nānopāyaññuno neka - desabhāsāvicakkhaṇe<BR>
Uccinitvāna so keci sāmibhattipurassare,<BR>
131<BR>
Etesupi jane keci visavijjāsu kovide<BR>
Ahiguṇṭhikākāradhare kāresi vidhikovido.<BR>
132<BR>
Sāmuddikādikānekalakkhaṇaññu jane karī.<BR>
Vīṇāvādaka - caṇḍāla - brahmaṇākāradhārino,<BR>
133<BR>
Damiḷādisu nekesu naccagītesu kovide<BR>
Kāresi, cammarūpādi - kīḷādassakasannibhe.<BR>
134<BR>
Kāvaṅgulīyavalayappabhutiṃ bhaṇḍamādiya<BR>
Carituṃ keci yojesi nijākappakavajjite.<BR>
135<BR>
Chattakattaradaṇḍadi - parikkhāraṃ samādiya<BR>
Gahītatāpasākārā hutvā saddhāluno viya<BR>
136<BR>
Gāme cetiyānaṃ karontā viya vandanaṃ<BR>
Vicaranti yathā keci, tathā cā'dissa pesayi.<BR>
137<BR>
Tikicchākovide keci gāmesu nigamesu ca.<BR>
Karitvā vejjakammāni carituṃ sanniyojayī.<BR>
138<BR>
Akkharāyudhavijjāsu bālasikkhāpanaññuno,<BR>
Tathā rasakriyābhiñññe, bhutavijjāvidū tathā,<BR>
139<BR>
Neke suvaṇṇakarādinipuṇe sippino'pi ca<BR>
Taṃ taṃ kammamadhiṭṭhāya carituṃ so samādisi.<BR>
140<BR>
Ñātukāmo sayaṃ nattamantomaṇḍalanissitaṃ<BR>
Sambhāsanāpadesena samagamma nijantikaṃ<BR>
141<BR>
Niccaṃ chiddagavesīsu tassa rañño janesu so<BR>
Bhusaṃ bālattasambhūtadandhataṃ viya dassayaṃ<BR>
<BR>
[SL Page 371] [\x 371/]   ( <BR>
142<BR>
Padhānāmaccasāmanta - bhaṭādisva'bhimānino<BR>
Saṅkuddhe ca tathā bhīte luddhe vāpi viveciya<BR>
143<BR>
Tesu tesūvitopāyavidhānacaturā carā<BR>
Itihāsapurāṇadinekāgamakathavidū<BR>
144 Gahītasamaṇakappā taṃ taṃ gehamupassitā<BR>
Daḷhasañjatavissamhā pattapaccayupāsanā<BR>
145 Ovādadāyakaṭṭhāne ṭhatvā bhinditva te jane<BR>
Yathā pāpenti savasaṃ 27 vidhānañca tathā karī.<BR>
146<BR>
"Bhupe nissaṅkataṃ nīte yathākāmaṃ caritva me<BR>
Tatta mantogataṃ 28 sabbaṃ ñātuṃ sakkā sukheni"tī<BR>
147<BR>
Lekhampesiya so mātu rohaṇe nivasantiyā<BR>
Nijānujaṃ bhaddavatiṃ kumāriñca'bhirūpiniṃ<BR>
148<BR>
Tadīyadhanalesena dhanajātañca'nappakaṃ<BR>
Āṇāpiya dhanaṃ taṃ tu katvāna sakahatthagaṃ<BR>
149<BR>
Gajabāhunarindamhi taṃ kumāriṃ samappiya<BR>
Pāpesi nijavissattha - cittataṃ taṃ mahīpatiṃ<BR>
150<BR>
Tato rājakulaveṇakarinā 29 madavāhinā<BR>
Niccaṃ kīḷāpadesena visikhācariyaṃ caraṃ<BR>
151<BR>
Hutvā'nubaddho tenā'su dūrāpasaraṇacchalā<BR>
Netabbā ye vase tesaṃ gehaṃ gehaṃ pavissa so<BR>
152<BR>
Dento'nucchavikaṃ tesaṃ mahagghabharaṇādikaṃ<BR>
Dhanaṃ niguḷharūpena sabbe te savasaṃ nayī.<BR>
153<BR>
Ā nihīnajanā sabbe bhaṭā nagaravāsino<BR>
Visuṃ visuṃ mameveso'nuggaho'ti vicintayuṃ.<BR>
154<BR>
Tato tassa dhanānañca dhaññarāsīnameva ca<BR>
Senāyaca tatha nekayuddhopakaraṇādinaṃ<BR>
155<BR>
Kātuṃ pamāṇaṃ nipuṇo payojiya salekhake<BR>
Taṃ taṃ lekhakavaggantogatā likhatha vo iti<BR>
156<BR>
Purārakkhāniyuttānaṃ 30 senāgāmaṇinaṃ tathā<BR>
Saṅkappaṃ cetaso ñātuṃ tattha keci ṭhapesi 31 so.<BR>
-----------<BR>
27.[A.] Saṃvāsaṃ. 28.[E.] Tatva-, [A.] Tattha. 29.[A.E.] Rājakulaṃ<BR>
Venakarinā 30.[A.E.] Purārakkha. 31.[A.] Keci na pesi.<BR>
<BR>
[SL Page 372] [\x 372/]   ( <BR>
157<BR>
Bālakīḷāpadesena tattha tattha caraṃ sayaṃ<BR>
Maṇḍalobhayavuttantaṃ niṇṇesi vyasanātigo.<BR>
158<BR>
Evaṃ purāvitasamunnatapuññakamma-<BR>
Sampannasattavihitaṃ nikhilā payogā<BR>
Appatva kañcipi 29 vabandhakahetumenti<BR>
Saddhiṃti ñatva nipuṇo kusalaṃ kareyya.<BR>
<BR>
Iti sujanappasādasaṃvegatthāya kate mahāvaṃse<BR>
Paramaṇḍalappavattiniṇṇayo nāma<BR>
Catusaṭṭhimo paricchedo<BR>
---------<BR>
<BR>
Pañcasaṭṭhimo paricchedo.<BR>
<BR>
1<BR>
Athekadivasaṃ rājanandano rājavīthiyaṃ<BR>
Āruyha vāhanaṃ yāti'nugato sānujīvihi. 1<BR>
2<BR>
Uddāmo mahiso bhīmo diṭṭhadiṭṭhe nighātayaṃ<BR>
Caṇḍo 2 vattitarattakkho tassā'bhimukhamāpati<BR>
3<BR>
Tamāpatantaṃ disvāna khippaṃ vāhanavāhakā<BR>
Janā ca sahagantāro palāyiṃsu bhayākulā.<BR>
4<BR>
Tadā rājasuto "mayhametesaṃ viya dhāvanaṃ<BR>
Patirūpaṃ nahevā"ti nissaṅko vītasambhamo<BR>
5<BR>
Tassābhimukhamevā'su vīro sayamupecca taṃ<BR>
Gambhīrodārabhūtena vacasā sahasā bhaṇi.<BR>
6<BR>
Sutvāva sīhanādaṃ so bhayā paṭinivattiya<BR>
Ghātayaṃ pātayaṃ dhāvī jane sammukhasammukhe.<BR>
7<BR>
Tamabbhūtaṃ ye paccakkhamaddakkhuṃ ye suṇiṃsu ca<BR>
Sabbe te thūtisaṃyuttaṃ vimbhitā giramuggiruṃ:<BR>
8<BR>
"Passa tejassitaṃ, passa vikkamaṃ, passa dhīrataṃ,<BR>
Passālīnatametassa, passa puññodayaṃ" iti.<BR>
---------<BR>
9<BR>
Gajabāhunarinde'pi vikkamādiguṇassitaṃ<BR>
Vaṇṇanaṃ tassa sutvana kriyamanaṃ janehi taṃ<BR>
10<BR>
"Aññāsādhāraṇodaggappabhāvo bhīmavikkamo<BR>
Puriso vata 3 mahāya"nti tasmiṃ saṅkaṃ janesi so.<BR>
-----------<BR>
32.[A.] Kañcija. 1.[E.] Sonujīvihi. 2.[A.E.] Gaṇḍe. 3.[A.] Purisova. [SL Page 373] [\x 373/]  <BR>
( <BR>
11<BR>
Tadā mahīpālasuto gajabāhussa rājino<BR>
Taṃ dussaṅkappamuppannaṃ viññāya iti cintayī:<BR>
12<BR>
"Etthevā'haṃ vasaṃ rajjaṃ karissaṃ yadi hatthagaṃ,<BR>
Hamukukkhepamattena sijjhate tamasaṃsayaṃ.<BR>
13<BR>
Evaṃ sati patāso ca vikkamātisayo'pi va<BR>
Bāhābalampi lokamhi vikhyātiṃ neva yāti me.<BR>
14<BR>
Uddāmabahukaṇḍutippasamo'pi bhusaṃ mama<BR>
Raṇakīḷāvinodena vinā neva bhavissati.<BR>
15<BR>
Tasmā gantvā jātibhumiṃ yuddhenevā'bhimaddiya<BR>
Imaṃ rājaṃ jīvagāhaṃ gahetvā sānujīvinaṃ<BR>
16<BR>
Ānīya pitaraṃ kittissirimeghamimaṃ puraṃ<BR>
Tammatthake diyamānā'bhisekasalilena'haṃ<BR>
17<BR>
Parābhavamalaṃ tiṇṇaṃ pitunnaṃ ve visodhaye<BR>
Evaṃ me jambudīpe'pi tejo ajjhottharissati."<BR>
---------<BR>
18<BR>
Atho pavesamaggañca senāya purasādhane<BR>
Apayānakāraṇe 4 sante maggaṃ niggamanāya ca<BR>
19<BR>
Varānamanurūpaṃ so nijānaṃ maggameva ca<BR>
Nānāmaggavibhāgaññu vyādhehi suvinicchiya<BR>
20<BR>
Caraṃ purāsannavane sayañca migavacchalā<BR>
Maggānumagge viññāsi nānāsaṅketakammano.<BR>
21<BR>
"Kālassātikkame kālo pibe tassa rasaṃ" iti<BR>
Saraṃ vuddhavaco raṭṭhaṃ sakaṃ gantumano tadā<BR>
22<BR>
Yebhuyyena sahāyāte paṭhamaṃ pāhiṇi jane<BR>
 hāne janapade nāma sannipātakatavadhi.<BR>
23<BR>
"Vasitvā ettakaṃ kālamanarociya niggamo<BR>
Porisassā'nurūpaṃ me na hevā"ti hi cintiya<BR>
24<BR>
Tato sāyaṇhakālasmiṃ pasādhanasumaṇḍito<BR>
Gajabāhumahīpālasamīpe samupaṭṭhito<BR>
25<BR>
Nekakīḷāvinodasmiṃ sañjhākāle samāgate<BR>
Sitapubbamabhāsī'daṃ parihāsamukheniva:<BR>
-----------<BR>
4.[A.] Payanakaraṇe.<BR>
<BR>
[SL Page 374] [\x 374/]   ( <BR>
26<BR>
"Yuvarājaraṭṭhaṃ gantvā vidhāya pitudassanaṃ<BR>
Ettho'pagantumajjeva gantabbaṃ me lahuṃ"iti.<BR>
27<BR>
Suṇanto so'pi taṃ vācamahāvakkhamabuddhiyā 5<BR>
Sagehagamanaṃ sandhāye'taṃ vuttanti cintayaṃ<BR>
28<BR>
"Vicintitatthasaṃsiddhi khippaṃ tava bhavissatu"<BR>
Iccavoca subhaṃ vācaṃ paribhāsapurassaraṃ.<BR>
29<BR>
Taṃmahīpasamīṭṭho vippaseṭṭhopi taṅkhaṇe<BR>
Tathevā'voca vacanaṃ hitaṃ maṅgalasaṃhitaṃ;<BR>
30<BR>
Lābhāya'tthassa, khemāya, vijayāya ca sammataṃ,<BR>
Verīpakkhavināsāya bhiyyo sampassituṃ ci'ti.6<BR>
31<BR>
Kumāro'pi ca taṃ sutvā "gacchato 7 mama sobhanaṃ<BR>
Nakkhattamidameve"ti santuṭṭho sagharaṃ gami.<BR>
---------<BR>
32<BR>
Tato subhanimittāni suṇaṃ passañca nekaso<BR>
Uḷārapuññapañño so rājañño nikkhami gharā.<BR>
33<BR>
Kariṃ rāmakalaṃ nāmā'nudhāvantova keḷiyā<BR>
Racchāya racchaṃ vicaraṃ purā nikkhami rattiyaṃ.<BR>
34<BR>
Candappabhāya gacchanto tarumūle nisinnakaṃ<BR>
Vissamantaṃ manussaṃ so "ko'si tvamho"ti pucchiya<BR>
35<BR>
Tamaddhikaṃ vijānanto vegenu'ccaṃ bhaṇī giraṃ:<BR>
"Jānāsi maṃ tvaṃ kinnū"ti? So'pi tuṇhī ṭhito bhayā<BR>
36<BR>
"Parakkamabhujo ādipādo" iti vadanti maṃ<BR>
Tvaṃ mā bhāyīti khippaṃ taṃ assāsiya'nunīya ca<BR>
37<BR>
"Ettha taṃ passate mayhaṃ hamho lābho mahā ahū;<BR>
Khandhāvāramidāneva gantvāna sahasā tuvaṃ<BR>
38<BR>
Parakkamabhujo diṭṭho kumāro sakaraṭṭhakaṃ<BR>
Ganacchanto"ti vadehī'ti vatvā khippaṃ sa pāhiṇī.<BR>
39<BR>
Pacchato me'nubandhantī senā kintva'tthi, ne iti<BR>
Khajjurakavaḍḍhamānavāpipasse udikkhiya<BR>
40<BR>
Balampacchānubandhantamapassanto kumārako<BR>
Tato nikkhimi gantuṃ so kāṇapaddāudavhayaṃ.<BR>
-----------<BR>
5.[E.] Vācaṃ sabhāvakkhama - 6.[A.E.] Citiṃ. 7.[A.] Gacchanto.<BR>
<BR>
[SL Page 375] [\x 375/]   ( <BR>
41<BR>
Kharorunakharā(?)Ghorā kaṭhorārāvabheravā 8<BR>
Acchadhenu mahāraññe sapotā mukhamuppati.<BR>
42<BR>
Phalakaggena pīḷento dvedhā 9 taṃ khaṇḍiyā'sinā<BR>
Piṭṭhipādena sahasā duraṃ vikkhippa potake<BR>
43<BR>
Bhayāraññaṃ paviṭṭhe te samāhūyā'nuyāyino<BR>
Bhayātivatto parato silākhaṇḍamatikkamaṃ<BR>
44 Ghoranādaṃ vimuñcantamaccantamatibheravaṃ<BR>
Sūkarañca tathā yūthā'bhiyantamabhighātayī<BR>
45 Tato'pi parato gacchaṃ demeḷiyanagavhaye 10<BR>
Game paccusakālasmiṃ gāmike vepanāmike<BR>
46<BR>
Kenāpi karaṇīyena gacchante khaggapāṇino<BR>
Disvā puretaraṃ ete ettha'yātāti 11 cintiya<BR>
47<BR>
Khaggena rabhasā piṭṭhiṃ phalakassā'bhighātiya<BR>
"Dūbhino'bhihanāmī"ti bhaṇanto tiṭṭhuraṃ giraṃ<BR>
48<BR>
Pakkhandi tesaṃ majjhaṃ so migānaṃ viya kesarī;<BR>
Mahāṭaviṃ palāyiṃsu sambhītā patitāyudhā.<BR>
---------<BR>
49<BR>
Tato rājasuto tattha samantā pavilokiya<BR>
Papāte patitaṃ ekaṃ manussaṃ tesu passiya<BR>
50<BR>
Uddharitvā papātamhā "ke nu tumhe"ti pucchiya<BR>
Tammukhā bhutato ñātasarūpo so dayānugo<BR>
51<BR>
"Nijāyudhāni gaṇhātha bhayaṃ hitvā kutoci pi"<BR>
Iti vatvā gatiṃ tesu pakāsiya nijaṃ ujuṃ<BR>
52<BR>
Maṅgalabegāmakassa samīpe sahavaḍḍhite<BR>
Bhaṭe passiya sammodi yathāsaṅketamāgate<BR>
53<BR>
Etehā'nugato gantvā ṭhānaṃ janapadavhayaṃ<BR>
Parivārena saṅgañchi tattha pubbaṭṭhitena so.<BR>
54<BR>
Dvīhatīhaṃ vasī tattha saddhiṃ tehi janehi so<BR>
Migavādinekakīḷāvinodapasuto vibhu.<BR>
---------<BR>
55<BR>
Rājā kittisirīmegho ñatvā tatthāgataṃ 12 sutaṃ<BR>
Attapālamanussehi 13 lekhato pesitā tadā<BR>
-----------<BR>
8.[E.] Kaṭhorā rāvabherava. 9.[A.] Vedhaṃ. 10.[E.@]Dameḷiya gamavhaye.<BR>
11.[E.] Ettha enti yānāti. 12.[E.] Tattha gataṃ. 13.[A.] Manussesi. <BR>
[SL Page 376] [\x 376/]   ( <BR>
57<BR>
"Vīraṃ ripusamipaṭṭho yaṃ kiñcipi upaddavaṃ<BR>
Appatvā sattuhatthamhā kicchā 14 mutto"ti modavā<BR>
56<BR>
"Mayhaṃ sokanudaṃ puttamantarāyā pageva me <BR>
Ettha'vilambamānīya dassayissatha ho" iti,<BR>
58<BR>
Pañcapessiyavaggassa jane nāyakasammate 15<BR>
Sahatthalekhaṃ datvana pesayī sahupāyate.<BR>
59<BR>
Kumāro pā'gate 16 disvā tuṭṭho'nītañca pābhataṃ<BR>
Saraggāmamagā tamhā pitusandassanatthiko.<BR>
60<BR>
Tadā kiktissirīmegho sutvā tattha ṭhitaṃ sutaṃ<BR>
"Akatvā kālaharaṇamānetabbo hi so " iti<BR>
61<BR>
Pahiṇī so kuṭhārādisabhānāyakameva ca<BR>
Pañcapariveṇamūlādhivāsībhayayatissaraṃ. 17<BR>
62<BR>
Sutvā so tehi vuttaṃ taṃ vuttantaṃ piturājino,<BR>
"Nikkhamissaṃ sunakkhatte, gantabbaṃ vo mayā saha "<BR>
63<BR>
Iti vatvā tahiṃ kālaṃ khepayī keci vāsare<BR>
Ramme nijjharapātādiṭhāne kīḷāya nekaso.<BR>
64<BR>
Sabhāpatippabhukemacce daṭṭhumito tato<BR>
Samāgate bhaṭe disvā kumārassā'nuyāyino<BR>
65<BR>
Ekībhuya kumārena bhupe sehi kataṃ purā<BR>
Aparādhaṃ sarantā te bhayāvegavasīkatā <BR>
66<BR>
"Bahū nekehi ṭhānehi bhaṭā sannipatanti'dha, <BR>
Dubbijānamamaccāna metesañca manogataṃ,<BR>
67<BR>
Samāgatāci'me sabbe parikkhippa samantato<BR>
Amhe majjhe karitvāna taṃ taṃ ṭhānamadhiṭṭhitā"<BR>
68<BR>
Iccaññamaññaṃ bhāsantā pakkhantā vimatiṃ tadā<BR>
Etamatthaṃ nivedesuṃ mahīpālasutassapi.<BR>
69<BR>
"Sabbadāpi yathābhutamasallakkhiya sabbathā<BR>
Abhayepi'me'dhamā sabbe bhayadassāvino bhusaṃ<BR>
70<BR>
Daṭṭhuṃ sabhāpatiṃ ettha sametaṃ gāmikaṃ balaṃ<BR>
Passantā vacanaṃ dīnaṃ vadanti mama sammukhā,"<BR>
-----------<BR>
14.[E.] Diṭṭhā 15.[E.] Nāsaṃkasammate. 16. [A.] Pi gate [E.] Chane.<BR>
17. [A.] Vāsiṃ ca yatissaraṃ<BR>
<BR>
[SL Page 377] [\x 377/]   ( <BR>
71<BR>
Iti so kupito tesamīdisaṃ vacanaṃ gaṇi.<BR>
Tathāpi te'nupubbena palāyiṃsu tahiṃ tahiṃ<BR>
72<BR>
Kumaro'pi ca taṃ ñatvā "nekattha mama vikkamaṃ<BR>
Nijānatthaparittāṇaṃ evañca bahuso mayā<BR>
73<BR>
Passantehipi khuddehi nāpeti sahajaṃ bhayaṃ;<BR>
Kiṃ karissati me tesamidhaṭṭhiti gatī'pi vā?<BR>
74<BR>
Kiṃ cintessati ko nāma jāno jātu mayiṭṭhite"<BR>
Iti tattha vasaṃ kālamatikkāmesi kañci so<BR>
---------<BR>
75<BR>
Tatthaṭṭhitaṃ sutaṃ sutvā rājinī ratanāvalī<BR>
Tehi raññā pesitehi sahā'nāgamanampi ca<BR>
76<BR>
"Anāgamma sute evaṃ karonte kālayāpanaṃ<BR>
Manodukkhaṃ siyā rañño yadi, nevā'nurūpakaṃ;<BR>
77<BR>
Ahameva nijaṃ puttaṃ mahīpālantikaṃ lahuṃ<BR>
Ānīya dassayissa"nti khippamāgamma rohaṇā 78<BR>
Saṅkhanāthatthaliṃ gantvā sampassiya mahīpatiṃ<BR>
Vītisāriya sammodakariṃ giramanekadhā<BR>
79<BR>
Mahīpālakasampuṭṭhā 18 nijāgamanakāraṇaṃ<BR>
Pakāsiya tato gantvā saraggāmaṃ pavissa sā<BR>
80<BR>
Puttaṃ yatissaraṃ theraṃ sabhānāyakameva ca<BR>
Sampassiya sahe'tehi vidheyyaṃ sādhu'mantiya.<BR>
81<BR>
Bahī papañcakaraṇaṃ na nayuttaṃ sabbathā iti<BR>
Samādāya kumāraṃ taṃ upecca badalatthaliṃ<BR>
82<BR>
Tahiṃ nivasatā devasenādhipatinā saha<BR>
Saṅkhanāthatthaliṃ gantvā piturañño padassayi<BR>
---------<BR>
83<BR>
Tato kittissirīmegho puttaṃ passiya pemavā<BR>
Sacivanampadhāṇānamabhāsi purato tadā:<BR>
84<BR>
"Ke maṃ paricarantīdha jiṇṇaṃ, kiccañca antimaṃ<BR>
Karissanti ca me cetosallamajja samuddhaṭaṃ;<BR>
-----------<BR>
18. [A.] Mahīpālasamipaṭṭhā. [D.] Mahīpalena sampuṭṭhā.<BR>
[SL Page 378] [\x 378/]   ( <BR>
85<BR>
Mayhaṃ yeva hi labho'ti tumhe'dāni na maññatha;<BR>
Tumhañcāpi hi sabbesamesa puññodayo nanu?<BR>
86<BR>
Ito paṭṭhāya sabbe'pi kumārassā'nuvattino<BR>
Bhaveyyāthā"ti taṃ tesaṃ niyyātesi sakaṃ sutaṃ.<BR>
87<BR>
Tassā'ṇāyamamaccesu vattamānesu sādaraṃ<BR>
Rājā kittissirīmeghanāmo kālamakāsi so.<BR>
---------<BR>
88<BR>
Ñātasatthāgamo dhīro nopagamma kumārako<BR>
Pituparatisambhuta-sokavegavasaṃ 19 tadā<BR>
89<BR>
Assāsiya mahāmaccappabhutī-rajjavāsino<BR>
Samāpiyaggikiccañca pituno sānurūpakaṃ<BR>
90<BR>
Tahiṃ tahiṃ janapade raṭṭhāsīmāyameva ca<BR>
Nijavaḍḍhite niyojetvā sacive daḷhabhattino<BR>
91<BR>
Tato sobhananakkhatte khattadhammavicakkhaṇo<BR>
Mahādipādapadavī-paṭṭabandhamahussave<BR>
92<BR>
Laṅkālaṅkārabhuto se sabbālaṅkārabhusito<BR>
Alaṅkārehi nekehi nekadhālaṅkataṃ puraṃ<BR>
93<BR>
Pabalo balasaṅikiṇṇaṃ dakkhiṇaggo padakkhiṇaṃ<BR>
Akarī karimāruyha surando'va surālayaṃ.<BR>
94<BR>
Samaṇabrāhmaṇādīnaṃ mahacca 20 dhanavuṭṭhiyā<BR>
Santiṃ dāḷiddasantāpasantatiṃ pāpayī tadā.<BR>
95<BR>
Gajabāhumahīpassa māṇābharaṇarajino<BR>
Etamatthaṃ kathetuṃ so sadute pāhiṇī tato.<BR>
96<BR>
Pacaraguṇagahītānekasāmantacitto<BR>
Suvidhunitasapatto tikkhatejohipatto<BR>
Sakalabhuvanagabbhavyāpi - sakkittivitto<BR>
Samadhivasi puraṃ taṃ sundarānekavutto.<BR>
<BR>
Iti sujanappasadasaṃvegatthāya kate mahāvaṃse<BR>
Mahādipādamahussavo nāma pañcasaṭṭhimo paricchedo.<BR>
---------<BR>
-----------<BR>
19.[A.] Vase. 20.[E.S.D.] Mahanta.<BR>
<BR>
[SL Page 379] [\x 379/]   ( <BR>
<BR>
Chasaṭṭhimo paricchedo.<BR>
<BR>
1<BR>
Accuḷārāsayo sammā viññātaparamaṇḍalo<BR>
Tattha mantanamā'pajja 1 rajje neyuttakena so<BR>
2<BR>
"Rājatte me phalaṃ nāma nihacca ripavo'khile<BR>
Lokasāsanasaṃvuddhisiddhusambhutiyaṃ" iti<BR>
3<BR>
"Atikhuddampi'daṃ rajjaṃ mama buddhivisesato<BR>
Sampannataṃ pāpitaṃ hi 2 bhusaṃ nekasamiddhiyā<BR>
4<BR>
Aññarajjamahantattamatiseti yathā tathā<BR>
Khippaṃ sampādayissāmi" iti cintiya so vibhu<BR>
5<BR>
Sahavaḍḍhitānaṃ 3 sabbesamamaccānaṃ yathārahaṃ<BR>
 hānantarāni datvāna saṅgaṇhitvā vibhutihi<BR>
6<BR>
Samantakūṭaselamhā yācasāgarapaṭṭanā 4<BR>
Rajjasīmāya nekattha sasenaṃ sannivesiya<BR>
7<BR>
"Kattabbo sabbapaṭhamaṃ bahudhā dhaññasaṃgaho"<BR>
Iccevañca vicintetvā sacve idamabravi:<BR>
---------<BR>
8<BR>
"Yebhuyyena mamāyatte rajje jaladavārinā<BR>
Nipphajjamānakāneka-sassaṭṭhānāti muñciya<BR>
9 Acchintodakanajjo ca mahāvāpī tatheva ca<BR>
Sannissāya pavattāni khettāni viralāni hi.<BR>
10<BR>
Girīhi cāpi bhirīhi ghanehi gahaṇehi ca<BR>
Mahantehi ca paṅkehi rajjamaccantasaṃkaṭaṃ;<BR>
11<BR>
Appakaṃpī'dise dese salilaṃ vuṭṭhisambhavaṃ<BR>
Vinā lokopakārena jātu mā gañchi sāgaraṃ.<BR>
12<BR>
 hapetvā ākaraṭṭhānaṃ maṇisoṇṇādivaṭhatthunaṃ<BR>
Sesaṭṭhānesu kattabbaṃ khettānaṃ sampavattanaṃ<BR>
13<BR>
Acaritvāna lokatthamanubhotvā sahatthagaṃ<BR>
Vihāro mādisānaṃ hi sabbathā neva yujjate.<BR>
14<BR>
Tumhepi sabbe sampatte karaṇīyepi dukkare<BR>
Alīnaviriyā tattha dukkarattaṃ na maññiya<BR>
-----------<BR>
1.[E.] Katthamattamanāpajja. [D.S.] Katthamatamanāpajji. 2.[E.] Pāpitamhi.<BR>
3.[A.] Sahavaḍḍhīnaṃ. 4.[A.] Pattanā<BR>
<BR>
[SL Page 380] [\x 380/]   ( <BR>
14<BR>
Madīyaṃ avirādhentā saṃvidhanamasesato<BR>
Yathopadiṭṭhaṃ kammantaṃ sampadeyyātha vo" iti.<BR>
16<BR>
Najjā jajjaranāmāya nāmasesaṃ vinaṭṭhakaṃ<BR>
Paṭṭhāya cirakalamhā koṭṭhabaddhanti pākaṭaṃ,<BR>
17<BR>
Pubbakālikarājūnamatidukkarataṃ gataṃ<BR>
Bandhituṃ so niyojesi mahasetuṃ mahāyaso.<BR>
18<BR>
Atho te sacivā sabbe sabbathā dukkarattanaṃ<BR>
Atthirattaṃ katassāpi nekadha sampakāsayuṃ.<BR>
---------<BR>
19<BR>
Rājā parakkamabhujo vaco taṃ paṭibāhiya<BR>
"Loke ussāhavantānaṃ janānaṃ kimasādhiyaṃ?<BR>
20<BR>
Sāgarepi mahāsetuṃ kapiyūthehi bandhayi<BR>
Rāmo, iti kathā esā loke ajjāpi vattati.<BR>
21<BR>
Laṅkaṃ katvekachattaṅkaṃ vaḍḍhetuṃ lokasāsanaṃ<BR>
Hetubhuto madīyo ve pabhāvātisayo siyā,<BR>
22<BR>
Ārambhamattakeneva dissate pariniṭṭhiti"<BR>
Iccussāhaṃ mahussābho tesaṃ samabhivaḍḍhayi.<BR>
23<BR>
Paṭṭhāya setumukhato yāva rattakaravhayā<BR>
Raṭṭhamhā dharaṇīpālo paṭhamaṃ setubandhato<BR>
24<BR>
Nekaporisambhīraṃ suvitthiṇṇamatitthiraṃ<BR>
Mahāmati pavattesi mahatiṃ mātikaṃ vibhu.<BR>
25<BR>
Raṭṭhe silākoṭṭakānaṃ abhāvā 5 lohakārake<BR>
Kammāre soṇṇakāre ca bahuke sannipātiya<BR>
27<BR>
Yogaṃ te kārayitvāna silākoṭṭanakammani<BR>
Tehi setuṃ duviññeyyasilāsandhisamanvitaṃ<BR>
26<BR>
Atitthiraṃ ekaghanaṃ piṭṭhipāsāṇasannihaṃ<BR>
Suniṭṭhitasudhākammaṃ bandhāpesi mahāyaso.<BR>
28<BR>
Patiṭṭhāpesi bodhiñca paṭimāgharameva ca<BR>
Dhātugabbhaṃ tathā tassa saddho muddhani setuno.<BR>
29<BR>
Jalappavāho sakalo mātikāya hi tāya so<BR>
Yathā samuddaṃ visati tathākāsi vicakkhaṇo.<BR>
-----------<BR>
5.[A.] Nivahaṃ.<BR>
<BR>
[SL Page 381] [\x 381/]   ( <BR>
30<BR>
Tassā abhosu passesu chindāpiya mahāṭavi 6<BR>
Pavattāpiya khettānaṃ nekavāhasahassakaṃ<BR>
31<BR>
Ābaddha-vīhisampuṇṇa-koṭṭhasaṃkiṇṇabhavato 7<BR>
Atthānurūpaṃ vohāraṃ koṭṭhabaddhanti pāpayī.<BR>
---------<BR>
32<BR>
Tato saṅkhavaḍḍhamānā tathā kumbhīlavāṇakā <BR>
Iccetāsaṃ navantīnaṃ sambhedaṭṭhānake vibhu<BR>
33<BR>
Heṭṭhāvuttappakārena ṭhānaṃ sūkaranijajharaṃ<BR>
Bandhayitvāna tatthāpi mātikaṃ 8 sampavattiya<BR>
34<BR>
Tato jalaṃ pāpayitvā mahagallakavāpiyaṃ<BR>
Bandhāpayitvā tatthāpi chinnabhinnamasesato<BR>
35<BR>
Jalaniggamamaggānaṃ saṃsodhana-purassaraṃ 9<BR>
Varipātañca kāretvā adhikaṃ pubbamāṇato<BR>
36<BR>
Tato 10 paṭṭhāya ṭhanamhā yava sūkaranijjharā<BR>
Sampavattīya khettāni dhaññaṃ tatthāpi sañcini.<BR>
37<BR>
Majjhe jajjaranajjāya dorādattikaṭhānake<BR>
Kāretvā jalasampātaṃ mahāmātikameva ca<BR>
38<BR>
Tato paṭṭhāya kāretvā yāva sūkaranijjharā<BR>
Khettāni pi tathā tattha dhaññarāsiñca sambhari.<BR>
---------<BR>
39<BR>
Atīva khuddikaṃ pubbe paṇḍavāpiñca kāriya<BR>
Saṃvaḍḍhituccatāyāmavitthāratthirapāḷikaṃ<BR>
40<BR>
Abbhunnatamahavāripātaṃ sajalaniggamaṃ<BR>
"Parakkamasamuddo"ti vohārañcā'hiropayī.<BR>
41<BR>
Tammajjhagatadīpamhi silāmuddhani cetiyaṃ<BR>
Samubbahantaṃ kelāsakuṭalakkhimakārayī.<BR>
42<BR>
Tibhumakamakāresi taṃmajjhe'tīvasundaraṃ<BR>
Jagadānandasandehamandiraṃ 11 rājamandiraṃ.<BR>
43<BR>
Mahāgallaṃ seṭṭhivāpiṃ vāpiṃ chattunnataṃ tathā<BR>
Tabbāvāpiṃ 12 tathā ambavāsāvāpika meva ca<BR>
-----------<BR>
6.[A.] Mahaṭaviṃ. 7.[A.] Akhaṇḍa. [E.] Akhaṇḍavīhi 8.[A.]Mātitaṃ. 9.[A.]Sandodaka. 10.<BR>
[E.D.] Ito. 11.[E.] Sandehamandiraṃ. 12.[A.]Tambavāpiṃ.<BR>
<BR>
[SL Page 382] [\x 382/]   ( <BR>
44<BR>
Giribāvāpiṃ pāṭālaṃ 13 maṇḍikaṃ moravāpikaṃ<BR>
Sādiyaggāmavāpiñca tilagullakameva ca<BR>
45<BR>
Mālavalliṃ tathā kāḷiṃ kittakaṇḍakameva ca<BR>
Kaṇikāragallavāpiñca buddhāgamakanijjharaṃ<BR>
46<BR>
Sūkaraggāmavāpiñca mahākirāḷavāpikaṃ<BR>
Giriyāvāpiṃ rakkhānaṃ 14 ambālañca kaṭunnaruṃ<BR>
47<BR>
Jallibāvaṃ 15 uttarālaṃ tathā tintiṇigāmakaṃ<BR>
Dhavalaviṭṭhakagāmañca kirāvāpiṃ taḷannaruṃ<BR>
48<BR>
Karaviṭṭhavilattaṃ 16 ca tatodumbaragāmakaṃ<BR>
Mūnaruñca kasāllañca tathā kalalahallikaṃ 17<BR>
49<BR>
Mūlavārikavāpiñca tathā girisigāmūkaṃ<BR>
Poḷonnarutalañcevatatheva visirātthalaṃ<BR>
50<BR>
Etā ca'ññā ca sobbhe 18ca naṭṭhā nijjharavāpiyo<BR>
Bandhāpesi dayābaddhamano rajje sake bahū.<BR>
51<BR>
Pañcayojanaraṭṭhamhi mahākaddamapallale.<BR>
Chindāpiya tato vāriṃ savantīsu nipātiya<BR>
52<BR>
Khettāni ca pavattesi dhaññarāsiñca saṅgahi.<BR>
Tathā'raññesu ca'ññesu ṭhānesu subahūsu so<BR>
53<BR>
Sabbatthā'raññaṭhānāni vavatthā gāmanāyake<BR>
Gahetvā khettakaraṇe yojetvā raṭṭhavāsino<BR>
54<BR>
Rajje uppajjamānehi porāṇehi karehi so<BR>
Karo'dhiko yathā navakkhettehe'vo'pacīyate<BR>
55<BR>
Tathā kāriya dubbhikkhabhayaṃ taṃ raṭṭhavāsino<BR>
Kadācipi na jānanti, tathā cā'kāsi buddhimā.<BR>
56<BR>
Pattopakārarahitaṃ rajje me yattha katthaci<BR>
Khuddakampaṅgaṇaṭṭhānaṃ ṭhātu mā iti nītimā<BR>
57<BR>
Phalūpagehi nekehi tathā pupphupagehi so<BR>
Latārukkhavisesehi ghanasannicite bahū<BR>
58<BR>
Anekānubhavādhāre 19 nānānuyyānasundare<BR>
Manobhirāme cā'rāme tattha tattha nivesayi.<BR>
-----------<BR>
13. [E.S.] Pāṭalaṃ 14.[E.] Rakkhamānaṃ 15. [S.]Jallīvābaṃ.<BR>
16. [S.] Karaviṭṭhivilantaṃ. 17.[S.] Kalalabhallikaṃ. 18.[E.] Soḷasa.<BR>
19.[A.] Nubhavodāre.<BR>
<BR>
[SL Page 383] [\x 383/]   ( <BR>
59<BR>
Evaṃ samiddhiṃ gāmitaṃ sakīyaṃ<BR>
Khuddampi rajjaṃ nijadhīvisesā<BR>
Aññaṃ mahantampi yathā'tiseti<BR>
Rājā 20 tathā'kāsi vidhānadakkho.<BR>
<BR>
Iti sujanappasadasaṃvegatthāya kate mahāvaṃse<BR>
Sarajjasamiddhikaraṇo nāma chasaṭṭhimo paricchedo.<BR>
---------<BR>
<BR>
Sattasaṭṭhimo paricchedo.<BR>
<BR>
1<BR>
Evaṃ sammā ṭhapetvāna sakarajjamanākulaṃ<BR>
Kattabbamevaṃ 1 cintesi parakkamabhujo tadā:<BR>
2<BR>
"Sunītipaṭipakkhā hi cirassaṃ lokasāsanaṃ<BR>
Nāsayiṃsu yathākāmaṃ pubbabhupā kubuddhino.<BR>
3<BR>
Satthusāsanamuddhammaṃ katvānu'bbana yatī<BR>
Paṭipattiṃ virādhentā vihariṃsu yathāruciṃ.<BR>
4<BR>
Idāni khippaṃ laṅkāyamekacchattaṃ vidhāya'haṃ<BR>
Appeva sāsanaṃ lokamujuṃ katvāna saṇṭhape,"<BR>
5<BR>
Iti cintiya samantamaṇḍalīkānamā'disaṃ<BR>
Sampādetuṃ balañceva yuddhopakaraṇāni ca<BR>
6<BR>
Pubbaṃ malayarājavhamāmantetvāna khattiyo<BR>
Rattakuravake raṭṭhe damiḷāṇīkanāyakaṃ<BR>
7<BR>
Nekayodhasahassāni kavacānā'yudhāni ca<BR>
Tesaṃ sampadayitvāna vasituṃ tattha pesayi.<BR>
8<BR>
Tabbāraṭṭhe ca giribāraṭṭhe ca moravāpiyaṃ<BR>
Mahīpālavharaṭṭhe ca raṭṭhe ca pilaviṭṭhike<BR>
9<BR>
Buddhagāmakaraṭṭhe ca raṭṭhe ambavanavhaye<BR>
Bodhigamavare raṭṭhe raṭṭhe kaṇṭakapeṭake<BR>
10<BR>
Āmantayitvā paccantapālamacce visuṃ visuṃ<BR>
Nekayodhasahassāni duggāni kavavāni ca<BR>
11<BR>
Asitomara - kuntādivividhānā'yudhāni ca<BR>
Sampādayitvā vasituṃ tattha tattheva pesayi<BR>
12<BR>
Tato laṅkāmahālāno sikhānāyakanāmako<BR>
Tathā jayamahālāno seṭṭhināyakasavhayo<BR>
-----------<BR>
20.[E.D.] Rajjaṃ. 1.[E.] Meva.<BR>
<BR>
[SL Page 384] [\x 384/]   ( <BR>
13<BR>
Mahindavho'ti pañcete lambakaṇṇa-kamāgatā<BR>
Tadā moriyaraṭṭhamhi navasanti mahāyasā.<BR>
14<BR>
Tehi yodhasahassāni kārāpiya visuṃ visuṃ<BR>
Kārāpetuṃ niyojesi yuddhopakaraṇampi ca.<BR>
15<BR>
Katvānabbhantare rājā maṇḍalīkepi bārasa<BR>
Ekamekassā'dā vīrasahassāni duve duve.<BR>
---------<BR>
16<BR>
Akāsi caturāsīti sāmante vijitāvino;<BR>
Niyyātesi ca paccekaṃ balaṃ tesaṃ sahassaso.<BR>
17<BR>
Anekāni sahassāni mahākāye mahābale<BR>
Akā muggarike yodhe yuddhopakaraṇāni ca<BR>
18<BR>
Desantaranivasīnaṃ yodhānaṃ keraḷādinaṃ<BR>
Bahūni katahatthānaṃ sahassāni ca kārayi.<BR>
19<BR>
Sahassamekaṃ kāretvā candālokadhanuddhare<BR>
Kovide rattiyuddhamhi vammavammādayo adā.<BR>
20<BR>
Vyādhānekasahassāni kāretvā kammakovide<BR>
Anurūpamadā tesaṃ satti-kāḷambarādikaṃ.<BR>
21<BR>
Nekesaṃ kammakārānamekekaṃ so sahassakaṃ<BR>
Kammaṃ kātuṃ niyojesi tadā rājā sakaṃ sakaṃ.<BR>
22<BR>
Hatthassatharusippesu desabhāsantaresupi<BR>
Naccagītesu kusalā rājakammesu kovidā<BR>
23<BR>
Vaḍḍhantu'ti anekesaṃ kulīnānaṃ tadā vibhu<BR>
Puttabhātukanattāro posāpesi samandire.<BR>
24<BR>
Chūrikaggāha-kappūravaḍḍhakā khuddasevakā<BR>
Tathā sīhaḷagandhabbā santikāvacarāpi ca<BR>
25<BR>
Iccevamādinaṃ vaggabhedānaṃ so visuṃ visuṃ<BR>
Anekāni sahassāni rājāgāreva posayī.<BR>
26<BR>
Yuvānamāyudhaṃ datvā kañcukīkappakādinaṃ<BR>
Sevituṃ anujānāsi jeṭṭhabhute sake sake.<BR>
---------<BR>
27<BR>
Janehi pitubhupālabhaṇḍāgārādhikārihi<BR>
Dhanappamāṇaṃ viññāya "dhanene'ttāvatā mayā<BR>
28<BR>
Kātuṃ na sakkā laṃkāyamekacchatta"ntī nicchiya<BR>
Apīḷayitvā janatamevaṃ so sañcini dhanaṃ.<BR>
<BR>
<BR>
[SL Page 385] [\x 385/]   ( <BR>
29<BR>
Atthaṃ balañca paccekaṃ dvidha katvā mahīpati<BR>
Amaccesu ṭhapāpesi mūlabhutesu dvīsupi.<BR>
30<BR>
Sabbaṃ vijitaraṭṭhampi vibhajitvā samaṃ tathā<BR>
 hapesi gaṇakāmaccadvaye rājā kamāgate.<BR>
31<BR>
Samuddatīraraṭṭhamhā raṭṭhamhā ratanākarā<BR>
Mahāmalayadesamhā raṭṭhā taditarāpi ca<BR>
32<BR>
Visuṃ katvāna so sabbaṃ sāraṭṭhānaṃ mahīpati<BR>
Antaraṅgadhuraṃ nāma katvā'maccamhi ṭhāpayi.<BR>
33<BR>
Pesayitvāna nāvāhi ratanāni bahūni so<BR>
Vohāraṃ kārayitvāna vaḍḍhesi dhanasañcayaṃ.<BR>
34<BR>
Ubhesu mūlāmaccesu yuddhopakaraṇāni ca<BR>
Anekāni sahassāni kārāpesi balāni ca.<BR>
35<BR>
Antaraṅgadhure ceva vijitānaṃ dhuradvaye<BR>
Amaccantitaye'kāsi subahūni balāni so.<BR>
36<BR>
Bhaṭānaṃ sūrabhāvatthaṃ kāretvā visikhāraṇaṃ<BR>
Visuṃ sūratare katvā akā sakkāramuttamaṃ.<BR>
37<BR>
Yujjhituṃ na samatthe tu vissajjesi dayāparo<BR>
Kasikammādikaṃ katvā sukhaṃ jīvantu te iti.<BR>
38<BR>
Itthaṃ vidhiññū kavacāyudhāni<BR>
Balāni sūrāni ca sādhayitvā<BR>
Apīḷayitvā janataṃ sukhena<BR>
Akāsi nānādhanasañcayañca.<BR>
<BR>
Iti sujanappasādasaṃvegatthāya kate mahāvaṃse<BR>
Baladhanasaṃgaho nāma sattasaṭṭhimo paricchedo.<BR>
---------<BR>
<BR>
Aṭṭhasaṭṭhimo paricchedo.<BR>
<BR>
1<BR>
Tato so mahatiṃ senaṃ dhanadhaññādisampadaṃ<BR>
Passitvānattano sabbaṃ yuddhopakaraṇampi ca<BR>
2<BR>
" hapetvā sīhaḷaṃ dīpaṃ jambudīpampi gaṇhituṃ<BR>
No dukkara"nti cintetvā rajjaṃ sādhetumārahi.<BR>
3<BR>
Nekapabbataduggattā caṇḍasattabhayena ca<BR>
Dukkhāvagāhiye 1 aññanarasañcāravajjite<BR>
-----------<BR>
1.[E.]Dukkhāvaho hi yo. <BR>
<BR>
[SL Page 386] [\x 386/]   ( <BR>
4<BR>
Ekapadikamaggena gantabbe'tibhayaṅkare<BR>
Manussabhakkhakumbhalagambhīrajalasaṅkaṭe<BR>
5<BR>
Mahāmalayadesamhi yaṭṭhikaṇḍakadumbare<BR>
Gajabāhunarindassa rakkhadaṇḍādhināyakaṃ<BR>
6<BR>
Pakkosayitvā sāmena katvā saṅgahamuttamaṃ<BR>
Gahetvā malayaṃ desaṃ dātave taṃ niyojayi.<BR>
---------<BR>
7<BR>
Pavattiṃ taṃ suṇitvāna tadā tandesavāsino<BR>
Āgate daṇḍanāthe 2 taṃ māressāmāti mantayuṃ.<BR>
8<BR>
Sutvā taṃ daṇḍanāthopi sīghamāgamma yujjhiya<BR>
Verino te palāpetvā gaṇhi dumbararaṭṭhakaṃ.<BR>
9<BR>
Tato so yaṭṭhikaṇḍamhi pavattetvā raṇaṃ tahiṃ<BR>
Sāmantassa siraṃ gaṇhi palāpetvāna verino.<BR>
10<BR>
Tālakkhettakagāmamhi katvā varadvayaṃ raṇaṃ<BR>
Nāgapabbatagāme ca tathā yuddhadvayaṃ kari.<BR>
11<BR>
Suvaṇṇadoṇināme ca gāme rāmucchuvallike*<BR>
Demaṭṭhapādatthaliyaṃ katvāne'kekamāhavaṃ<BR>
12<BR>
Nihacca verino sabbe taṃtaṃṭhānanivāsino<BR>
Yaṭṭhikaṇḍakanāmañca raṭṭhaṃ gaṇhi mahābalo.<BR>
13<BR>
 hapetvā saha senāya kaṇiṭṭhaṃ bhātaraṃ tahiṃ<BR>
Kattabbaṃ so vicāretumagamā rājasantikaṃ<BR>
14<BR>
Tadā tamhā tu pamukhā bhaṭā nikkhamma verihi<BR>
Yujjhitvāna'ggahuṃ raṭṭhaṃ nīlagallakasaññitaṃ.<BR>
15<BR>
Daṇḍanātho punāgamma ṭhāne ca sayakhettake<BR>
Rattambadumanāme 3 ca tatheva dhanuvillike<BR>
16<BR>
Ekamekaṃ raṇaṃ katvā mārayitvā ca verino<BR>
Nīlagallakaraṭṭhaṃ taṃ gahitaṃ sutthiraṃ kari.<BR>
17<BR>
Tato so balavantena otturāmallakena ca.<BR>
Dhanumaṇḍalanāthena katvā vāradvayaṃ raṇaṃ<BR>
18<BR>
Nisseṇikkhettakaṃ raṭṭhaṃ gahevo vītakaṇṭakaṃ<BR>
Karitvā savasaṃ nesi matturāmallakādayo.<BR>
-----------<BR>
2.[E.] Āgataṃ daṇḍitāthaṃ. 3.[E.] Rattabhedumanāme * rambukvèlla.<BR>
<BR>
[SL Page 387] [\x 387/]   ( <BR>
19<BR>
Āmantetvā tadā rājā rakkhadaṇḍādhināyakaṃ<BR>
Kesadhātupadaṃ datvā sampattiṃ mahatimpi ca<BR>
20<BR>
Gahetuṃ pesayī rājaraṭṭhaṃ 4 majjhimavaggakaṃ. 5<BR>
Gantvā nīlagiriṃ so'pi sannayahitvā balaṃ tato<BR>
21<BR>
Vāpivāṭakanāmamhi 6 padeseva mahābalo<BR>
Tathā majjhimavaggamhi yujjhitvāna 7 jayaṃ labhi.<BR>
22<BR>
Pavattiṃ taṃ suṇitvāna gajabāhunarādhipo<BR>
Pesesi mahatiṃ senaṃ yujjhanatthāya tena so.<BR>
23<BR>
Kesadhātu viditvā taṃ sayoggabalavāhano<BR>
Bhinditvā verisenaṃ taṃ gaṇhi majjhimavaggakaṃ.<BR>
---------<BR>
24<BR>
Lokajitvāṇanāmo va rakkhalaṅkādhināyako<BR>
Sannayhitvāna senaṅgaṃ ganvā te sīhavikkamā<BR>
25<BR>
Hukittilaṅkānāthena yujjhitvā taṃ nighātiya<BR>
Rerupallikanāmañca raṭṭhaṃ'kaṃsu sahatthagaṃ.<BR>
26<BR>
Rājā kosakavaggamhi samantamallanāmakaṃ<BR>
Sāmena savasaṃ nevo 8 datvāna mahatiṃ siriṃ<BR>
27<BR>
Yuddhopakaraṇaṃ ceva senañca mahatiṃ tadā<BR>
Pahiṇitvā niyojesi gahetuṃ kosavaggakaṃ.<BR>
28<BR>
Samaṇamallakanāmo ca otturāmallakādayo<BR>
Yujjhantā 9 parasenāya nāsayiṃsu raṇe bahū.<BR>
29<BR>
Sīsacchinnakabodhivhe ṭhāne katvā mahāraṇaṃ<BR>
Kosavaggakaraṭṭhaṃ taṃ ādiyiṃsu mahābalā.<BR>
---------<BR>
30<BR>
Evaṃ malayadesantaṃ tananivāsīhi sākulaṃ<BR>
Katvā nirākulaṃ suṭṭhu nivasanto sake pure<BR>
31<BR>
Uyyānajalakīḷāhi naccagītādikehi ca<BR>
Dināni vītināmento rājadhammānuvattako<BR>
32<BR>
Paṭirājanisedhatthaṃ vāyāmatthaṃ mahīpati<BR>
Corānañca nisedhatthaṃ migavaṃ yāti so tadā<BR>
33<BR>
Athekadivasaṃ rājā saddhimaggamahesiyā<BR>
Gacchanto migavatthāya sahāmaccaparijjano<BR>
-----------<BR>
4. [E.] Rājā raṭṭhaṃ. 5.[S.] Majjhimavaggikaṃ. 6.[D.] Vārivāṭaka.<BR>
7. [E.] Yujjhitvā so. 8.[E.S.]Katvā. 9.[E.S.] Yujjhitvā.<BR>
<BR>
[SL Page 388] [\x 388/]   ( <BR>
34<BR>
Paviṭṭhamigasaṅketamekaṃ disvā mahāvanaṃ<BR>
Mahesiṃ ekamantamhi nisīdāpiya so vibhu<BR>
35<BR>
Sattihatthakaluddehi vākarāhi 10 ca taṃ vanaṃ<BR>
Sabbaṃ parikkhipāpetvā ghosāpesi tahiṃ tahiṃ 36<BR>
Tatthekagokaṇṇamigo hatthipotappamaṇako<BR>
Sutvā taṃ bheravaṃ ghosaṃ niggamma vanagumbato<BR>
37<BR>
Itocito vilokento dhāvanto bhayatajjito<BR>
Patanto giriduggamhā laṅghanto girikandaraṃ 11<BR>
38<BR>
Bhīndanto tarusākhāyo kaḍḍhanto jālavalliyo<BR>
Cuṇṇento vanagumbe ca phālento jālamoḍḍitaṃ<BR>
39<BR>
Tasento ca palāpento jane sammukhasammukhe<BR>
Mahesīhimukhaṃ dhāvi samīrajavavegavā<BR>
40<BR>
Disvā tamabhidhāvantaṃ palāyiṃsu bhayadditā<BR>
Mahesiñca mahīpālaṃ hitvā sabbe disodisaṃ.<BR>
41<BR>
Āgataṃ so migaṃ bhīmaṃ rājā bhīmaparakkamo<BR>
Dhāvitvā purato tassa khipitvā hani sattiyā.<BR>
42<BR>
Tena laddhappahārena hantumāvajjite sire<BR>
Litva siṅgayugalaṃ rañño pādantike pati.<BR>
43<BR>
Laddhā pahāraṃ karuṇaṃ 12 migassa ravato ravaṃ<BR>
Suṇitvāna nivattītvā samāgantvā tato tato<BR>
44<BR>
Amaccā ceva luddā 13 ca kañcukīkappakādayo<BR>
Dusvā siṅgayugaṃ sīhavikkamaṃ bhupatimpi ca<BR>
45<BR>
Sañjātasambhamā hutvā tuṭṭhahaṭṭha visesato<BR>
Vanaṃ taṃ thutighosena ekakolāhalaṃ karuṃ.<BR>
46<BR>
Vikkamātisayaṃ rañño mahābhāgattanampi ca<BR>
Sūrattaṃ vīrabhāvañca vaṇṇetvā bahuso tadā.<BR>
47<BR>
Te siṅgayugamādāya rājānaṃ parivāriya<BR>
Gantvāna nagaraṃ devanagaraṃ viya sajjitaṃ<BR>
48<BR>
Mahāmacce nivedetvā pavattiṃ vimhayāvahaṃ<BR>
Taṃ siṅgayugalaṃ tesaṃ sabbesaṃ sampadassayuṃ.<BR>
-----------<BR>
10.[S.D.] Vākarehi 11.[E.] Girikandarāṃ 12.[A.]Laddhāpahārakaraṇā.<BR>
13.[A.] Luddhā.<BR>
<BR>
[SL Page 389] [\x 389/]   ( <BR>
49<BR>
Tamabbhutaṃ suṇitvāna mahāmaccā samāgatā<BR>
Accheraṃ paṭivedesuṃ evaṃ vimhitamānasā:<BR>
50<BR>
"Aho mahanubhāvo'yaṃ jāto ve jambudīpake<BR>
Rājā nissaṃsayeneva cakkavattī bhavissati,"<BR>
51<BR>
Iccevamādinā dhīraṃ duratikkantavikkamaṃ<BR>
Vacasā thutiyuttena saṃvaṇṇetvavā punappunaṃ<BR>
52<BR>
Tato siṅgayuge tamhi akkharāni likhāpiya,<BR>
Bhaṇḍagāre pavesesuṃ tadajjāpi pavattati.<BR>
---------<BR>
53<BR>
Tadā desantarā rājakumāre pāpadiṭṭhino<BR>
Gajabāhumahīpalo āṇāpiya sakaṇṭakaṃ<BR>
54<BR>
Rājaraṭṭhamakāsītī suṇitvāna narissaro<BR>
"Madise buddhipuññiddhi - vikkamātisaye sati<BR>
55<BR>
Evaṃ nāma akāsī"ti suṭṭhu nibbinnamānaso<BR>
Gahetuṃ rājaraṭṭhampi yojayī daṇḍanāyake.<BR>
56<BR>
Yuddhopayogīkoṭillasattyuddhaṇṇavādikaṃ 14<BR>
Sammā vilokayitvāna kappetvā ca subuddhito 15<BR>
57<BR>
Desakālānurūpena saṅgāmavidhikovido<BR>
Yuddhopāyaṃ likhitvāna sāmantānaṃ padāpiya<BR>
58<BR>
"Rekhāmattampi laṅghetvā imamhā upadesato<BR>
Kiñci kammaṃ karemā'ti mā takkethā"ti yejayī.<BR>
59<BR>
Sabbe te sirasā rañño vacanaṃ sampaṭicchiya<BR>
Sampahāraṃ pavattetumārahiṃsu mahābalā.<BR>
60<BR>
Gajabāhunarindassa ahū sampannavahano<BR>
Saṅgāmakovido kombo 16 chattagāhakanāyako;<BR>
61<BR>
Mallavāḷānagāmamhi 17 duggaṃ katvāna sutthiraṃ<BR>
Arīnampaṭisedhatthaṃ viharī tattha so ciraṃ.<BR>
62<BR>
Vālikākhettaduggamhi ṭhito malayarāyaro<BR>
Yujjhitvā taṃ palāpesi duggaṃ gaṇhi ca tassa taṃ.<BR>
63<BR>
Tato nikkhamma so vīro mahābalapurakkhato<BR>
Muttākaraṃ taṃ gantvāna nāvāhi jalapiṭṭhiyā<BR>
-----------<BR>
14.[A.] Kocallasattha-. 15.[A.] Sukhudhito. 16.[A.] Kembā.<BR>
17.[D.] Mallapalāna - <BR>
[SL Page 390] [\x 390/]   ( <BR>
64<BR>
Tatraṭṭha - daṇḍanāthena jalamajjhamhi vattayī<BR>
Raṇammahantaṃ balavā; balaṃ bhijjittha sattuno.<BR>
65<BR>
Dutiyampi raṇaṃ tattha vattetvā daruṇaṃ tadā<BR>
Anekāni sahassāni pesesi yamasantikaṃ<BR>
66<BR>
Nambavhayakesadhātunāyakādibalāni 18 ca<BR>
Mālavalliyanāmamhi paccāmitte vināsayuṃ.<BR>
67<BR>
Nīlagallakanāmo ca sāmanto moravāpiyaṃ<BR>
Kaṭiyāgāmamāgamma 19 bahū māresi verino.<BR>
--------68<BR>
Ahū gajabhujasseva kāḷavāpimhi gamake<BR>
Gokaṇṇanagaragiridaṇḍanathoti vissuto<BR>
69<BR>
Sūrodāraguṇepeto sayoggabalavahano<BR>
Sampahārakkhamo mantī pakkhapātī sasāmino.<BR>
70<BR>
Parakkamanarindassa rakkhadīvānanayako 20<BR>
Goṇagāmukaṭhanamhi tamparājesi yujjhiya<BR>
71<BR>
Patto khedamparājitvā gokaṇṇasacivo puna<BR>
Gantvāna senaṃ sannayha pilaviṭṭhikaduggake<BR>
72<BR>
Tathā sallakanamamhi 21 duggepi taṭavāpike<BR>
Jambukole va vajiravāpiyaṃ nandivāpiyaṃ<BR>
73<BR>
Pallikāvāpināme va tathā kalalabhallike<BR>
Sabbatthāvajayampatto katvā paccekamāhavaṃ.<BR>
74<BR>
Mayhaṃ pattajayā sena purā raññāpi yujjhiya<BR>
Dviguṇā'dāni jātāpi sā parakkamabāhuno<BR>
75<BR>
Dvittīhi rajjasīmāyaṃ sāmantehi visuṃ visuṃ<BR>
Yujjhitvā'vajayampattā, naṭṭhā ca balanāyakā,<BR>
76<BR>
Idāni kātuṃ saṅgāmaṃ na sakkotīti cintiya<BR>
Pavattiṃ sakalaṃ vatvā pesesi gajabāhuno.<BR>
77<BR>
Taṃ suṇitvāna so sabbaṃ gajajabāhumahīpati<BR>
Sammantayanto'maccehi idaṃ vacanamabravī:<BR>
78<BR>
"No suṇimha ito pubbe amhākantu parājayaṃ;<BR>
Idāna'vajayaṃ pattā mahatī jāni no ahū.<BR>
-----------<BR>
18.[E.] Sambavhaya- 19.[E.] Mupāgamma. 20.[A.]Sāmako. [D.] Rakkhadīpā<BR>
Nanāyako. 21.[E.] Kasāllakanāmamhi.<BR>
<BR>
[SL Page 391] [\x 391/]   ( <BR>
79<BR>
Amaccesu madīyesu mahābalaparakkamo<BR>
Asakiṃ so pi yujjhitvā parājayamupāgami.<BR>
80<BR>
Punāpi tassa hānī ve, no siyā mama sobhanaṃ,"<BR>
Iti mantiya'maccehi dhanāni ca bahūni so<BR>
81<BR>
Balāna'ṇīkanāthe ca vividhānā'yudhāni ca<BR>
Sajjetvā' bhejjasannāhe 22 pahiṇī tassa santikaṃ.<BR>
82<BR>
Raññā pesitasenañca pubbasenañca attano<BR>
Raṭṭhavāsikasenañca sannayha sahasā tadā<BR>
83<BR>
Māyāgehādhinathena gantvā nīlagaḷaṃ puna<BR>
Mahāyuddhaṃ pavattesi gekaṇṇasacivo tadā.<BR>
84<BR>
Sampahāre tahiṃ tassa nipatiṃsu narā bahū;<BR>
Āyudhāni ca chaḍḍesuṃ pavisiṃsu ca kānanaṃ.<BR>
85<BR>
Muccitvāna gatā natthi iti vattabbataṃ gatā.<BR>
Yānacchattāni chaḍeḍatvā sayampi pāvisī vanaṃ.<BR>
86<BR>
Tato paṭṭhāya yuddhesu jahitvāna manaṃ tahiṃ<BR>
Duggaṃ thiraṃ karitvāna nivasī kāḷavāpiyaṃ.<BR>
87 Sūraambavane raṭṭhe ṭhapitā sacivā tato<BR>
Gantvā janapadaṃ nāma sattusenamamārayuṃ.<BR>
---------<BR>
88<BR>
Bodhigāmavare raṭṭhe yojitā balanāyakā<BR>
Gantvā laṅkāgiriṃ nāma vināsesuṃ ripū tahiṃ<BR>
89<BR>
Mahindanagaragirippamukhe'ṇikanāyake<BR>
Mallavāḷānaraṭṭhaṃva puna pesesi yajjhituṃ.<BR>
90<BR>
Gantvāna balino tattha verino paṭibāhiya<BR>
Pavisitvāna naraṭṭhaṃ taṃ gahetvā sutthiraṃ karuṃ.<BR>
91<BR>
Tato nikkhamma te sabbe gantvāna jalapiṭṭhiyā<BR>
Nāvāsatehi kenehi sampahāraṃ pavattiya<BR>
92<BR>
Tatraṭṭhaṃ daṇḍanāthaṃ va raṭṭhaṃ taṃ uttarampi 23 va<BR>
Ādiyitvāna pesesuṃ muttāyo sakasāmino.<BR>
---------<BR>
93<BR>
Tato so dharaṇīpālo duggaṃ pilavasūvhaye<BR>
Kāretvā te vasāpesi tattha yodhadhināyake.<BR>
-----------<BR>
22.[A.-]Santāhe 23.[A.-] Nāthaṃ taṃ muttaraṭṭhaṃ balampi <BR>
[SL Page 392] [\x 392/]   ( <BR>
<BR>
94<BR>
Taṃ pavattiṃ suṇitvāna gajabāhu narādhipo<BR>
Sammantayitvāmaccehi balaṃ pesetumārabhi.<BR>
95<BR>
Taṃ ñatvāna vidhānaññu parakkamabhujo tadā<BR>
Pesesi laṅkānāthavhaṃ raṭṭhaṃ janapadavhayaṃ.<BR>
96<BR>
Pavattiṃ taṃ suṇitvāna gajabāhunarissaro<BR>
Saṅkaḍḍhitvāna senaṅgaṃ vibhajitvā dvidhā balaṃ<BR>
97<BR>
Ubhato pāhiṇi senaṃ sannaddhakavacāyudhaṃ<BR>
 hānaṃ janapadaṃ ceva duggaṃ pilavasu'vhayaṃ<BR>
98<BR>
Rakkhalaṅkādhinātho'pi purakkhatvā mahābalaṃ<BR>
Parasenāvināsāya gantvā ambavanaṃ tato<BR>
99<BR>
Yujjhitvā sattusenāya gāme bubbulanāmake<BR>
Vicuṇṇetvā bahū verī verisenaṃ palāpayī.<BR>
---------<BR>
100<BR>
Raṭṭhavāsijanā magge duggame akaruṃ tadā<BR>
Chinnapātitarukkhehi sakaṇṭakalatāhi ca<BR>
101<BR>
Maggamhi guḷharūpena ṭhatvā yuddhaṃ pavattayuṃ.<BR>
Tadā laṅkavhayo sattunāsano kataticchayo<BR>
102<BR>
Disāsu te'nubandhanto chindantā'varaṇampi 24 ca<BR>
 hāne ṭhāne mahāyuddhaṃ karaṃ janapadaṃ gato.<BR>
103<BR>
Gahetvā taṃ janapadaṃ so parakkamabāhuno<BR>
Upadesānusārena duggaṃ katvā tahiṃ vasī.<BR>
104<BR>
Tadā gajabhujo rājā devalaṅkādhināyakaṃ<BR>
Dāṭhābhāravhayañcāpi tannisedhāya pesayi.<BR>
---------<BR>
105<BR>
Tato laṅkādhinātho ca tehi saddhiṃ mahāhavaṃ<BR>
Vattetvā te palāpetvā yagāllaṃ 25 nāma gaṇhi so.<BR>
106<BR>
Gajabāhunarindo'pi āḷisārakaraṭṭhake<BR>
Catasso parisā nāma pāhiṇī yujjhituṃ puna.<BR>
107<BR>
Nikkhamma laṃkānātho'pi saddhiṃ tehi pi yujjhiya<BR>
Gaṇhitvā jīvagāhaṃ so keci gaṇhi tulātthalaṃ. 26<BR>
108<BR>
Tadā gajabhujo rājā sāmadānehi taṃ vasaṃ<BR>
Kattukāmo mahagghāni ratanābharaṇāni ca<BR>
-----------<BR>
24.[E.] Chindanto vāraṇampi ca. 25.[S.] Gālalaṃ 26.[A.E.D.] Taḷatthalaṃ.<BR>
<BR>
[SL Page 393] [\x 393/]   ( <BR>
<BR>
109<BR>
Khomakoseyyakādīni vatthāni vividhāni ca<BR>
Paṇṇākāre bahu datvā pāhiṇī tassa santikaṃ.<BR>
110<BR>
Gahetvā pāhataṃ dūte vikāraṃ nīya nāyako<BR>
Pābhataṃ tañca dūte ca pesesi sakasāmino.<BR>
111<BR>
Rājā ca disvā santuṭṭho sakalaṃ taṃ dhanampi ca<BR>
Paṇṇākāre mahagghe ca puna tasseva pesayī.<BR>
112<BR>
Tulātthaliyaduggamhā nikkhamitvāna nāyako<BR>
Āḷigāmikaduggamhi gaṅgāpasse vasī tadā<BR>
---------<BR>
113<BR>
Tato gajabhujo sīkādaṇḍanāthādayo puna<BR>
Pesesi yujjhituṃ tena yodhabhute mahābale.<BR>
114<BR>
Sabbe te nikkhamitvāna sampannabalavāhanā<BR>
Nirundhitvāna taṃ duggaṃ vassesuṃ saravassakaṃ.<BR>
115<BR>
Rakkhalaṃkādhināthassa keci sannaddhaāyudhā<BR>
Dvāre ṭhatvāna akaruṃ raṇaṃ yodhā bhayaṅkaraṃ. 116<BR>
Dhanuggahādayo yodhā dvāraṭṭālakanissitā<BR>
Usutomarasattīhi vināsesuṃ ripū bahū.<BR>
117<BR>
Evamevaṃ pavattesuṃ mahāyuddhaṃ nirantaraṃ<BR>
Dināni tīṇi sabbe te mahussāhā mahābalā.<BR>
118<BR>
Gajabāhurājino yodhā sattughātanatapparā<BR>
Ārabhiṃsu ca duggassa mahādvārāni bhindituṃ.<BR>
119<BR>
Tadā laṅkādhinātho ca tassa yodhā ca niggatā<BR>
Yujjhantā ripavo yāva gaṅgāpāramamārayuṃ.<BR>
120<BR>
Tato gaṅgājalaṃ katvā ripūnaṃ lohitāvilaṃ<BR>
Bahū ca balapāmokkhe jīvagāhamagaṇhisuṃ.<BR>
121<BR>
Saṅgāme laddhavijayo rakkhalaṅkādhināyako<BR>
Anubhonto sake dugge mahantaṃ vijayussavavaṃ<BR>
122<BR>
Sattusāmantasīsāni chattayānāyudhāni 27 ca<BR>
Jīvagāhaṃ gahīte ca pesesi nijasāmino.<BR>
---------<BR>
123<BR>
Devasenāpatiṃ nāma āmantetvā tato vibhu<BR>
Rakkhalaṅkādhināthena sabbaṃ katamudīriya<BR>
-----------<BR>
27. [S.] Cattayānāyudhāni.<BR>
<BR>
[SL Page 394] [\x 394/]   ( <BR>
124<BR>
"Balassa hāniṃ sutvāna gajabāhu mahābalaṃ<BR>
Gaṇhituṃ daṇḍanāthaṃ taṃ peseyya niyataṃ" iti<BR>
125<BR>
Pesesi giribāraṭṭhaṃ senānāthaṃ mahāyasaṃ<BR>
Gajabāhunarindassa dvidhā kātuṃ mahābalaṃ.<BR>
126<BR>
Gantvā so sakalaṃ senaṃ sajjayitvā mahamati<BR>
Kāḷavāpinadītīre duggaṃ katvā vasaṃ tahiṃ<BR>
127<BR>
Rañño niyogā kāresi nadiyā kāḷavāpiyā<BR>
Hatthassarathapattīhi gantabbaṃ sumanoharaṃ<BR>
128<BR>
Ayopattābhisambaddhaṃ 28 setuṃ dārūhi āyataṃ.<BR>
Dvisatavīsatīhatthavitthataṃ sutthiraṃ tadā.<BR>
129<BR>
 hapetvā keci sāmante tahiṃ se dhajinīpati<BR>
Nikkhamitvāna vattento tattha tattha mahāraṇaṃ<BR>
130<BR>
Sampattavijayo gantvā ṭhāne aṅgamunāmake<BR>
Yujjhituṃ verisenāya duggaṃ katvā tahiṃ vasī.<BR>
---------<BR>
131<BR>
Taṃ sutvā parasenāpi katvā duggamabhejjakaṃ<BR>
Senānāthaṃ nivāretuṃ senāgāme vasī tadā.<BR>
132<BR>
Senānātho tadā gantvā sattusenāya yujjhiya<BR>
Senāgamamhi taṃ duggamaggahesi mahāyaso.<BR>
133<BR>
Dvikkhattuṃ puna yujjhitvā pāpuṇitvā parājayaṃ<BR>
Vasiṃsu manyāgāmamhi duggaṃ katvāna cerino.<BR>
134<BR>
Senānātho tato gantvā manyāduggamagaṇhi so;<BR>
Tathā mitepiduggañca 29 duggaṃ sūkaragāmakaṃ.<BR>
135<BR>
Tesu sabbesu duggesu navakammāni kāriya<BR>
Asuññaṃ sabbaduggesu katvā'macce ṭhapāpayi. 30<BR>
136<BR>
Terigāme ca duggaṃ so kāretvavāna camūpati<BR>
Sāmante tattha vāsesisabale yodhasammate.<BR>
137<BR>
Gajabāhu sasāmantaṃ rāmanīlagiriṃ tadā<BR>
Bahū ca balapāmokkhe tannighātāya 31 pepayī.<BR>
138<BR>
Tepi sabbe susannaddhā gantvā sabalavāhanā<BR>
Bandhāvāraṃ nivesesuṃ terigāmassa santike,<BR>
-----------<BR>
28.[E.] Ayopattāṇisambandhaṃ. 29.[E.] Mītepi duggaṃ ca 30.[A.]  hapāpiya.<BR>
31. [A.] Tanti ghātāya.<BR>
<BR>
[SL Page 395] [\x 395/]   ( <BR>
139<BR>
Ārahitvā ubho senā pāto paṭṭhāya vegasā<BR>
Yāva sāyaṇhasamayā saṅgāmaṃ sampavattayuṃ.<BR>
140<BR>
Tato nīlagirivho ca taṃyodhā sūrasammatā<BR>
Osakkamānaṃ sabalaṃ disvā sannaddhaāyudhā<BR>
141<BR>
Pātayantā mahāyodhe janentā verinaṃ bhayaṃ<BR>
Hatthiyutmhi sīhā'va senāmajjhamhi pāvisuṃ.<BR>
142<BR>
Senānāthassa yodhā'pi saṅgāmādanivattino<BR>
Samantato'vattharantā rāmanīlagirivhayaṃ<BR>
143<BR>
Bahavo balanāthe ca māretvā raṇabhumiyaṃ<BR>
Kaḍakkuḍamahāyodhamaññe yodhe ca aggahuṃ.<BR>
144<BR>
Sampattavijayo senānātho tasmiṃ raṇe tadā<BR>
Jīvagāhaṃ gahīte te pesesi sakasāmino.<BR>
---------<BR>
145<BR>
Nivasanto 32 parakkammanikaṭamhi 33 tahiṃ sukhaṃ <BR>
Tadā parakkamabhujo attano santike ṭhitaṃ<BR>
146<BR>
Mahindanagaragirimāmantetvā vicakkhaṇo<BR>
Vikkamātisayaṃ tesamamaccānaṃ kathesi taṃ.<BR>
147<BR>
Sutvā jātābhimāno so "gantvānā'hampi gaṇhiya 34<BR>
Anurādhapuraṃ khippaṃ demīti 35 pāṭijāniya<BR>
148<BR>
Mahantaṃ balamādāya gantvā sattuvimaddano<BR>
Badarībhātikamāṇavhaṭhāne kari mahāraṇaṃ.<BR>
149<BR>
Siyamahantakuddālanāmagāme 36 mahāyaso<BR>
Tissavāpisamīpe ca anurādhapurantike<BR>
150<BR>
Pavattento mahāyuddhaṃ parājetvā ca verino<BR>
Anurādhapuraṃ gaṇhi baloghaparivārito<BR>
---------<BR>
151<BR>
Gajabāhunarindo'tha pavattiṃ taṃ suṇitva so<BR>
Mūlāmaccayute neke pesesi balanāyake.<BR>
152<BR>
Sabbe te yuddhasannaddhā nagarassa samantato<BR>
Katvānāvaraṇaṃ magge sañcāraṃ paṭisedhayuṃ.<BR>
153<BR>
Taṃ pavattiṃ suṇitvāna devasenāpatī tadā<BR>
Puroparuddhaṃ mocetuṃ daṇḍanāthaṃ lahuṃ vajaṃ<BR>
-----------<BR>
32. [A.] Nivāsatthaṃ 33. [D.] Parakkammakaṇṭakamhi. 34. [E.] Gaṇhisaṃ<BR>
35. [E.D.] Sādhetuṃ 36.[A.] Siyāma bhantu-<BR>
<BR>
[SL Page 396] [\x 396/]   ( <BR>
154<BR>
Siyāmahantakuddālagāme katvā raṇampuna<BR>
Yuddhānamantarāmagge tayaṃ kāresi bhiṃsanaṃ.<BR>
155<BR>
Nikkhamitva saduggamhā sutvā taṃ malayarāyaro<BR>
Dvikkhantumantarāmagge yuddhaṃ katvāna āgato<BR>
156<BR>
Senāpatiniyogena gantvā ekamukhena so<BR>
Sattusenāya yujjhittha anurādhapurantike.<BR>
157<BR>
Senāpatipi katvāna tattha tattha mahāraṇaṃ<BR>
Anurādhapurāsanne gantvā saṅgāmamārabhī.<BR>
158<BR>
Daṇḍanātho suṇitvā taṃ 37 mahindo so mahābalo<BR>
Sahasā nikkhamitvāna anurādhapurā varā<BR>
159<BR>
Paccatthike vanāsento magge āvaraṇe bahū<BR>
Chedāpento ca sahasā senānāthaṃ saṃ 38 pāpuṇi.<BR>
160<BR>
Hutvā senindasenā ca tassa senā ca ekato<BR>
Parasenāya yujjhitvā palāpesuṃ ripū puna.<BR>
161<BR>
Punāgantvāna kāretvā bandhāvāraṃ tahiṃ thīraṃ<BR>
Siyāmahantakuddāle navasī se camūpati.<BR>
162<BR>
Tadā parakkamabhujo māyāgehādhināyakaṃ<BR>
Āmantetvā niyojesi yujjhituṃ āḷisārake.<BR>
163<BR>
Sasantoso 39 samatthehi vīrehi sahito tato<BR>
Gantvā duggaṃ nivesetvā vasaṃ kalalahallike<BR>
164<BR>
Nandāmūlakagāmamhi dugge katvā raṇattayaṃ<BR>
Duggaṃ taṃ hatthagaṃ'kāsi gacchanto āḷisārakaṃ.<BR>
165<BR>
Tato kadaduragāmamhi duggaṃ gaṇahiya so puna<BR>
Kirāṭinake duggaṃ yuddhaṃ katvāna aggahi. <BR>
166<BR>
Gajabāhunarindassa senā vā'gamma yujjhituṃ<BR>
Vilānavhayaṭhānamhi duggaṃ katvā tahiṃ vasi.<BR>
167<BR>
Tadā parikkamabhujo duratikkantavikkamo<BR>
Nālandāyaṃ nivesetvā khandhāvāraṃ tahiṃ vasaṃ<BR>
168<BR>
Sutvā taṃ sandhibhedassa kusalānaṃ satāni so<BR>
Corānaṃ dvattimattāni pesayitvā raho tadā<BR>
169<BR>
Tikkhaggamigasiṅgāni gahetvā majjharattiyaṃ<BR>
Gantvā duggaṃ khaṇitvāna gaṇhituṃ taṃ niyejayī.<BR>
-----------<BR>
37.[E.] Suṇitvāna 38.[A.] Ca. 39.[A.]Sasantosā<BR>
<BR>
[SL Page 397] [\x 397/]   ( <BR>
170<BR>
Māyāgehādhinātho ca upadesānusārato<BR>
Bhindāpetvāna taṃ duggaṃ gaṇhāpesi tahiṃ ripuṃ.<BR>
171<BR>
Mattikāvāpināme ca duggaṃ gaṇhiya so puna<BR>
Uddhādhokuragāmesu duve duggāni aggahi.<BR>
172<BR>
Nāsinnavhayagāmamhi duggaṃ hetvāna gaṇhiya<BR>
Āḷisārakaraṭṭhaṃ so evaṃ kari sahatthagaṃ.<BR>
173<BR>
Tasmiṃ hi samaye rājā puḷatthinagaraṃ lahuṃ<BR>
Gahetuṃ te niyojesi sāmante vidhikovide.<BR>
174<BR>
Rakkhalaṅkādhinātho ca sukhajīvitasutthikī 40<BR>
Taḷākatthaliduggamhā nikkhamitvāna vegasā<BR>
175<BR>
Sattusenāya vattentā raṇaṃ magge tahiṃ tahiṃ<BR>
Rajakamatasambadhaṭṭhāne yuddhaṃ pavattiya<BR>
176<BR>
Miḷānakkhettapassamhi yujjhitvāna tato gatā<BR>
Khettamajjhepi yujjhitvā māretvā verino bahū.<BR>
177<BR>
Tato sattunubandhanto patvā daraagavhayaṃ 41<BR>
Tatthāpi yuddhaṃ katvāna tahiṃ laddhajayā tato<BR>
178<BR>
Gantvā maṃgalabe 42 gāme duggaṃ bhindiya sāhasā<BR>
Tatthā'mitte vināsetvā tasmiṃ dugge vasiṃsu te.<BR>
---------<BR>
179<BR>
Māṇābharaṇabhumindo rohaṇādhipatī tadā<BR>
Gajabāhunarindassa sāmantehi anekaso<BR>
180<BR>
Saṅgāmetvāna sampattaparājayaparābhavo<BR>
Chaḍḍetvāna manaṃ yuddhe bhinnussāho vasaṃ tadā<BR>
181<BR>
Āgantvā bhikkhusaṃṅghena nikāyattayavāsinā<BR>
Vasī karitasandhāno saddhiṃ so gajabāhunā.<BR>
182<BR>
Parakkamamahīpālasāmanta te mahābalā<BR>
Gajabāhunarindena tena yuddhaṃ pavattīya<BR>
183<BR>
Yuddhe yuddhe ripū hantvā gahītavijayā iti<BR>
Māṇābharaṇabhupālo sutvā evaṃ vicintayī:<BR>
184 "Idāni khippaṃ so rājā sakalaṃ rājaraṭṭhakaṃ<BR>
Gaṇhissati mahābhogo parakkamabhujo dhuvaṃ.<BR>
-----------<BR>
39.[A.] Sasantosā. 40.[E.S.] Putthikī. 41. [S.] Dāraagavhayaṃ<BR>
42. [D.S.]Maṃgalave.<BR>
<BR>
[SL Page 398] [\x 398/]   ( <BR>
185<BR>
Gahite rājaraṭṭhamhi mahīpālena tena tu<BR>
Niyataṃ rohaṇe raṭṭhe na sakkā vasituṃ"iti.<BR>
186<BR>
Tato vajitvā sandhānaṃ gajabāhussa rājino<BR>
Sandhiṃ katvāna nivasaṃ so parakkamabahunā<BR>
187<BR>
Balaṃ sannayha balavaṃ raṭṭhadvayanivāsinaṃ<BR>
Sobaranāmagāmamhi khandhāvāraṃ nivesayī.<BR>
188<BR>
Tasmiṃ hi samaye rājā parakkamabhujavhayo<BR>
Vikkamātisayaṃ kattukāmo evaṃ vicintayī:<BR>
189<BR>
"Tattha tattha vasantānaṃ sāmantānamajānataṃ<BR>
Sahavaḍḍhitayodhehi puḷatthinagaraṃ ahaṃ<BR>
190<BR>
Gantvā yujjhiya bhinditvā dvāraṭṭālakagopure<BR>
Pavisatvāna gaṇheyyaṃ gajabāhumaho"iti.<BR>
191<BR>
Tato ambavanaṭṭhaṃ so māyāgehādhināyakaṃ<BR>
Āmantayitvā matimā vatvā cintitamattanā<BR>
192<BR>
Kiccantarāpadesena gantvā ambavanaṃ tato<BR>
Puḷatthinagaraṃ gantumevaṃ tassa raho bhaṇī:<BR>
193<BR>
"Kāretukāmo buddhassa accuḷāramahaṃ ahaṃ<BR>
Pūjanatthāya buddhassa pūjopakaraṇāni ca<BR>
194<BR>
Saṅkhaṃ pañcamahāsaddaturiyāni ca cāmare<BR>
Setacchattapaṭākāyo pesentu mama santikaṃ.<BR>
195<BR>
"Sāmino'pi idha'gamma pūjampassantu me imaṃ"<BR>
Evaṃ vatvāna sandesaṃ pesehi mama santikaṃ."<BR>
---------<BR>
196<BR>
So'pi ambavanaṃ gantvā tato vuttānusārato<BR>
Pūjaṃ sampādayitvāna sandesaṃ paṭipesayī.<BR>
197<BR>
Rājā disvāna taṃ tuṭṭho'maccamajjhagato tadā<BR>
Vācāpayitvā sandesaṃ khippaṃ tassa mahāyaso<BR>
198<BR>
Pūjopakaraṇaṃ sabbaṃ pesayitvāna nekadhā<BR>
Attano gantukāmattamamaccānaṃ pakāsayī.<BR>
199<BR>
Viññātarājādhippāyo jeṭṭhako sakabhātuno<BR>
Dūtaṃ nagaragirino taṃ vatvā pesayi tato.<BR>
200<BR>
So'pi sutvā pavattiṃ taṃ niggantvā moravāpiyā<BR>
Turito balamādāya gato bhupatisantikaṃ.<BR>
<BR>
[SL Page 399] [\x 399/]   ( <BR>
<BR>
201<BR>
"Kimatthamāgatesī"ti vutto "sāmivicintitaṃ<BR>
Ñatvāna āgatomhī"ti vatvā evaṃ kathesi ca<BR>
202<BR>
"Amhādisānaṃ dāsānaṃ atthibhāve payojanaṃ<BR>
Paṭipakkhamahīpālasādhanaṃ yeva kevalaṃ.<BR>
203<BR>
Tasmā'hameva gantvāna sampannabalavāhanaṃ<BR>
Gajabāhuṃ gahetvāna niyyātessāmi sāmino"<BR>
204<BR>
Evaṃ vatvāna sāmanto gantumāpucchi rājino<BR>
Disvā tamabhimānī so māyāgehādhināyako<BR>
205<BR>
Kittilaṅkādhinātho ca sāmantā balino bahū<BR>
Āpucchiṃsu ahaṃ pubbaṃ ahampubbanti bhāsiya <BR>
206<BR>
Tato so dharaṇīpālo yuddhopāyavicakkhaṇo<BR>
Yuddhopāyaṃ pakāsetvā yedhe pesesi yujjhituṃ.<BR>
Bandhāvāraṃ nivesesuṃ nālandāyā'vidūrake.<BR>
---------<BR>
208<BR>
Mahāmegho 43 samuṭṭhāya tadā vassitumārabhi<BR>
Vāridhārāya paṭhaviṃ bhindantova samantato.<BR>
209<BR>
Senātemanasaṃkāya meghaṃ disvā tadā vibhu<BR>
Akāsi saccakiriyaṃ evaṃ saccaguṇe rato<BR>
210<BR>
"Sādhanaṃ yadi rajjassa lokasāsanavuddhiyā<BR>
Na vassatu"tadhiṭṭhento "devo" tattha, tathā ahū.<BR>
211<BR>
Tato ambilabhattāni kadalīputhukādayo<BR>
Khajjakāni ca nekāni pāhiṇī bahuso tadā<BR>
212<BR>
Yathā ekakkhaṇe yeva pibanti bahavo jalaṃ<BR>
Tathā chiddāni katvāna ekarandhaṃ karitva ca<BR>
213<BR>
Jalassa pūrāpetvāna pihitacchiddasaṃyute<BR>
Anekāni sahassāni veḷukkhandhe ca pesayī.<BR>
214<BR>
Mahindavho amaccho'tha nikkhamitvā mahābalo<BR>
Duggaṃ so ca lahullavhe gaṇhi māriya sattavo.<BR>
215<BR>
Nikkhamma laṃkāṇātho'pi sutvā taṃ sahasā tadā<BR>
Duggaṃ hattannanāmamhi gaṇhi; verī ca mārayī.<BR>
-----------<BR>
43.[E.] Mahāghoso. <BR>
[SL Page 400] [\x 400/]   ( <BR>
<BR>
216<BR>
Māyāgehādhinātho ca taṃ sutvā'tha mahābalo<BR>
Sahasā ahinikkhamma khaṇḍigāmamupāgami. 44<BR>
217<BR>
Gajabāhunarindassa senā sā caturaṅginī<BR>
Mukhehi tīhi saṃvuḷhā khaṇḍigāmakasaṃkaṭe.<BR>
218<BR>
Tadā laṃkādhināthassa suto laṃkāpuravhayo<BR>
Mahāyodho samāgantvā khaṇḍigāmakasaṃkaṭaṃ<BR>
219<BR>
Timukhehā'gataṃ sabbaṃ balaṃ ekamukhaṃ karaṃ<BR>
Anubandhi mahāyodho gajayuthaṃca kesarī.<BR>
220<BR>
Tato laṃkādhināthavhappamukhā balanāyakā<BR>
Gajabāhunarindassa ghātayitvā mahābalaṃ<BR>
221<BR>
Koṇḍaṅgulikakedāraṃ 45 nāmaṭṭhānamupāgamuṃ.<BR>
Gajabāhubalaṃ bhinnaṃ puḷatthipuramāgami.<BR>
---------<BR>
222<BR>
Pavisantiṃ mahāsenaṃ gajabāhunarissaro<BR>
Disvā jātābhimāno so cintesi bhusamīdisaṃ:<BR>
223<BR>
Yadā me pitubhupālo gato devasahavyataṃ<BR>
Yadā pettikarajjamhi na jātā suppatiṭṭhiti<BR>
224<BR>
Tadā kittissirīmegha-sirivallabhanāmakā<BR>
Disāno ubhato gantvā yujjhissāmā'ti āgatā<BR>
225<BR>
Mayhaṃ daṭṭhumasakkontā palāyiṃsu jayaddharaṃ.<BR>
Tato paṭṭhāya te yāvajīvaṃ yuddhe manaṃ jahuṃ.<BR>
226<BR>
Idāni rājaraṭṭhamhi sampatto suppatiṭṭhitiṃ<BR>
Vijjate paripuṇṇā me senā ca caturaṅginī;<BR>
227<BR>
Yujjhituṃ mayi nikkhante sannayha balavāhanaṃ<BR>
Rājā ko nāma'laṃ sotuṃ saddaṃ me raṇabheriyā?"<BR>
228<BR>
Evaṃ gajabhujo rājā abhimānasamunnato<BR>
Abbhantarikamaccānaṃ senaṃ sajjitumādisi.<BR>
229<BR>
Suvammite gaje ceva asse ca raṇakovide<BR>
Dasaddhāyudhasannaddhamahāyodhe 46 mahābale<BR>
230<BR>
Tathā keraḷa-kaṇṇāṭa-damiḷādibhaṭepi ca<BR>
Susajjiya khaṇeneva rañño'maccā nivedayuṃ.<BR>
-----------<BR>
44.[A.] Khaddhigāma. 45.[E.] Keṇḍaṃgulika. 46. Dasadhāyudhasannaddhamahāyodha.<BR>
<BR>
[SL Page 401] [\x 401/]   ( <BR>
231<BR>
Mahatā balakāyena puḷatthinagarā varā<BR>
Nikkhamitvāna so sīkaviyalavhamupāgami.<BR>
232<BR>
Rakkhalaṃkādhināthavhappamukhā balanāyakā<BR>
Gajabahunarindena tena yuddhaṃ pavattayuṃ.<BR>
233<BR>
Gaje turaṅge bhinditvā ārohe ca nipātayuṃ.<BR>
Palāpesuṃ mahāvīrā sasenaṃ taṃ narādhipaṃ. 234<BR>
Rājā so khippamāgamma pavisitvā sakaṃ puraṃ<BR>
Dvārāni pidahāpetvā manurāyaṃ nilīyi ca. 47<BR>
235<BR>
Rājānamanubandhantā tepi yodhā samāgatā<BR>
Samantato nirundhitvā puḷatthinagaraṃ tadā<BR>
236<BR>
Ārabhiṃsu tato bhettuṃ pākāraṭṭālagopure.<BR>
Vighāṭesuṃ carā dvāramupanikkhittakā pure.<BR>
237<BR>
Pavisitvā sukheneva gajabāhumahipatiṃ<BR>
Jīvagāhaṃ gahetvāna pāsādasmiṃ pavesayuṃ.<BR>
238<BR>
Coḷagaṅgakumārañca tathā vikkantabāhukaṃ<BR>
Rājaputte ca bandhitvā kārāgāre pavesayuṃ.<BR>
239<BR>
Tato'maccā pavattiṃ taṃ pesayiṃsu narādhipe;<BR>
Suṇitvā taṃ mahīpālo vicārakkhamabuddhimā<BR>
240<BR>
"Yāva bhaddakanakkhatte hotī añññedassanaṃ,<BR>
Vihāya saṃkamamhesu vasitabba"nti tāvade.<BR>
241<BR>
Mahagghāni ca vatthāni sugandhābharaṇāni ca<BR>
Attano paribhogāni pāhiṇī gajabāhuno.<BR>
242<BR>
Sāmantā maṇḍalīkā ca tato mantiya ekato<BR>
Sandesaṃ paṭipesesuṃ evaṃ bhupatisantikaṃ:<BR>
243 "Mahīpālamhi jīvante raṭṭhāvāsimahājanā<BR>
Vasaṃ nevopagacchanti tasmā vajjho ayaṃ" iti.<BR>
244<BR>
Taṃ sutvā dharaṇīpālo dayākampitamānaso<BR>
Avajjho so mahīpālo iti mantvāna tāvade<BR>
245<BR>
Senāgāme ṭhitaṃ devasenānāthaṃ mahāmatiṃ<BR>
Āṇāpetvā tato tassa idaṃ vacanamabravī:<BR>
246<BR>
"Maṇḍalīkā ca sāmantā saṅgāmavijayuddhatā<BR>
Mahīpālaṃ gahetvāna māreyyuṃ ve na sobhanaṃ.<BR>
-----------<BR>
47. [E.S.D.] So.<BR>
<BR>
[SL Page 402] [\x 402/]   ( <BR>
<BR>
247<BR>
Vilumpitvā puraṃ tattha pīḷayitvā mahājanaṃ<BR>
Uddāmarūpā vatteyyuṃ sace tampi na sobhanaṃ.<BR>
248<BR>
Kiñca sāsanalokassa vuddhatthaṃ rajjasādhanaṃ;<BR>
Kevalaṃ dharaṇīpālamāraṇatthaṃ na hoti taṃ.<BR>
249<BR>
Tasmā tumhehi gantvāna uddāme ca nisedhiya<BR>
Rakkhitabbo mahīpālo kattabbaṃ ca thiraṃ puraṃ."<BR>
250<BR>
Evaṃ vatvāna rājindo senindaṃ pesayī kira.<BR>
Nikkhamitvā saseno so puḷatthinagaraṃ gato.<BR>
251<BR>
Purā senindagamanā uddāmā te narādhamā<BR>
Narindāṇaṃ viḷaṅghetvā puḷatthinagare tadā<BR>
252<BR>
Gehadvārāni bhinditvā vilumpiṃsu dhanāni ca;<BR>
Acchindiṃsu manussānaṃ sāṭakābharaṇāni ca<BR>
253<BR>
Upaddutaṃ taṃ yodhehi puḷatthinagaruttamaṃ<BR>
Yugantavātakkhabhitasāgarova tadā ahū.<BR>
254<BR>
Tena kammena nibbinnā janā nagaravāsino<BR>
Amaccā pārisajjā ca negamā ca balāni ca<BR>
255<BR>
Sabbe sambhuya gantvāna māṇabharaṇasantikaṃ<BR>
Pavattiṃ taṃ nivedetvā idaṃ vacanamabravuṃ:<BR>
256<BR>
"Āyantu saddhimamhehi rajjaṃ gaṇhiya dema vo;<BR>
Upatthamhakabhāvo'va kātabbo kevalaṃ" iti.<BR>
257<BR>
Gokaṇṇavho ca sāmanto niyutto kāḷavāpiyā<BR>
Dūtaṃ pesesi āgantuṃ sīghaṃ tasse'va santikaṃ.<BR>
---------<BR>
258<BR>
Pavattiṃ sakalaṃ sutvā māṇābharaṇabhumipo<BR>
Sammantayitvā'maccehi dummedhehi kubuddhi so<BR>
259<BR>
"Rañño mevanalesena gantvā māriya verine;<BR>
Sakalaṃ rājaraṭṭhaṃ taṃ gaṇhissāmi"ti cintiya<BR>
260<BR>
Balaṃ sannayha sīghaṃ se raṭṭhadvayanivāsinaṃ<BR>
Amaccabalakāyehi rajaraṭṭhanivāsihi<BR>
261<BR>
Saddhiṃ gantvā puraṃ tattha vattetvā samaraṃ kharaṃ<BR>
Tāvatiṃ mahatiṃ senaṃ mārayitvā asesato<BR>
<BR>
[SL Page 403] [\x 403/]   ( <BR>
<BR>
262<BR>
Āruhitvāna pāsādaṃ gajabāhunarādhipaṃ<BR>
Passitvāna mahīpālo paṇāmavidhipubbakaṃ<BR>
263<BR>
Tato tassa narindassa tassa raṭṭhanivāsinaṃ<BR>
Saṃkāpagamanatthaṃ hi hitvā katici vāsare<BR>
264<BR>
Gajabāhumahīpāla sāmante sakale tadā<BR>
Gantvā gahetvā rājānaṃ kārāgāre pavesiya<BR>
265 Gaje turaṅge nikhile bhaṇḍāgāre dhanāni ca<BR>
Sabbaṃ hatthagataṃ katvā thīraṃ rajjaṃti maññiya<BR>
266<BR>
Dāṭhādhātuvarañceva pattadhātuñca mātaraṃ<BR>
Āṇāpetvāna sakalamitthāgārañca rohaṇā<BR>
267<BR>
Dummedho so mahīpālo sayaṃ nikkaruṇo tadā<BR>
Mātarā iti mantesi sāmantehi ca so raho:<BR>
268<BR>
"Balāni rājaraṭṭhamhi jīvante sati rājini<BR>
Etasmiṃ neva gacchanti vasaṃ, vajjho tato ayaṃ;<BR>
269<BR>
Pākaṭaṃ yadi mārema saṅkhobho balavā bhave;<BR>
Tato'yaṃ dharaṇīpālo māretabbo raho" iti.<BR>
270<BR>
Dukkhabhojanaseyyāhi dukkhaṃ kāresi rājino;<BR>
Visappayogavidhinā māretuñca upakkami.<BR>
271<BR>
Māṇābharaṇābhupena kriyamānamupaddavaṃ<BR>
Vindituṃ na samattho so gajabāhumahīpati<BR>
272<BR>
Evaṃ vatvāna pesesi parakkamabhuje rabho:<BR>
"Tāṇamaññaṃ na passāmi bhavantena vinā mama;<BR>
273<BR>
Tasmā dukkhaggisantāpasantattaṃ maṃ nirantaraṃ<BR>
Karuṇājalasekena nibbāpehi tuvaṃ"iti.<BR>
---------<BR>
274<BR>
Rañño taṃ vacanaṃ sabbaṃ sammā dūtamukhā tato<BR>
Sutvā rājā dayāvāso khedampatvāna'nappakaṃ<BR>
275<BR>
"Anubhūtaṃ mamuddissa tibbaṃ dukkaṃ hi tena taṃ<BR>
Mameva yuttaṃ dukkhamhā mocetumpī"ci cintiya<BR>
-----------<BR>
48. [E.] Āruḷhitvāna.<BR>
<BR>
[SL Page 404] [\x 404/]   ( <BR>
<BR>
276<BR>
Naṭṭhesu balakāyesu yuddhopakaraṇesu ca<BR>
Mahāpurisajātittā so anolīnavuttiko<BR>
277 Saddhiṃ vaḍḍhitaposesu katvā vīrajane visuṃ<BR>
Datvā ṭhānantaraṃ tesamadāsi mahatiṃ siriṃ.<BR>
278<BR>
Māyāgehādhināthassa adhikāripadaṃ adā;<BR>
Tathā laṃkādhikārittaṃ kittisaṅkhakanāyake;<BR>
279<BR>
Daṇḍanāyakabhātunamubhīnnaṃ so mahīpati<BR>
Jeṭṭhassā'dā kesadhātunāyakattaṃ, kaṇiṭṭhake<BR>
280<BR>
Nagaragallapadaṃ datvā duvinnaṃ mahatiṃ siriṃ<BR>
Balañcā'nappakaṃ datvā saṅgahesi vicakkhaṇo.<BR>
281<BR>
Evaṃ mahantaṃ balavaṃ balaṃ sannayha so lahuṃ<BR>
Disāsu tamanekāsu pesento so mahīpati<BR>
282<BR>
Merukandararaṭṭhamhi vacāvāṭakanāmakaṃ<BR>
Pesesi sabalaṃ rakkhakesadhātukanāyakaṃ;<BR>
283<BR>
Tathā maṅgalabe gāmerakkhalaṃkādhikārinaṃ;<BR>
Kyānagāmavhayaṭṭhāne kittilaṃkādhikārinaṃ 49<BR>
284<BR>
Mahābalena saddhiṃ so daṇḍanāyakabhātaro<BR>
Dve ca makkalagāmamhi 50 pesesi dharaṇīpati.<BR>
285<BR>
Puḷatthinagare ruddhaṃ devasenāpatiṃ tadā<BR>
Pesayitvā sake cāre 51 āṇāpiya sa bhumipo<BR>
286<BR>
Datvāna mahatiṃ senaṃ devasenāsarikkhakaṃ<BR>
Gaṅgātaṭākaṃ pesesi vidhānavidhikovido.<BR>
287<BR>
Te sabbe sabalā gantvā taṃ taṃ raṭṭhamadhiṭṭhitā<BR>
Magge nagarāgamimhi vilumpentā tahiṃ tahiṃ<BR>
288<BR>
Verisīsāni chindantā 52 karontā ca vihiṃsanaṃ 53<BR>
Nivārentā ca dhaññāni sampīḷesuṃ pure janaṃ.<BR>
289<BR>
Anto bahi ca ṭhatvāna puḷatthinagarassa te<BR>
Mārayitvā vilopesuṃ 54 upanikkhittakā bhaṭā.<BR>
290<BR>
Dārupaṇṇānamatthāya gacchantāpi purā bahi<BR>
Nāhesuṃ sabbathā sabbaṃ vilumpanabhayā narā.<BR>
---------- <BR>
[SL Page 400] [\x 400/]   ( <BR>
<BR>
216<BR>
Māyāgehādhinātho ca taṃ sutvā'tha mahābalo<BR>
Sahasā ahinikkhamma khaṇḍigāmamupāgami. 44<BR>
217<BR>
Gajabāhunarindassa senā sā caturaṅginī<BR>
Mukhehi tīhi saṃvuḷhā khaṇḍigāmakasaṃkaṭe.<BR>
218<BR>
Tadā laṃkādhināthassa suto laṃkāpuravhayo<BR>
Mahāyodho samāgantvā khaṇḍigāmakasaṃkaṭaṃ<BR>
219<BR>
Timukhehā'gataṃ sabbaṃ balaṃ ekamukhaṃ karaṃ<BR>
Anubandhi mahāyodho gajayuthaṃca kesarī.<BR>
220<BR>
Tato laṃkādhināthavhappamukhā balanāyakā<BR>
Gajabāhunarindassa ghātayitvā mahābalaṃ<BR>
221<BR>
Koṇḍaṅgulikakedāraṃ 45 nāmaṭṭhānamupāgamuṃ.<BR>
Gajabāhubalaṃ bhinnaṃ puḷatthipuramāgami.<BR>
---------<BR>
222<BR>
Pavisantiṃ mahāsenaṃ gajabāhunarissaro<BR>
Disvā jātābhimāno so cintesi bhusamīdisaṃ:<BR>
223<BR>
Yadā me pitubhupālo gato devasahavyataṃ<BR>
Yadā pettikarajjamhi na jātā suppatiṭṭhiti<BR>
224<BR>
Tadā kittissirīmegha-sirivallabhanāmakā<BR>
Disāno ubhato gantvā yujjhissāmā'ti āgatā<BR>
225<BR>
Mayhaṃ daṭṭhumasakkontā palāyiṃsu jayaddharaṃ.<BR>
Tato paṭṭhāya te yāvajīvaṃ yuddhe manaṃ jahuṃ.<BR>
226<BR>
Idāni rājaraṭṭhamhi sampatto suppatiṭṭhitiṃ<BR>
Vijjate paripuṇṇā me senā ca caturaṅginī;<BR>
227<BR>
Yujjhituṃ mayi nikkhante sannayha balavāhanaṃ<BR>
Rājā ko nāma'laṃ sotuṃ saddaṃ me raṇabheriyā?"<BR>
228<BR>
Evaṃ gajabhujo rājā abhimānasamunnato<BR>
Abbhantarikamaccānaṃ senaṃ sajjitumādisi.<BR>
229<BR>
Suvammite gaje ceva asse ca raṇakovide<BR>
Dasaddhāyudhasannaddhamahāyodhe 46 mahābale<BR>
230<BR>
Tathā keraḷa-kaṇṇāṭa-damiḷādibhaṭepi ca<BR>
Susajjiya khaṇeneva rañño'maccā nivedayuṃ.<BR>
-----------<BR>
44.[A.] Khaddhigāma. 45.[E.] Keṇḍaṃgulika. 46. Dasadhāyudhasannaddhamahāyodha.<BR>
<BR>
[SL Page 401] [\x 401/]   ( <BR>
231<BR>
Mahatā balakāyena puḷatthinagarā varā<BR>
Nikkhamitvāna so sīkaviyalavhamupāgami.<BR>
232<BR>
Rakkhalaṃkādhināthavhappamukhā balanāyakā<BR>
Gajabahunarindena tena yuddhaṃ pavattayuṃ.<BR>
233<BR>
Gaje turaṅge bhinditvā ārohe ca nipātayuṃ.<BR>
Palāpesuṃ mahāvīrā sasenaṃ taṃ narādhipaṃ. 234<BR>
Rājā so khippamāgamma pavisitvā sakaṃ puraṃ<BR>
Dvārāni pidahāpetvā manurāyaṃ nilīyi ca. 47<BR>
235<BR>
Rājānamanubandhantā tepi yodhā samāgatā<BR>
Samantato nirundhitvā puḷatthinagaraṃ tadā<BR>
236<BR>
Ārabhiṃsu tato bhettuṃ pākāraṭṭālagopure.<BR>
Vighāṭesuṃ carā dvāramupanikkhittakā pure.<BR>
237<BR>
Pavisitvā sukheneva gajabāhumahipatiṃ<BR>
Jīvagāhaṃ gahetvāna pāsādasmiṃ pavesayuṃ.<BR>
238<BR>
Coḷagaṅgakumārañca tathā vikkantabāhukaṃ<BR>
Rājaputte ca bandhitvā kārāgāre pavesayuṃ.<BR>
239<BR>
Tato'maccā pavattiṃ taṃ pesayiṃsu narādhipe;<BR>
Suṇitvā taṃ mahīpālo vicārakkhamabuddhimā<BR>
240<BR>
"Yāva bhaddakanakkhatte hotī añññedassanaṃ,<BR>
Vihāya saṃkamamhesu vasitabba"nti tāvade.<BR>
241<BR>
Mahagghāni ca vatthāni sugandhābharaṇāni ca<BR>
Attano paribhogāni pāhiṇī gajabāhuno.<BR>
242<BR>
Sāmantā maṇḍalīkā ca tato mantiya ekato<BR>
Sandesaṃ paṭipesesuṃ evaṃ bhupatisantikaṃ:<BR>
243 "Mahīpālamhi jīvante raṭṭhāvāsimahājanā<BR>
Vasaṃ nevopagacchanti tasmā vajjho ayaṃ" iti.<BR>
244<BR>
Taṃ sutvā dharaṇīpālo dayākampitamānaso<BR>
Avajjho so mahīpālo iti mantvāna tāvade<BR>
245<BR>
Senāgāme ṭhitaṃ devasenānāthaṃ mahāmatiṃ<BR>
Āṇāpetvā tato tassa idaṃ vacanamabravī:<BR>
246<BR>
"Maṇḍalīkā ca sāmantā saṅgāmavijayuddhatā<BR>
Mahīpālaṃ gahetvāna māreyyuṃ ve na sobhanaṃ.<BR>
-----------<BR>
47. [E.S.D.] So.<BR>
<BR>
[SL Page 402] [\x 402/]   ( <BR>
<BR>
247<BR>
Vilumpitvā puraṃ tattha pīḷayitvā mahājanaṃ<BR>
Uddāmarūpā vatteyyuṃ sace tampi na sobhanaṃ.<BR>
248<BR>
Kiñca sāsanalokassa vuddhatthaṃ rajjasādhanaṃ;<BR>
Kevalaṃ dharaṇīpālamāraṇatthaṃ na hoti taṃ.<BR>
249<BR>
Tasmā tumhehi gantvāna uddāme ca nisedhiya<BR>
Rakkhitabbo mahīpālo kattabbaṃ ca thiraṃ puraṃ."<BR>
250<BR>
Evaṃ vatvāna rājindo senindaṃ pesayī kira.<BR>
Nikkhamitvā saseno so puḷatthinagaraṃ gato.<BR>
251<BR>
Purā senindagamanā uddāmā te narādhamā<BR>
Narindāṇaṃ viḷaṅghetvā puḷatthinagare tadā<BR>
252<BR>
Gehadvārāni bhinditvā vilumpiṃsu dhanāni ca;<BR>
Acchindiṃsu manussānaṃ sāṭakābharaṇāni ca<BR>
253<BR>
Upaddutaṃ taṃ yodhehi puḷatthinagaruttamaṃ<BR>
Yugantavātakkhabhitasāgarova tadā ahū.<BR>
254<BR>
Tena kammena nibbinnā janā nagaravāsino<BR>
Amaccā pārisajjā ca negamā ca balāni ca<BR>
255<BR>
Sabbe sambhuya gantvāna māṇabharaṇasantikaṃ<BR>
Pavattiṃ taṃ nivedetvā idaṃ vacanamabravuṃ:<BR>
256<BR>
"Āyantu saddhimamhehi rajjaṃ gaṇhiya dema vo;<BR>
Upatthamhakabhāvo'va kātabbo kevalaṃ" iti.<BR>
257<BR>
Gokaṇṇavho ca sāmanto niyutto kāḷavāpiyā<BR>
Dūtaṃ pesesi āgantuṃ sīghaṃ tasse'va santikaṃ.<BR>
---------<BR>
258<BR>
Pavattiṃ sakalaṃ sutvā māṇābharaṇabhumipo<BR>
Sammantayitvā'maccehi dummedhehi kubuddhi so<BR>
259<BR>
"Rañño mevanalesena gantvā māriya verine;<BR>
Sakalaṃ rājaraṭṭhaṃ taṃ gaṇhissāmi"ti cintiya<BR>
260<BR>
Balaṃ sannayha sīghaṃ se raṭṭhadvayanivāsinaṃ<BR>
Amaccabalakāyehi rajaraṭṭhanivāsihi<BR>
261<BR>
Saddhiṃ gantvā puraṃ tattha vattetvā samaraṃ kharaṃ<BR>
Tāvatiṃ mahatiṃ senaṃ mārayitvā asesato<BR>
<BR>
[SL Page 403] [\x 403/]   ( <BR>
<BR>
262<BR>
Āruhitvāna pāsādaṃ gajabāhunarādhipaṃ<BR>
Passitvāna mahīpālo paṇāmavidhipubbakaṃ<BR>
263<BR>
Tato tassa narindassa tassa raṭṭhanivāsinaṃ<BR>
Saṃkāpagamanatthaṃ hi hitvā katici vāsare<BR>
264<BR>
Gajabāhumahīpāla sāmante sakale tadā<BR>
Gantvā gahetvā rājānaṃ kārāgāre pavesiya<BR>
265 Gaje turaṅge nikhile bhaṇḍāgāre dhanāni ca<BR>
Sabbaṃ hatthagataṃ katvā thīraṃ rajjaṃti maññiya<BR>
266<BR>
Dāṭhādhātuvarañceva pattadhātuñca mātaraṃ<BR>
Āṇāpetvāna sakalamitthāgārañca rohaṇā<BR>
267<BR>
Dummedho so mahīpālo sayaṃ nikkaruṇo tadā<BR>
Mātarā iti mantesi sāmantehi ca so raho:<BR>
268<BR>
"Balāni rājaraṭṭhamhi jīvante sati rājini<BR>
Etasmiṃ neva gacchanti vasaṃ, vajjho tato ayaṃ;<BR>
269<BR>
Pākaṭaṃ yadi mārema saṅkhobho balavā bhave;<BR>
Tato'yaṃ dharaṇīpālo māretabbo raho" iti.<BR>
270<BR>
Dukkhabhojanaseyyāhi dukkhaṃ kāresi rājino;<BR>
Visappayogavidhinā māretuñca upakkami.<BR>
271<BR>
Māṇābharaṇābhupena kriyamānamupaddavaṃ<BR>
Vindituṃ na samattho so gajabāhumahīpati<BR>
272<BR>
Evaṃ vatvāna pesesi parakkamabhuje rabho:<BR>
"Tāṇamaññaṃ na passāmi bhavantena vinā mama;<BR>
273<BR>
Tasmā dukkhaggisantāpasantattaṃ maṃ nirantaraṃ<BR>
Karuṇājalasekena nibbāpehi tuvaṃ"iti.<BR>
---------<BR>
274<BR>
Rañño taṃ vacanaṃ sabbaṃ sammā dūtamukhā tato<BR>
Sutvā rājā dayāvāso khedampatvāna'nappakaṃ<BR>
275<BR>
"Anubhūtaṃ mamuddissa tibbaṃ dukkaṃ hi tena taṃ<BR>
Mameva yuttaṃ dukkhamhā mocetumpī"ci cintiya<BR>
-----------<BR>
48. [E.] Āruḷhitvāna. [SL Page 404] [\x 404/]   ( <BR>
<BR>
276<BR>
Naṭṭhesu balakāyesu yuddhopakaraṇesu ca<BR>
Mahāpurisajātittā so anolīnavuttiko<BR>
277<BR>
Saddhiṃ vaḍḍhitaposesu katvā vīrajane visuṃ<BR>
Datvā ṭhānantaraṃ tesamadāsi mahatiṃ siriṃ.<BR>
278<BR>
Māyāgehādhināthassa adhikāripadaṃ adā;<BR>
Tathā laṃkādhikārittaṃ kittisaṅkhakanāyake;<BR>
279<BR>
Daṇḍanāyakabhātunamubhīnnaṃ so mahīpati<BR>
Jeṭṭhassā'dā kesadhātunāyakattaṃ, kaṇiṭṭhake<BR>
280<BR>
Nagaragallapadaṃ datvā duvinnaṃ mahatiṃ siriṃ<BR>
Balañcā'nappakaṃ datvā saṅgahesi vicakkhaṇo.<BR>
281<BR>
Evaṃ mahantaṃ balavaṃ balaṃ sannayha so lahuṃ<BR>
Disāsu tamanekāsu pesento so mahīpati<BR>
282<BR>
Merukandararaṭṭhamhi vacāvāṭakanāmakaṃ<BR>
Pesesisabalaṃ rakkhakesadhātukanāyakaṃ;<BR>
283<BR>
Tathā maṅgalabe gāme rakkhalaṃkādhikārinaṃ;<BR>
Kyānagāmavhayaṭṭhāne kittilaṃkādhikārinaṃ 49<BR>
284<BR>
Mahābalena saddhiṃ so daṇḍanāyakabhātaro<BR>
Dve ca makkalagāmamhi 50 pesesi dharaṇīpati.<BR>
285<BR>
Puḷatthinagare ruddhaṃ demasenāpatiṃ tadā<BR>
Pesayitvā sake cāre 51 āṇāpiya sa bhumipo<BR>
286<BR>
Datvāna mahatiṃ senaṃ devasenāsarikkhakaṃ<BR>
Gaṅgātaṭākaṃ pesesi vidhānavidhikovido.<BR>
287<BR>
Te sabbe sabalā gantvā taṃ taṃ raṭṭhamadhiṭṭhitā<BR>
Magge nagarāgāmimhi vilumpentā tahiṃ tahiṃ<BR>
288<BR>
Verisīsāni chindantā 52 karontā ca vihiṃsanaṃ 53<BR>
Nivārentā ca dhaññāni sampīḷesuṃ pure janaṃ.<BR>
289<BR>
Anto bahi ca ṭhatvāna puḷatthinagarassa te<BR>
Mārayitvā vilopesuṃ 54 upanikkhittakā bhaṭā.<BR>
290<BR>
Dārupaṇṇānamatthāya gacchantāpi purā bahi<BR>
Nāhesuṃ sabbathā sabbaṃ vilumpanabhayā narā.<BR>
-----------<BR>
49. [E.] Kārikaṃ. 50.[S.] Makkaṭagāmamhi. 51. Core (sabbesu.)<BR>
52. [A.] Chedentā. [E.] Chedantā. 53. [E.] Vibhīsikaṃ. 54.[E.S.]Palapesuṃ.<BR>
<BR>
[SL Page 405] [\x 405/]   ( <BR>
<BR>
291<BR>
Rohaṇāgamanaṃ maggaṃ rundhatvāpi tahiṃ tahiṃ<BR>
Sañcāraṃ paṭisedhesuṃ narānaṃ tananivāsinaṃ.<BR>
292<BR>
Ruddha te nagare sabbe māṇābharaṇarājino<BR>
Janāhesuṃ tadā khittā 55 pakkhino viya pañjare.<BR>
--------293<BR>
Tato gaṇhiṃsu jīvantaṃ daṇḍanāyakabhataro<BR>
Yuddhaṃ katvāna te kontadisāvijayanāyakaṃ.<BR>
294<BR>
Bodhilaṅkādhināthavhappadhānena balena'pi<BR>
Puḷatthinagarā yāva saṅgāmetvānu'bandhayuṃ.<BR>
295 Vacāvāṭakagāmaṭṭho kesadhātukanāyako<BR>
Yuddhaṃ katvāna so daṇḍanāthenu'ttamasaññinā<BR>
296 Gahītavijayo gantvā gāmakaṃ nālanāmakaṃ<BR>
Buddhanāyakanāmena katvā yuddhaṃ jayaṃ labhi.<BR>
297<BR>
 hito maṅgalabegāme'dhikārī rakkhanāmako<BR>
Tato ripūhi yujjhitvā gaṇhi bhattannasavhayaṃ.<BR>
298<BR>
Khaṇḍigamepi sahasā so'va nāthādhikārinā<BR>
Yujjhitvāna palāpesi sasenaṃ taṃ mahāyaso.<BR>
299<BR>
Māṇabhusanabhumindo sutvā taṃ tena yujjhituṃ<BR>
Gañchi yodhe gahetvāna māsīviyalasavhayaṃ<BR>
300<BR>
Kyānagāme ṭhito kittiadhikāripi taṅkhaṇe<BR>
 hito gaṅgātaṭākamhi devasenāpatīpi ca<BR>
301<BR>
Dve ca 56 makkulagāmaṭṭhā daṇḍanāyakabhātaro<BR>
Iccete yuddhasannaddhā nikkhamitvā mahābalā<BR>
302<BR>
Mārayantā palāpentā ripu sammukhasammukhe<BR>
Nānāmukhehi gantvāna puḷatthinagaraṃ lahuṃ<BR>
303<BR>
Rakkhaṇatthaṃ ṭhite yodhe nagarassa samantato<BR>
Palāpetvāna mocetvā gajabāhuṃ mahīpatiṃ<BR>
304<BR>
Itthāgārañca putte ca mātarañca dhanaṃ tathā<BR>
Akāsuṃ hatthagaṃ sabbaṃ māṇābharaṇarājino.<BR>
305<BR>
Gajabāhunarindo'tha mocito tehi taṃ khaṇe<BR>
Palāyitvāna pāvekkhi sahasā koṭṭhasārakaṃ.<BR>
306<BR>
Māṇābharaṇabhupopi rakkhalaṅkādhikārinā<BR>
Raṇaṃ karonto sutvāna pavattiṃ sakalaṃ tadā<BR>
-----------<BR>
55.[E.S.]Khinna 56.[E.S.D.] Tīṇi.<BR>
<BR>
[SL Page 406] [\x 406/]   ( <BR>
<BR>
307<BR>
Piyavippayogasañjātasokasallasamappito<BR>
Jivite nirapekkho'va sannaddhakavacāyudho<BR>
308<BR>
Mahābalo samāgantvā rattiyaṃ nagaraṃ puna<BR>
Mahāyuddhaṃ pavattento sattughātanatapparo<BR>
309<BR>
Bodhilaṅkādhināthamhi yujjhitvāna raṇe mate<BR>
Tahiṃ ṭhātumasakkonto puḷatthinagare tato<BR>
310<BR>
Daṭhādhātuvaraṃ pattadhātuṃ mātaramattano<BR>
Itthāgārañca gaṇhitvā rattiyaṃ rohaṇaṃ gato.<BR>
311<BR>
Tadā parakkamabhujo mocanatthāya rājino<BR>
Buddhagāmā'bhinikkhamma āgantvāna purantikaṃ<BR>
312<BR>
Kārāpetvāna pāsādaṃ dvibhumaṃ sumanoharaṃ<BR>
Vasī giritaṭākamhi gāme sabalavāhano<BR>
313<BR>
Tadā hi dharaṇīpālayodhā yuddhaparissamaṃ<BR>
Vinodetuṃ gatā keci gāmaṃ tannarunāmakaṃ.<BR>
314<BR>
Gajabāhumahīpalasamantā mittaduhino<BR>
Rājānaṃ piṭṭhito katvā tehi yujjhiṃsu sāhasā.<BR>
315<BR>
Rājā parakkantabhujo sutvā taṃ kuddhamānaso<BR>
Gaṇhituṃ gajabāhuṃ taṃ sāmante pesayī sake.<BR>
316<BR>
Kittilaṅkādhikārī ca devasenāpatī tato<BR>
Mahābalaṃ gahetvāna gantvā tannarugāmakaṃ<BR>
317<BR>
Gajabāhumahīpassa sāmantehi mahāhavaṃ<BR>
Vārattayaṃ karitvāna vināsesuṃ ripū bahū.<BR>
318<BR>
Nāthanagaragirī ceva mandijīvitaputthakī 57<BR>
Gāme vālukapattamhi sattusenaṃ palāpayuṃ.<BR>
319<BR>
Tathā tannarugāmamhi sāmantā ca mahābalā<BR>
Mārayantā tadā sattusenamāmukhamāgataṃ 58<BR>
320<BR>
Gantvā kohombagāmamhi puna yuddhaṃ pavattiya<BR>
Mārayitvā bahū tattha bhinditvā duggamaggahuṃ.<BR>
321<BR>
Ambagāmakanāmamhi sannayhitvā ṭhite bahū.<BR>
Verino te palāpetvā duggaṃ'kaṃsu sahatthagaṃ.<BR>
322<BR>
Tato gantvāna te tantititthe laddhajayā puna<BR>
Pantvā antaraviṭṭhimahi verino ca palāpayuṃ. -----------<BR>
57.[D.S.] Puttakī. 58.[S.] Māgatamāmukhaṃ.<BR>
<BR>
[SL Page 407] [\x 407/]   ( <BR>
<BR>
323<BR>
Tadā kecana sāmantā te parakkamabāhuno puḷatthinagare'hesuṃ mahābalapurakkhatā. 324<BR>
Yujjhituṃ tehi āgamma sacivā gajabāhuno<BR>
Devādhikārippamukhā pāpuṇiṃsu parājayaṃ.<BR>
325<BR>
Tatheva kāḷapillavhe parājesuṃ ripū bahū.<BR>
Madhukavanagaṇṭhimhi vasuṃ māriya verino<BR>
326<BR>
Sabbe te sahasā gantvā tena tena mukhena tu<BR>
Ajjhottharitvā gañchiṃsu rājino gahaṇatthikā.<BR>
---------<BR>
327<BR>
Avattharitvānā'yantiṃ senaṃ sutvā samantato<BR>
Gahetabbamapassanto gahaṇaññaṃ mahīpati 328<BR>
Tadā vatvāna so rājā puḷatthipuravāsino<BR>
Bhikkhusaṅghassa pesesi nikāyattayavāsino:<BR>
329<BR>
"Tāṇamaññaṃ na passāmi bhaddantehi vinā mama;<BR>
Anukampamupādāya dukkhā moventu maṃ" iti.<BR>
330<BR>
Sutvā taṃ vacanaṃ bhikkhū dayākampitamānasā<BR>
Gantvā giritaṭākaṃ te passitvāna mahīpatiṃ<BR>
331<BR>
Katvāna paṭisantharaṃ raññā āgatakāraṇaṃ<BR>
Puṭṭhā tasse'vamāhaṃsu sāmaggikaraṇiṃ 59 giraṃ:<BR>
332<BR>
"Dassesi kalahe dosamānisaṃsañca sandhiyā<BR>
Bahuso nekasuttesu bhagavāso 60 dayāparo.<BR>
333<BR>
Atho tassa narindassa putto vā bhātaro'pi vā<BR>
Na santi; kiñca vuddhattā sayammaccumukhe ṭhito;<BR>
334<BR>
Lokasāsanasaṃvuddhihetukaṃ rajjasādhanaṃ<BR>
Iti tuyhaṃ paṭisaññā ca na cirena samijjhati.<BR>
335<BR>
Vihāya viggahaṃ tasmā gantabbaṃ sakaraṭṭhakaṃ<BR>
Bhikkhusaṅghassa vacanaṃ pūjentena tayā" iti.<BR>
336<BR>
Evaṃ sudukkhena gahītarajjaṃ<BR>
Saṅghassa rājā vacanaṃ nisamma<BR>
Datvāna rañño sakaraṭṭhameva<BR>
Gato aho tassa dayāparattaṃ.<BR>
<BR>
Iti sujanappasādasaṃvegatthāya kate mahāvaṃse<BR>
Rajjadāno nāma aṭṭhisaṭṭhimo paricchedo.<BR>
-----------<BR>
59.[E.] Karaṇaṃ. 60. [E.] Bhagavāca.<BR>
<BR>
[SL Page 408] [\x 408/]   ( <BR>
<BR>
Ekūnasattatimo paricchedo.<BR>
<BR>
1<BR>
Gaṅgātaṭākamāgantvā gajabāhu mahīpati<BR>
Rājadhāniṃ karitvāna nivasī so tahiṃ sukhaṃ.<BR>
2<BR>
Sandhiṃ katvāna vasituṃ tadā so gajabāhunā<BR>
Paṇṇākāraṃ tu pesesi maṇābharaṇabhumipo.<BR>
3<BR>
Tena sandhimanicchanto gajabāhunarādhipo<BR>
Maṇḍalīgirināmaṃ tamāgantvāna vihārakaṃ<BR>
4<BR>
Parakkamanarindassadinnaṃ me rājaraṭṭhakaṃ<BR>
Iti vatvāna so piṭṭhipāsāṇamhi likhāpiya<BR>
5<BR>
Punāgantvāna so gaṅgataṭāke nivasaṃ mari<BR>
 hatvā dvavīsavassāni rogenekena pīḷito.<BR>
---------<BR>
6<BR>
Tato amaccā sambhuya dummedhā gajabāhuno<BR>
Sarīraṃ gāhayitvāna gantvā te koṭṭhasārakaṃ<BR>
7<BR>
Sīghamāgamanatthāya māṇābharaṇarājino<BR>
Dute sampesayitvāna tadā tattha upāvisuṃ.<BR>
8<BR>
Parakkamanarindo'pi rājino matasāsanaṃ<BR>
Sutvā sannayha senaṅgaṃ puḷatthipuramāgami.<BR>
9<BR>
Tadā rohaṇaraṭṭhamhi māṇābharaṇabhupati<BR>
Rājaraṭṭhāpayātānaṃ balena mahatā saha<BR>
10<BR>
Vaco khalānamādāya katvopatthambhake ime<BR>
Ekantaṃ rājaraṭṭhaṃ taṃ gaṇhissāmīti cintiya<BR>
11<BR>
Mahatā balakāyena nikkhamitvāna rohaṇā<BR>
Koṭṭhasāramupagañchi nipphalāsāvasīkato.<BR>
12<BR>
Nisāmetvā pavattiṃ taṃ parakkamabhujo vibhu<BR>
Acintāvisayodāravikkantiduratikkamo<BR>
13<BR>
Gajabāhunarindampi mahāsampattidāyakaṃ<BR>
Samante'pi cajitvāna asampi 1 baddhamāhave<BR>
14<BR>
Nivatthassāpi vatthassa patvā'nissarataṃ bhaya<BR>
Palāyitvā paviṭṭhānaṃ rājaraṭṭhādhivāsinaṃ<BR>
-----------<BR>
1.[E.] Samantepi ca āsaṃ ca cajitvā.<BR>
<BR>
[SL Page 409] [\x 409/]   ( <BR>
<BR>
15<BR>
Saddahitvā dujjanānaṃ palāpaṃ paramatthato 2<BR>
Samarāya kiragañchi māṇābharaṇabhupati.<BR>
16<BR>
Gajabāhunarindena pattamhāpi parābhavā<BR>
Pāpessanti mamāmaccā diguṇaṃ taṃ parābhavaṃ;<BR>
17<BR>
Mahāvālukagaṅgāya oraṃ pāpuṇitumpi taṃ<BR>
Na dassāmīti cintetvā saṅgāmārambhakovido<BR>
18<BR>
Āgokaṇṇaṃ sarogāmatitthā pāṭṭhāya buddhimā<BR>
Paṭititthaṃ nivesesi sāmaccaṃ caturaṅginiṃ.<BR>
---------<BR>
19<BR>
Tadā sannipatitvāna mahāmacca mahāmatī<BR>
Abhisekāya bhupālamāyāviṃsu katañjalī:<BR>
20<BR>
"Pubbakā hi mahārajā, rājāno vijitāvino<BR>
Bhayānurāgavuddhatthaṃ janānañcāpi sabbathā<BR>
21<BR>
Dīpanatthaṃ ca sabbattha patāpātisayaṃ nijaṃ<BR>
Abhisekaṃ pavattesuṃ ṭhitāpi raṇabhumiyaṃ;<BR>
22<BR>
Sabbathā samupetena nayena vinayena ca<BR>
Sāmināpi sadācārarakkhaṇaṃ yeva kāriyaṃ.<BR>
23<BR>
Vayo ca te navo deva patāpo cāpi dussaho<BR>
Duratikkamanīyā ca bhujavikkamasampadā.<BR>
24<BR>
Laṅkādīpaṃ ṭhapetvāna sabbasmiṃ jambudīpake<BR>
Vibhutaṃ 3 te pavattetuṃ samattho kusalodayo.<BR>
25<BR>
Ādikappamhi paṭṭhāya yāvajjadivasā ca te<BR>
Kulaṃ pakkhittakhīraṃva dhotasaṅkhe sunimmalaṃ.<BR>
26<BR>
Tasmā sabbassa lokassa avassaṃ sampadāvaho<BR>
Abhīseko vidhātabbo vāsarasmiṃ subhe" iti.<BR>
27<BR>
Rājā parakkamabhujo bhubhaṅgavijitāhito<BR>
Yācanaṃ taṃ paṭiggayha pavaro pavivekinaṃ<BR>
28<BR>
Nakkhattena pasatthena dine maṅgalasammate<BR>
Dhāretvā sirasā moliṃ sabbābharaṇabhusito<BR>
29<BR>
"Gaṅgāya orimaṃ tīraṃ māṇābharaṇabhupati<BR>
Anuppatto"ti sutvāna na maññanto tiṇāya taṃ<BR>
-----------<BR>
2.[A.] Paramaṃvayo [S.] Paramaccayo. 3. [A.E.] Vibhuttaṃ.<BR>
[SL Page 410] [\x 410/]   ( <BR>
<BR>
30<BR>
Attanā yeva ārūḷhe ramme ratanamaṇḍape<BR>
Avidūre ṭhapetvāna sannāhañcāyudhaṃ nijaṃ<BR>
31<BR>
Mahatā parihārena nikkhamitvā samandirā<BR>
Puraṃ padakkhiṇaṃ katvā asambhītova kesarī<BR>
32<BR>
Taṃsiriyā samāyātaṃ accheravivasaṃ janaṃ<BR>
Karonto pāvisī lakkhīniketaṃ rājamandaraṃ.<BR>
<BR>
(Ettha paricchedanto viyaññāyate kenāpi <BR>
Hetuna kañcīmantikā ūnatā ca.)<BR>
---------<BR>
<BR>
Sattatimo paricchedo.<BR>
<BR>
1<BR>
Tada'dāya mahālekho 1 mahindo mahatiṃ vamuṃ<BR>
Āgantvāna sarogāmatitthathena mahañjasā 2<BR>
2<BR>
Rakkhakena mahāyuddhaṃ vattayī kesadhātunā.<BR>
So'pi rakkhacamūnātho kesadhātu mahabbalo<BR>
3<BR>
Hatthiyūthaṃ paviṭṭho'va kesari tassa'nappake<BR>
Māretvā samare vīre tulaṃ caṇeḍāva 3 māluto<BR>
4<BR>
Palāpeyi mahālekhaṃ khalī 4 sabalavāhanaṃ.<BR>
Athāpi talanīgāmatitthā paccuttaritva taṃ<BR>
5<BR>
Yuddhāya punarāgantukāmaṃ so yeva rakkhako<BR>
Kesadhātuṃ palāpesi vattetvā tumuḷaṃ raṇaṃ.<BR>
6<BR>
Tatheva pūṇanāmamhā 5 uttaratvāna titthato<BR>
Āgantukāmaṃ yuddhāya māṇābharaṇabhupatiṃ<BR>
7<BR>
Buddhavhayo kesadhātu tattha rakkhāya yojito,<BR>
Bahūhi tassā'maccehi vattetvā bheravaṃ raṇaṃ<BR>
8<BR>
Māretvā ca bahū yodhe palāpetvā ca taṃ khaṇaṃ<BR>
Taṃ titthaṃ punarāgantuṃ nirāsaṃ tamakāsi so.<BR>
---------<BR>
9<BR>
 hapito rakkhituṃ titthaṃ samīrukkhavhayaṃ tathā<BR>
Eko sāmantapāmokkho āgantvā titthato tato<BR>
-----------<BR>
1. Tadā jayamahālekho. 2. [A.E.] Mahojasā. 3. [A.] Tulañcaṇḍova.<BR>
4.[A.] Baliṃ 5.[D.] Punagāmamhā [S.] Puna nāvamhā.<BR>
<BR>
[SL Page 411] [\x 411/]   ( <BR>
10<BR>
Yujkjhassāmiti sampattaṃ so māyāgehanāyako 6<BR>
Tathevā'bhañji senāya saddhiṃ gajabhujavhayaṃ.<BR>
11<BR>
Mahārukkhavhayaṃ titthaṃ tarissāmiti āgataṃ<BR>
Sasenaṃ mattatāloti khyātaṃ māragiriṃ tahiṃ<BR>
12<BR>
Saraṭṭhavāsiko rāmanāmo nīlagiriṭṭhato<BR>
Vattetvā samaraṃ ghoramaccudāraparakkamo<BR>
13<BR>
Saraṭṭhavāsiko rāmanāmo nīlagiriṭṭhito<BR>
Nirussāhaṃ palāpeyi senaṅgaṃ sesamāhave.<BR>
14<BR>
Titthaṃ atho nālikeravatthunāmamadhiṭṭhito<BR>
Sāmanteko tato verīrājasenāya yujjhituṃ<BR>
15<BR>
Pattāya yuddhaṃ katvāna māretvāna bahū bhaṭe<BR>
Ito tato palāpesi senaṃ sesamasesato.<BR>
16<BR>
Rakkhanatthaṃ ṭhito titthe nāmena'ntarabhaṇḍake<BR>
Sāmantapamukho koci tato yujjhitumāgataṃ<BR>
17<BR>
Sasāmantaṃ mahārātīrājasenaṃ mahabbalo<BR>
Ekamaṃsakhalaṃ vīro karitvā samaraṅgaṇaṃ<BR>
18<BR>
Sasāmantaṃ palāpesi senaṃ'sesaṃ disodisaṃ,<BR>
Samantā baddhasaṃrambhamabbhakūṭaṃva māluto<BR>
19<BR>
Kāṇatālavanakhyāta - titthārakkhāniyojito<BR>
Sāmantapamukho eko tato yujjhitumāgataṃ<BR>
20<BR>
Akāsi punarārambhavimukhaṃ verivāhiniṃ.<BR>
Mahāyuddhaṃ pavattetvā samaggabalavāhano<BR>
21<BR>
Yakkhasūkaratitthamhi niyutto kittināmako<BR>
Adhikārī tato veribalaṃ yujjhitumāgataṃ<BR>
22<BR>
Sudāruṇe raṇe katvā kathāsese bahū bhaṭe<BR>
Avasese palāpetvā āvasī 7 titthameva taṃ.<BR>
23<BR>
Parakkamamahārājasāsanā duratikkamā<BR>
Mahāmaccaṃ niyojetvā tatthekaṃ sayamāgato.<BR>
24<BR>
So'pi vārattayaṃ tattha verisenaṃ samāgataṃ<BR>
Abhañji punarussāhasuññaṃ katvā mahāhave.<BR>
-----------<BR>
6.[A.] Nāyakaṃ. 7. Āvasaṃ (bahūsu)<BR>
<BR>
[SL Page 412] [\x 412/]   ( <BR>
25<BR>
Vihāravejjasālavhe titthe jitagiri ṭhito<BR>
Santanāmo mahāsenaṃ 8 tato uttarituṃ gataṃ<BR>
26<BR>
Vattetvā'nāhavaṃ ghoramudārabalavāhano<BR>
Pāpesi vilayaṃ verirājasenaṃ asesato.<BR>
27<BR>
Assamaṇḍalatitthaṭṭho kittināmādipotthakī<BR>
Mahāseno mahīnāmo laṅkāgiri mahābalo<BR>
28<BR>
Aññā ca mahatī senā sattusenaṅgamāgataṃ<BR>
Māretvā sayamāgañchuṃ rājino santikampuna 9.<BR>
29<BR>
Sakkharālayagaṅgāya vīrā 10 setuṃ vilaṅghiya<BR>
Sākakuṇḍavhayārāmaṃ 11 pavisitvāna taṅkhaṇe<BR>
30<BR>
Yujjhitvā'nappake yodhe pāpetvā jīvitakkhayaṃ<BR>
Tamhā mukhā punāgantumāsaṃ chindiṃsu verinaṃ.<BR>
---------<BR>
31<BR>
Nāthavho'tha sarogāma - titthaṭṭho saṅkhanāyako<BR>
Verirājabalamhetvā tato yujjhitumāgataṃ<BR>
32<BR>
Uttaritvā sayaṃ gaṅgaṃ gāme pānīyamaṇḍape<BR>
Mahāveribalaṃ gantvā yathāṭṭhānaṃ punāgami.<BR>
33<BR>
Samītitthe niyuttāpi tatheva mahatī camū<BR>
Tamhā mukhā samāyātaṃ raṇāyāribalaṃ bahuṃ<BR>
34<BR>
Māretvā punarāgantukāmatāvimukhaṃ kari.<BR>
Cullanāgavhaye titthe rājasenā bahū ṭhitā<BR>
35<BR>
Tamhā mukhā samāyātaṃ sannaddhakavavāyudhaṃ<BR>
Satturājabalaṃ sabbaṃ tathā māresa'nappakaṃ.<BR>
36<BR>
Burudatthaliyañca dve bhātaro daṇḍanāyakā<BR>
Tamhā mukhā samāyātaṃ bhindiṃsu ripuvāhiniṃ.<BR>
37<BR>
Nigguṇḍivālukātittharakkhako rakkhanāmako<BR>
Adhikārī mahāvīro tato uttarituṃ gataṃ<BR>
38<BR>
Ummulesi mahārātibalaṃ sabbabhayātigo,<BR>
Māsadvayaṃ mahāyuddhaṃ niccāraddhaṃ pavattayaṃ.<BR>
----- - -<BR>
8.[A.] Mahāsenī. 9.[E.] Yathāṭṭhānaṃ sayaṃ puna. 10.[D.S.]Cīro.<BR>
11. [A.E.] Sakkuṇḍavhayamārāmaṃ<BR>
<BR>
[SL Page 413] [\x 413/]   ( <BR>
<BR>
39<BR>
Tathā yācitagāmamhi kaḍakkuḍa itissuto<BR>
Laṅkāpuro mahāvīro pavattitamahābhavo<BR>
40<BR>
Ghātetvā mūlaghātena tumulaṃ verinaṃ balaṃ<BR>
Mahussāho nirussāhaṃ bhindi veribalaṃ balī.<BR>
41<BR>
Bhillapattakakhaṇḍaṭṭho rakkhako saṅkhanāyako<BR>
Pahindittha tato verisenaṃ yuddhatthamāgataṃ.<BR>
42<BR>
Titthagāme mahāmacco eko rakkhāya yojito<BR>
Rājasenaṃ mahāseno tato yujjhitumāgataṃ<BR>
43<BR>
Samāraddhamahāyuddhakaccho sudāruṇaṃ raṇaṃ<BR>
Katvāna taṃ palāpesi nirussāhaṃ punā'bhave.<BR>
44<BR>
Nandigāme niyutteko pavattītamhābhavo<BR>
Samāgataṃ tato senamabhañji tumulaṃ balī.<BR>
45<BR>
Bhedillakhaṇḍagāmamhi ṭhito 12 devacamūpati<BR>
Mahatā balakāyena saddhiṃ yujjhitumāgate<BR>
46<BR>
Kumāretha mahindavhe sannaddhabalavāhane<BR>
Samaraṃ saha cattāro vāre katvāna tena so<BR>
47<BR>
Ripuyodhaṭṭhisaṅghāṭa - puṇṇaṃ katvā raṇaṅgaṇaṃ<BR>
Katvā kumāraṃ hīnaṅgamahīnabalavāhano<BR>
48<BR>
Palāyantaṃ sasenaṅgaṃ pacchato anubandhiya<BR>
Gantvāna pāvisī titthaṃ khillagāmavhayaṃ muhuṃ.<BR>
49<BR>
Atha māsadvayaṃ tattha saṅgāmo bheravo ahū;<BR>
Ripusenampalāpesi tatthaṭṭho'tha camūpati.<BR>
50<BR>
Mālāgāmavhaye titthe sāmantapamukho ṭhito<BR>
Dasavāraṃ samāraddhamahābhavasamussavo 13<BR>
51<BR>
Tato uttarituṃ yātaṃ baliniṃ verivāhiniṃ<BR>
Tamakkhandhamivābhañji uggacchanto divākaro.<BR>
---------<BR>
52<BR>
Goḷabāhavhaye titthe rakkhanatthāya yojito<BR>
Eko sāmantapāmokkho mahābalaparakkamo<BR>
53<BR>
Tato yujjhitumāyātamarātibalamāhave<BR>
Sasāmantaṃ palāpesi migayūthaṃ'va kesarī,<BR>
-----------<BR>
12.[E.D.]  hāne. 13.[E.] Dasaṇḍavāramāraṇḍa-<BR>
<BR>
[SL Page 414] [\x 414/]   ( <BR>
54<BR>
Titthe dīpālavikkhyāte 14 sāmanteko niyojito<BR>
Balaṃ tato samāyātamabhañji balavā raṇe.<BR>
55<BR>
Evamevaṃ pavattante saṅgāme rājagāmaṇī 15<BR>
Mahārājā parakkantabāhu bhīmaparakkamo<BR>
56<BR>
"Ito bhaggassa saṅgāme māṇābharaṇarājino<BR>
Rohaṇe'pi na dassāmi patiṭṭha"miti cintiya<BR>
57<BR>
Mahāniyyāmaraṭṭhe ca raṭṭhe ca pañcayojane<BR>
 hite devilalokavhe kesadhātu ubhopi ca<BR>
58<BR>
Ārakkhakammanāthañca 16 tathā kañcukināyakaṃ<BR>
Gantumāṇāpayī dhīro rohaṇaṃ raṇadohaḷī.<BR>
59<BR>
Te ca tassa niyogena sakkassa viya rājino<BR>
Caturova mahārājā caturā nikkhamuṃ tato.<BR>
60<BR>
Atha patvāna te raṭṭhaṃ navayojanasaññitaṃ<BR>
Tatthaṭṭhāya mahārātirājavāhiniyā saha<BR>
61<BR>
Katvāna vīsatīvāre mahāhavamahussavaṃ<BR>
Māretvā mahatiṃ senaṃ gahetvā navayojanaṃ<BR>
62<BR>
Nikkhamma ca tato kāḷagiribhaṇḍamupecca te<BR>
Tatthaṭṭhāya ca senāya katvā vīsammaśāhave<BR>
63<BR>
Tañca hatthagataṃ katvā nikkhamma parato gatā<BR>
Dīghālikamahākhettamaggahesuṃ tatheva te.<BR>
64<BR>
Nisāmetvā pavattiṃ taṃ māṇābharaṇabhupati<BR>
Dvidhā katvā sakaṃ senaṃ bhāgaṃ pesesi tattha so.<BR>
---------<BR>
65<BR>
Athekadā mahāmacco anurādhapurarakkhako<BR>
Nārāyaṇavhayo daṇḍanāyako samacintayī:<BR>
66<BR>
"Katvā hatthagataṃ raṭṭhamidaṃ duggaṃ nivesiya<BR>
Vasissāma'vaso hutvā rājūna"miti dummati.<BR>
67<BR>
Taṃ vuttantaṃ nisāmetvā parakkamanarādhipo<BR>
"Rūḷhamūlamakatvāna nimmulessāmi caṃ"iti<BR>
68<BR>
Pesesi turito vīro chattagāhakanāyakaṃ.<BR>
Mige khudde gaje vāpi sīhovā'samavikkamo<BR>
-----------<BR>
14.[D.] Dīpālu- [S.] Divāla-. 15.[E.] Evaṃ pavatte saṃgāme rājāva duṭṭhagāmaṇī.<BR>
16.[A. -] Nātañca.<BR>
<BR>
[SL Page 415] [\x 415/]   ( <BR>
<BR>
69<BR>
Sopi gantvā mahāmacco katvā tena mahābhavaṃ<BR>
Senāya saha taṃ hantvā akā raṭṭhamakaṇṭakaṃ.<BR>
70<BR>
Tadā pasiddhatitthesu rakkhasādhiṭṭhitesviva<BR>
Mahārājamahāmattarakkhitesu samantato<BR>
71<BR>
Tehi uttarituṃ cevā'samattho 17 māṇabhusano<BR>
Rajaraṭṭhādhivāsīhi gatehi vasamattano<BR>
72<BR>
Kathitena'ppasiddhena titthene'kena uttari.<BR>
Atha rājā parakkantibāhu sutvāna taṃ vidhiṃ<BR>
73<BR>
Gaṅgātitthe sasenaṃ taṃ uummūletuṃ vicintiya<BR>
 hāne mayurapāsāṇanāme duggaṃ nivesiya<BR>
74<BR>
Kātuṃ yuddhamanappehi bhaṭehi parivāritaṃ<BR>
Accuḷāraparakkantaṃ 18 pahutabalavāhanaṃ<BR>
75<BR>
Rakkhādhikāriṃ pesesi; so pana'ttani verinā<BR>
Devasenādhināthena pavattitamahāhave<BR>
76<BR>
Pasannena parakkantarājinā katavedinā<BR>
Dinnaṃ mahāpasādaṃ taṃ asahanto mahissayā<BR>
77<BR>
Nibbinto so mahārāje raṇe nāhosi sādaro;<BR>
Tena issājaro 19 mando viriyaṃ 20 na karoti so.<BR>
78<BR>
Gajabāhunarindassa sāmanteko khalo tadā<BR>
Laddhābhayo parakkantibāhubhūpatisantīkā<BR>
79<BR>
Saha tena gato ñatvā tassa bhāvaṃ sabhāvato<BR>
Māṇābharaṇaraññāpi pageva katamantaṇo<BR>
80<BR>
Āgantuṃ sāsanaṃ khippaṃ duggāramhā puretaraṃ<BR>
Pesesi āsannamāsu 21 māṇābharaṇarājino.<BR>
81<BR>
Nisāmetvā pavattiṃ taṃ mahīpo māṇabhusano<BR>
Niyojesi sakaṃ senaṃ tattha tattha mahābhave.<BR>
82<BR>
Vallititthe mahindavho kumāro'tha samāgato<BR>
Devasenādhināthassa sāmantihi akā raṇaṃ.<BR>
83<BR>
Te ca tattha bahū yodhe māretvā samare khare<BR>
Pahindiṃsu kumaraṃ taṃ balino dubbalaṃ khaṇaṃ 22<BR>
-----------<BR>
17.[E.] Nevasamattho. 18.[A.] Parakkantiṃ. 19.[A.] Tandamissājaro.<BR>
[E.] Kandamissājaro 20.[D.S.] Mandaviriyaṃ taṃ. 21.[E.S.D.]Sāsanaṃ āsu. 22. [D.] Carā.<BR>
<BR>
[SL Page 416] [\x 416/]   ( <BR>
<BR>
84<BR>
Sayaṃ rājā pavattesi saha rakkhādhikārinā<BR>
Asisaṅghaṭṭasaṃjāta-vipphuliṃgaṃ mahāraṇaṃ.<BR>
85<BR>
Bahū tattha mahāyodhā nassiṃsū'bhayapakkhikā.<BR>
Atha rakkhādhikārissa pabhaggā parisā ahū.<BR>
86<BR>
Tato katvā sahatthena samaraṃ sayavekako<BR>
Sayañcāmari tattheva māretvā subhaṭe bahu.<BR>
87<BR>
Atha rājā parakkantibāhu bhīmaparakkamo<BR>
Pavattīṃ taṃ nisāmetvā sabhāsamukhapaṅkajo<BR>
88<BR>
" hite tu mayi kintehi jīvantehi matehi vā ?<BR>
Na hi sīho sahāyatthi hoti vāraṇadāraṇe.<BR>
89<BR>
Ciramussannamajjāhaṃ raṇadohaḷabhāgino<BR>
Bhujadvayassa saṅgāme pūressāmi manorathaṃ.<BR>
90<BR>
Durācāraparā'neka-rājasaṅgamadūsitaṃ<BR>
Nahāpetvā mahiṃ sattugattarattajalena'haṃ<BR>
91<BR>
Parinessāmi saṅgāmapuṇīkatamimaṃ 23 khaṇā,<BR>
Vīrānaṃ mādisānaṃ hi ekasālā vijambhane.<BR>
92<BR>
Surayasse'va me veratamokkhandhavināsino<BR>
Alāteneva ko attho balena'ññena sabbadā?"<BR>
93<BR>
Iti cintiya so verirājasenāmahaṇṇave<BR>
Pañcamādiccasaṅkāso saṅgāmaṅgaṇamāgato.<BR>
94<BR>
Gantvā cā'nekagandhabbīgītaṃ gītaṃ nisāmayaṃ<BR>
Aggesaro rasaññūnaṃ vindanto'va rasaṃ ṭhito.<BR>
---------<BR>
95<BR>
Tadā bhinnaṃ mahāsenamanubandhiya pacchato<BR>
Āgatāya sabhupālasattusenāya sammukhaṃ<BR>
96<BR>
Parakkamamahārājamahāmaccā'bhidhāviya<BR>
Vattetvā samaraṃ ghoraṃ gāme badaravalliyaṃ<BR>
97<BR>
Bhinnāya jayasenāya sayaṃ katvā mahāhavaṃ<BR>
Laddhāyudhābhighātā ca māretvā ca bhaṭe bahū<BR>
98<BR>
Kilantā 24 te nivattīṃsu saraṭṭhābhimukhā tadā<BR>
Ahosi diguṇussāhā tadā verimahāvamū.<BR>
-----------<BR>
23.[E.] Paṇikatammaṃ 24.[A.] Kirantā.<BR>
<BR>
[SL Page 417] [\x 417/]   ( <BR>
<BR>
99<BR>
Tadā laddhappahāre te vejjesu paṭīpādiya<BR>
Palāyantiṃ mahāsenaṃ hasaṃ pekkhiya līlayā<BR>
100<BR>
Amaccānaṃ vadantānaṃ vāhakānaṃ nivattituṃ<BR>
Bhubhaṅgakuṭilaṃ diṭṭhiṃ dassento te nivattīya<BR>
101<BR>
Pesetvā vāhake sattusenayā'bhimukhaṃ sayaṃ<BR>
Kāretuṃ caturaṃ viralakkhisaṅgamamaṅgalaṃ 25<BR>
102<BR>
Chekaṃ khaggalatādūtiṃ pesetuṃ samaraṅgaṇaṃ<BR>
"Dehi me sīhaḷāsiṃ" ti sahatthāyudhabhāgino<BR>
103<BR>
Ajjhabhāsi mahāvīro kattukāmo raṇussavaṃ.<BR>
Tenā'vijānatā jambudīpapāṭavanāmake<BR>
104<BR>
Ānīte sīhaḷāsīti 26 "nā'yaṃ sīhaḷapāṭavo;<BR>
Jambudīpamhi nissesaverirājakulantakaṃ<BR>
105<BR>
Etaṃ ṭhapetvā ānehi sīghaṃ sīhaḷapāṭavaṃ"<BR>
Iti vatvā samānīte bhime sīhaḷapāṭave<BR>
106<BR>
Sāvalepo punā'rāti-gajabandhamataṅgajo<BR>
Rājā "sīhaḷadīpamhi āyudhaṃ mama bāhunā<BR>
107<BR>
Gāhetuṃ na samatthotthi" 27 cintetvā sāvadhāraṇaṃ<BR>
Samīpaṭṭhassa rakkhavhakesadhātussa attano<BR>
108<BR>
Mukhaṃ so nāthanagaranāmassa ca vilokayī.<BR>
Te ubho'pi tadā ñatvā mahārājassa iṅgitaṃ<BR>
109<BR>
Pakkhandiṃsu mahāsenāmajjhaṃ sīhaparakkamā.<BR>
Ubho te verisenāya khāyiṃsa'tulavikkamā. 28<BR>
110<BR>
Sahassasaṅkhā hutvāna samaraṅgaṇamajjhagā<BR>
Divāpabhuti vattesuṃ yāva rattiṃ mahābhavaṃ<BR>
111<BR>
Khaggāghātadvidhābhutaveriviggahahiṃsanaṃ.<BR>
Atha baddhañjalī hutvā mahāmaccā nivedayuṃ:<BR>
112<BR>
"Bhaggā sabbā mahāsenā ṭhitā katipayā mayaṃ<BR>
Etāvanto'pi hutvāna vīralakkhiṃ narādhipa<BR>
113<BR>
Mahāraṇaṃ pavattentā na karimhaññatomukhiṃ;<BR>
Raṇadassanabhītova līno atthācale ravi;<BR>
-----------<BR>
25.[E.S.] Cerilakkhī. 26.[E.D.]Sīhaḷāsimhi. 27.[E.] Asamatthoti.<BR>
[A.] Na samatthoti. 28.[E.] Saṃkhāyiṃsatula<BR>
<BR>
[SL Page 418] [\x 418/]   ( <BR>
<BR>
114<BR>
Puḷatthinagaraṃ gantvā pabhāte sattumaddanaṃ<BR>
Karissāma vikālo'yaṃ saṅgāmasse"ti rājino.<BR>
115<BR>
Sutvāna taṃ vidhiṃ rājā rattiṃ tattheva khepiya<BR>
Pabhāte yuddhamāraṇḍukāmattā na paṭiggahi.<BR>
116<BR>
Tadā vītabhayo rājā muhuttaṃ niddamokkami;<BR>
Etthantare amaccā taṃ puḷatthinagaraṃ nayuṃ.<BR>
117<BR>
Sampattamhi atho pañcavihāraṃ majjharattiyaṃ<BR>
Rājā pabuddho pucchattha "ṭhānaṃ kinnāmida"nti so.<BR>
118<BR>
Sutvā pañcavahāroti tesaṃ hatthā narādhipo<BR>
"Idhā'nentehi tumhehi maṃ niddūpagataṃ; kataṃ<BR>
119<BR>
Ayuttami"ti kujjhitvā ekampi parivārato<BR>
Asesetvā gahetvāna gantukāmo ṭhito tahiṃ.<BR>
120<BR>
Gāmaṃ pañcamahāsaddasaṅkhanādasamākulaṃ<BR>
Katvā sāmaṃ panāyātaṃ 29 parivāraṃ parikkhiya<BR>
121<BR>
Parivāraṃ purokatvā sayaṃ hutvāna pacchato<BR>
Paccūsāsantavelāyaṃ puḷatthinagaraṃ agā.<BR>
---------<BR>
122<BR>
Tato sakulajeṭṭhamhi uditamhi divākare<BR>
Parakkamabhujo ekavikkamakkantabhutalo<BR>
123<BR>
Billavhayamhi titthamhi devasenādhināyako<BR>
Kittīnāmādhikārī ca mahāsenāpurakkhatā<BR>
124<BR>
Tamhā mukhā samāyātanāthanāmodhikari ca<BR>
Mahindavhakumāro ca sukhasenādhināyako<BR>
125<BR>
Nāthalaṃkāgiriccevamādīhi saha senayā<BR>
Yuddhampattehi vattetvā saravassaṃ nirantaraṃ<BR>
126<BR>
Sukhasenādhināthañca nāthalaṅkāgiriṃ tathā<BR>
Bahūhi saha yodhehi pāpetvā jīvitakkhayaṃ<BR>
127<BR>
Atha nāthādhikāriñca kumārañca mahindakaṃ<BR>
Sasenaṅge palāyante anubandhiya pacchato<BR>
128<BR>
Raṭṭhamajjhaṃ paviṭṭhesu sakalārātivāhinī<BR>
Saraṭṭhavāsikā maggaṃ duggaṃ katvā samantato<BR>
-----------<BR>
29.[E.] Anāyātaṃ<BR>
<BR>
[SL Page 419] [\x 419/]   ( <BR>
<BR>
129<BR>
Tirokatvā gahesīti suṇitvā arimaddano<BR>
Mocetuṃ gantumāraddho sāhasekaraso sadā.<BR>
130<BR>
Tadā tattha mahāmaccā paggahetvāna añjaliṃ<BR>
Nivattetuṃ mahīpālaṃ sañjātussāhamāhave<BR>
131<BR>
"Pabhāvātisayā tuyhamaññattha duratikkamā<BR>
Neva'tthi balamamhākamaññaṃ kiñci narādhipa,<BR>
132<BR>
Raṭṭhavāsī ca sabbe'pi paṭiyogivasaṅgatā<BR>
Nandamūlamito gantvā gantabbaṃ yujjhituṃ tato."<BR>
133<BR>
Chalehi'ccevamādīhi nivattetvā narādhipaṃ<BR>
Nikkhamitvā tato maggaṃ paṭipannā sarājikā.<BR>
---------<BR>
134<BR>
Nandamūlasamīpaṭṭhā parisā raṭṭhavāsinī<BR>
Āyantaṃ bhupatiṃ mandaparivāraṃ vilokiya<BR>
135<BR>
Saravassaṃ pavassetuṃ samārabhi samantato.<BR>
Karavāḷagirivhe'tha ṭhāne ṭhatvā mahīpati<BR>
136<BR>
Tato katipayāmacce pesetvā vīrasammate<BR>
Kāretvā tañca senaṅgaṃ saṅgāmāsāparammukhaṃ<BR>
137<BR>
Parivāraṃ purokatvā gacchanto pacchato sayaṃ<BR>
Jambukolamupāgañchī mahāvīro mahīpati<BR>
138<BR>
Tato nikkhamma mocetuṃ devasenādhināyakaṃ<BR>
Gacchanto pāvisī ṭhānaṃ navagāmapuravhayaṃ.<BR>
139<BR>
Tadā devacamūnātho kittināmo'dhikāri ca<BR>
Upadesaṃ virodhetvā mahārājena bhāsitaṃ<BR>
140<BR>
Kilantā saha senāya sayaṃ taṃ yuddhamujjhiya 30<BR>
Surullavhayagāmamhi sapattavasamāgatā,<BR>
141<BR>
Viditvā nijarakkhāya āgacchantaṃ mahīpatiṃ<BR>
Nivattetumanā hutvā pesesumiti sāsanaṃ:<BR>
142<BR>
"Mayametthamahāraṭṭhamajjhe verivasaṅgatā sāmino va balaṃ natthi vikkamātisayaṃ vinā;<BR>
143<BR>
Ahesuṃ veripakkhā ca vimukhā raṭṭhavāsino;<BR>
Accuḷārappabhāvesu ṭhitesu pana sāmisu<BR>
-----------<BR>
30.[E.] Yujjhimujjhiya. <BR>
[SL Page 420] [\x 420/]   ( <BR>
<BR>
144<BR>
Ekātapattaṃ katvāna mahiṃ sāgarakuṇḍalaṃ<BR>
Lokasāsanasaṃvuddhividhāne natthi saṃsayo.<BR>
145<BR>
Yesaṃ 31 vijjati amhesu bhāgadheyyaṃ tathāvidhaṃ<BR>
Tumhākaṃ caraṇamhojadassanassādakāraṇaṃ,<BR>
146<BR>
Te muccissāma vaṇṇānamassamānañca pālakā,<BR>
Nivattissatha tumhe tu etthāgamananicchayā."<BR>
147<BR>
Taṃ sutvāna mahārājā gamanā tattha attano<BR>
Ñatvā puretaraṃ yeva dīghadassī vinassanaṃ<BR>
148<BR>
Katañjalīhi sabbehi amaccehi ca yācito<BR>
Nivattitvā mahāpañño vakkamavhapuraṃ gato.<BR>
---------<BR>
149<BR>
Tadā samaggasenaṅgo māṇābharaṇabhupati<BR>
Puḷatthipuramāgamma nikkhamitvā tato puna<BR>
150<BR>
Patto giritaṭākavhaṃ ṭhānamiccevamādikaṃ<BR>
Mahāmattā viditvāna vuttantaṃ paramatthato<BR>
151<BR>
Yāthāvato nivedetvā rājino taṃ yathāsutaṃ<BR>
Naṭṭhabhāvañca senāya tattha tattha mahāhave<BR>
152<BR>
"Parakkamapurañcā'tha gāmaṃ kalyāṇināmakaṃ<BR>
Gantva senaṅgasamaggiṃ karitvā puna yujjhituṃ<BR>
153<BR>
Vaṭṭatī"ti nivedesuṃ. Taṃ sutvā rājakesarī<BR>
Bhubhaṅgadhūmaviññeyya - kopaggipātubhāvato<BR>
154<BR>
"Ye bhītā tehi na'mhākamattho; te tu yathāruciṃ<BR>
Gacchantu; bhujavikkantamahāsenā hi mādisā<BR>
155<BR>
Devitdamādiṃ katvāna ṭhite mayi vilaṅghituṃ<BR>
Samatthaṃ rajjasīmaṃ me na passāmi jagattaye<BR>
156<BR>
Na mayā'dhiṭṭhitaṃ rajjaṃ pattuṃ paccatthipatthivo<BR>
Samattho hatthirājo'va guhaṃ sīhādhirakkhitaṃ.<BR>
157<BR>
Madīyadiṭṭhipātena vīro ko nāma no bhave?<BR>
Icchante mayi yujjhanti kumārā khīrapāyino.<BR>
158<BR>
Māsehi dvīhi tīhe'va māṇābharaṇabhupatiṃ<BR>
Rājaraṭṭhaṃ ṭhapetvāna saraṭṭhopi nisīdituṃ<BR>
-----------<BR>
31. [A.] Yesu.<BR>
<BR>
[SL Page 421] [\x 421/]   ( <BR>
<BR>
159<BR>
Na dassāmidise ṭhāne; sabbasuññamhi dissati<BR>
Mādisānaṃ hi vīrānaṃ bāhuvikkamasampadā".<BR>
160<BR>
Iccevaṃ te nirussāhe mahussāhe vidhāya so<BR>
Vācaṃ vīrarasopetaṃ sāhaṅkāramudīrayaṃ<BR>
161<BR>
Tato rakkhādhikāriñca sāmantañcādipotthakiṃ<BR>
 hātuṃ maṅgalabe gāme pesesi nayakovido.<BR>
162<BR>
 hānantarārahānañca datvā ṭhānantaraṃ atho<BR>
Rakkhavhayo mahālekho mandijīvitapotthakī(?)<BR>
163<BR>
Saṅkhadhātu ca kittī dve bhātaro daṇḍanāyakā<BR>
Iccetesaṃ vidhānaññu niyyātetvā mahāyaso<BR>
164<BR>
Ekābaddhe mahāraṭṭhe gaṇhitu kāḷavāpiyā<BR>
Pesesi mahatiṃ senaṃ pillaviṭṭhiṃ mahabbalo.<BR>
165<BR>
Tathā māragirañcāpi nigrodhaṃ uddhavāpiyaṃ<BR>
 hapesi sahasenāya accuḷāraparakkamo.<BR>
166<BR>
Anekehi mukhehevaṃ pavattetutaṃ mahāhavaṃ<BR>
Tattha tattha niyojesi sasāmantaṃ mahāvamuṃ.<BR>
167<BR>
Tadā yujajjhitumāyātaṃ ṭhāne janapadavhaye<BR>
Mahindavhaṃ 32 mahālekhaṃ māṇābharaṇasāsanā<BR>
168<BR>
 hitā janapade senā raṇakīḷāvisāradā<BR>
Katvā yuddhaṃ palāpesi bhinnussāhaṃ punābhave.<BR>
169<BR>
Niccaṃ pavattitānekamahākalyāṇarāsino<BR>
Nānākīḷāvinodañca devindasseva vindato<BR>
170<BR>
Parakkamanarindassa nāḷandāyaṃ nivāsino<BR>
Vatvā pesesi sāsenā taṃ pavattiṃ yathāvato.<BR>
---------<BR>
171<BR>
Tato rakkhamahālekhappamukhā pillavīṭṭhiyaṃ<BR>
 hapitā cāpi sāmantā 23 nisinne kāḷavāpiyaṃ<BR>
172<BR>
Buddhanāthamahālāna-devasenādhināyake<BR>
Dinesvaṭṭhasu saṃgāmaṃ pavattetvā subhiṃsanaṃ<BR>
173<BR>
Māretvā ca bahū yodhe palāpetvā ca taṅkhaṇaṃ<BR>
Katvā hatthagataṃ khippaṃ kāḷavāpimakaṇṭakaṃ<BR>
-----------<BR>
32. [A.] Vandivhayaṃ. 33.[E.]  hapitā vāpisāmantā.<BR>
<BR>
[SL Page 422] [\x 422/]   ( <BR>
<BR>
174<BR>
Parakkamanarindassa niyogānuvidhāyino<BR>
Katvā duggaṃ nisīdiṃsu tattheva saha senayā.<BR>
175<BR>
Nigrodhamāragiriko ṭhapito uddhavāpiyaṃ<BR>
Katvā vārattayaṃ yuddhaṃ bhinditvā ripuvāhiniṃ<BR>
176<BR>
Karitvā duggamārāmaṃ tannarukkhyātagāmake<BR>
Nisīdi saha senāya mahārājassa sāsanā.<BR>
---------<BR>
177<BR>
Māṇābharaṇabhupālo datvā ṭhānantaraṃ tadā<BR>
Mahindassa kumārassa raṭṭhañcāpi anappakaṃ<BR>
178<BR>
"Tvaṃ moravāpiraṭṭhābhimukho gantvā mahabbalo<BR>
Gahetuṃ dakkhiṇampassaṃ anurādhapure vare<BR>
179<BR>
Nisīda, buddhagāmābhimukho gantumahampi ca<BR>
Yāmi pallavavāḷa"nti vatvā datvā mahāvamuṃ<BR>
180<BR>
Anurādhapuraṃ rammaṃ pesetvāna tamādito<BR>
Tattheva rājaraṭṭhamhi nisīdittha sayampuna.<BR>
181<BR>
Kumārassa mahindassa anurādhapurampati<BR>
Gatabhāvaṃ nisāmetvā balena mahatā saha<BR>
182<BR>
Mahārañño mahāmattā niyuttā kāḷavāpiyaṃ<BR>
Rūḷhamūlamakatvāna nimmūletuṃ tamādito<BR>
183<BR>
Tattha rakkhamahālekhaṃ kittibhaṇḍārapotthakiṃ<BR>
Niyojetvāna rakkhāyaṃ sayaṃ sabalavāhanā 184<BR>
Kāṇamūlavhayaṃ ṭhānaṃ gantvā duggaṃ nivesiya<BR>
Nisīdiṃsu sayaṃ 34 kāḷavāpito nikkhamitva'to.<BR>
185<BR>
Parakkamamahārājā nisāmetvāna taṃ vidhiṃ<BR>
Abhejjopāyakusalo parikkhiyaparikkhako<BR>
186<BR>
"Adesakusalā tumhe vinā mayhānusāsanā<BR>
Majjhimajjhogahetvāna raṇaṃ raṭṭhassa kātave<BR>
187<BR>
Mā gamissatha" iccevaṃ dīghadassī mahāmati<BR>
Pesesi sāsanaṃ tesaṃ 35 pākasāsanasāsano.<BR>
188<BR>
Te tattha turitā rañño sāsanaṃ taṃ virādhiya<BR>
Anurādhapuraṃ khippaṃ gaṇhissāmāti dummatī<BR>
-----------<BR>
34.[A.] Samaṃ 35.[E.] Nekaṃ<BR>
<BR>
[SL Page 423] [\x 423/]   ( <BR>
<BR>
189<BR>
Sayamatthaṃ na vindantā virādhentā ca rājino 36<BR>
Sāsanaṃ mandabhāgī te 37 kaṭuvandu itissutaṃ<BR>
190<BR>
 hānamaṭṭhānakusalā anupāyā upāgamuṃ,<BR>
Phalaṃ vinditukāmā'va rājasāsanalaṅghane.<BR>
191<BR>
Tesaṃ tattha paviṭṭhānaṃ vikiṇṇā parisā ahu<BR>
Tattha tattha mahāraṭṭhamajjhe dukkatakārinaṃ.<BR>
192<BR>
Kumāro'tha mahindavho viditvā taṃ vidhiṃ tato<BR>
Mantetvā parivāretvā te samārahi yujjhituṃ.<BR>
193<BR>
Senāsāmaggivekallā sakaṃ taṃ balaṃ tahiṃ<BR>
Abhindittha mahindavho kumāro samaraṅgaṇe.<BR>
---------<BR>
194<BR>
Te tattha bhaggā saṃgāme kāḷavāpiṃ punāgamuṃ<BR>
Virādhitaṃ sarantāva sāmantā rājasāsanaṃ<BR>
195<BR>
Paccāgamma kumāropi anurādhapuraṃ puna<BR>
Saraṭṭhavāsikaṃ sīghaṃ senaṅgaṃ sannipātiya<BR>
196<BR>
Gahetukāmo pesesi kāḷavāpiṃ mahābaḷo<BR>
Nisāmetvā pavattiṃ taṃ mahīpati mahāmati<BR>
197<BR>
Pesesi turito tattha bhutabhaṇḍārapotthakiṃ<BR>
Vīraṅgarūpasenaṅgaṃ samappetvā anappakaṃ.<BR>
198<BR>
Te tattha sabbe sambhuya raṇaṃ accantadāruṇaṃ<BR>
Māsattayaṃ mahāvīrā vattayiṃsu dine dine.<BR>
199<BR>
Rājādesamadusentā vattentā samaraṃ kharaṃ<BR>
Bhindiṃsu te mahindassa caturā caturaṅginiṃ<BR>
200<BR>
Ekābaddhaṃ mahāraṭṭhaṃ gahetvā kāḷavāpiyaṃ<BR>
Nisīdiṃsu tahiṃ yeva mānentā rājasāsanaṃ<BR>
201<BR>
Sannaddho kūṭayuddhena rājasāsanalaṅghihi<BR>
Purā vuttena uddāmo kumāro sayamāgami.<BR>
202<BR>
Morāpīvhaye ṭhāne sāmantekoniyojito<BR>
Ādesaṃ nāpasādento rājino dīghadassino<BR>
203<BR>
Maggassobhayapassamhi yojetvā parisaṃ sakaṃ<BR>
Paviṭṭhāyā'risenāya anto niravasesato<BR>
-----------<BR>
26.[A.] Rājino sāsanassa taṃ. 37. [A.] Mandabhāgajanā tesu<BR>
<BR>
[SL Page 424] [\x 424/]   ( <BR>
<BR>
204<BR>
Samantā parivāretvā vattento bheravaṃ raṇaṃ<BR>
Bahū sāmantapāmokkhe pāpetvā jivitakkhayaṃ<BR>
205<BR>
Palāpetvā kumārañca māritānaṃ raṇaṅgaṇe<BR>
Rañño sakāsaṃ sīsāni bahū pesesi verinaṃ.<BR>
206<BR>
Tato rājā parakkantabāhu bhīmaparakkamo<BR>
Senaṅgaṃ sannipātetvā tattha tattha niyojitaṃ<BR>
207<BR>
Rājaraṭṭhā palāpetuṃ māṇabhusanabhupatiṃ<BR>
Rakkhavhayaṃ mahālekhaṃ añjanaṃ kammanāyakaṃ<BR>
208<BR>
Kyānagāme niyojetvā kittināmādipotthakiṃ<BR>
Pesayitvā maṅgalābegāmaṃ 38 rakkhādhikāritaṃ<BR>
209<BR>
Vanapabbataduggamhi rattisañcaraṇamhi ca<BR>
Chekaṃ kirātavorādiparisaṃ pesayitva so<BR>
210<BR>
Ghātayanto divārattiṃ tattha tattha mahājane<BR>
Pakkhīva pañjare baddhā puḷatthipuravāsino 39<BR>
211<BR>
Divāpi gharato dvāraṃ bhayā nikkhamituṃ sakā<BR>
Na sakkontā ciraṃ vāridārusambharaṇatthino 40<BR>
212<BR>
Sādhetuṃ dārukiccāni katvā nissesamuttiṇaṃ<BR>
Nāsenti sabbathā sabbaṃ yathā gehaṃ sakaṃ sakaṃ,<BR>
213<BR>
Yathā ca pūrasīmante tattha tatthā'paṇesu ca <BR>
Nānappakārā vohārā upacchijjanti sabbaso,<BR>
214<BR>
Purappavesamaggesu jāte rañño nibandhane<BR>
Kolāhale yathā sabbaṃ nagaraṃ sampavedhati,<BR>
215<BR>
Yāva rājaṅgaṇā tattha katvā puramupaddutā<BR>
Akāsi mahatiṃ pīḷaṃ māṇābharaṇarājino.<BR>
---------<BR>
216<BR>
Tato upadduto gāḷhaṃ māṇabhusanabhupati<BR>
Cintesi iti so cintāparetahadayo bhusaṃ:<BR>
217<BR>
"Raṭṭhaṃ yadi gamissāmi rohaṇaṃ sattuno 41 ṭhitā<BR>
Hanta gantuṃ na dassanti; rajaraṭṭhādhivāsino<BR>
218 Palāyantānamamhākaṃ viditvā dubbalattanaṃ<BR>
Dasseyyuṃ 42 pakkhapātattaṃ parakkamahībhuno.<BR>
-----------<BR>
38.[A.] Maṃgalābaṃ gāmaṃ. 39. [E.] Vāsikā 40.[E.] Ṇātthikā.<BR>
41. [A.E.]Tattha no. 42.[A.E.] Dassetuṃ.<BR>
<BR>
[SL Page 425] [\x 425/]   ( <BR>
<BR>
219<BR>
Idhava vasituṃ yuttaṃ iti, ve tañca dukkaraṃ<BR>
Īdisaṃ anubhontānaṃ kibbisaṃ no divānisaṃ<BR>
220<BR>
Taṃ no yuttaṃ, sapattehi vattetvā'va kharaṃ raṇaṃ<BR>
Paṭiladdhaṃ sukhaṃ dukkhamanuhottuṃ tato" iti.<BR>
221<BR>
Sannayhitvā sakaṃ senaṃ mahatiṃ caturaṅginiṃ<BR>
Yuddhāyābaddhakaccho so gato pallavavāḷakaṃ.<BR>
222 Tato rājā parakkantabāhu sīhaparakkamo<BR>
Nisammakārī taṃ sabbaṃ nisāmetvā vidhiṃ tato<BR>
223<BR>
Laṅkāpuraṃ ubho ceva daṇḍanāyakabhātaro<BR>
Lokagallañca sikkhetvā yuddhopāyamanappakaṃ<BR>
224<BR>
Mukhehi tīhi pesesi vimukhaṃ verivāhiniṃ<BR>
Kātukāmo samāyātaṃ mukhā tamhā mahāmati.<BR>
225<BR>
Te tattha gantvā samaramaccuḷāraṃ dine dine<BR>
Vattentā vītināmesuṃ māsamekaṃ mahabbalā.<BR>
--------226<BR>
Atha taddiguṇaṃ khinno māṇābharaṇabhupati<BR>
"Khandhāvāraṃ vajitvāna āgatamha raṇatthikā;<BR>
227<BR>
Tattha no tatthi assāso 43 dukkhameva punappunaṃ<BR>
Baddhamūlaṃ virūḷhiṃ no yātī kāmaṃ divānisaṃ,<BR>
228<BR>
Sukhaṃ dukkhaṃ ca sampattaṃ nānubhotvā tahiṃ vane<BR>
Idhāgatānaṃ yuttaṃ'va dukkhaṃ dussahamīdisaṃ;<BR>
229<BR>
Puna tattheva vāyāmo tañce'dāni sudukkaraṃ.<BR>
Tattha tattha mahāmagge ṭhite verimahābale<BR>
230<BR>
 hāne accantasambādhe na yuttaṃ vasituṃ idha.<BR>
Itocito tiviṭṭhāya sattusenāya majjhato<BR>
231 Vicāretvā parivite manusse ettha bhuyasā<BR>
Tehi uddiṭṭhamaggena appasiddhena kenaci<BR>
232<BR>
Gamissāmī"ti cintetvā pucchitvā raṭṭhavāsike<BR>
Tehi uddiṭṭhamaggena gāmaṃ konduruvaṃ gato<BR>
233<BR>
Tato rakkhādhikārarī ca mahārājānusāsanaṃ<BR>
Mānento nivasaṃ gāme mihiraṇabibbilahvaye 44<BR>
-----------<BR>
43.[A.E.]Ussāso. 44.[S.] Bibilavhaye.<BR>
<BR>
[SL Page 426] [\x 426/]   ( <BR>
234<BR>
Kaṇayagganihe khīle gajehi'pi akampiye<BR>
Katvā aññoññasambandhe nikhaṇitvāna bhumiyaṃ<BR>
235<BR>
Tato bahi mahākhīle pamāṇena tato'dhike<BR>
Acchiddaṃ nikhaṇitvāna yaṭṭhiveṭhena veṭhite<BR>
236<BR>
Majjhe tesaṃ atho vīsatiṃsaṃratanavitthataṃ<BR>
Hindāpetvāna parikhaṃ samantā sataporisaṃ<BR>
237<BR>
Pattharitvāna tikhiṇe tattha sūle kaca kaṇṭake<BR>
Tato bahipadesamhi 45 sūlapāde nikhāniya<BR>
238<BR>
Katvāna kaṇṭakavatiṃ taṃsaṃsattamachiddakaṃ<BR>
Tesañca majjhe parikhaṃ bhindāpetvā pure viya<BR>
239<BR>
Tatthāpi pattharitvāna sūlapāde ca kaṇṭake<BR>
Vatyā bahi ca bhinditvā parikhaṃ odakantikaṃ<BR>
240<BR>
Tattha tikhiṇasūlehi 46 attharitvā ca kaṇṭake<BR>
Parikhāto bahidvattībāṇapātappamāṇake<BR>
241<BR>
 hāne ekappahārena chindāpetvā mahāvanaṃ<BR>
Tato bahi mahāvāṭe coramaggesu bhīndiya<BR>
242<BR>
Kaṇṭake tikhiṇe tattha pattharitvā nirantaraṃ<BR>
Vālukājiṇṇapaṇṇehi chādetvā te samantato<BR>
243<BR>
Gantabbamaggasadise kārāpetvā udikkhataṃ 47<BR>
Tamhi maggamhi 48 sampattaṃ verisenamasesato<BR>
244<BR>
Nāsetuṃ kārayitvāna coramagge samantato<BR>
Dhanuggahe ṭhapāpetvā tahiṃ tikhiṇavedhino<BR>
245<BR>
Kāretvā duggamajjhamhi pāsādaṃ catubhumakaṃ<BR>
Tattha tattha niyojetvā tassūparidhanuggahe<BR>
246<BR>
Tato sapattadhajiniṃ kattumāsannavattiniṃ<BR>
Duve tīṇi sahassāni issāse khaṇavedhino<BR>
247<BR>
Pesetvā saravassena vassantena itocito<BR>
Āgatāyā'risenāya dubbāraya kharāya ca<BR>
248<BR>
Bhinnākāraṃ alīkena payogena padassiya<BR>
Nivatte anubandhitvā sampattāyattasantikaṃ 49<BR>
-----------<BR>
45. [E.] Ca bahidesamhi. 46. [E.] Tikhiṇasūlehi. 47. [A.] Padikkhataṃ.<BR>
48. [B.] Maggampi. 49. [A.E.] Sampattā yattha santikaṃ<BR>
<BR>
[SL Page 427] [\x 427/]   ( <BR>
<BR>
249<BR>
Sannayha sahasā vīrā nipuṇa raṇakeḷiyaṃ<BR>
Sahassasaṅkhā subhaṭā paccekaṃ hatthino viya<BR>
250<BR>
Abhidhāviya vattesuṃ purā 49 veribalassa te<BR>
Samaraṃ yamarājassa dissamānā'va vāhinī.<BR>
251<BR>
Saravassaṃ samantā ca tadā vassitumārabhi<BR>
Pāsādaṭṭhā ca bhummaṭṭhe vijjhituṃ te upakkamuṃ.<BR>
252<BR>
Pavatti yantamuttānaṃ pharantānamito tato<BR>
Pāsāṇānaṃ pamāṇena adhikānaṃ vijambhanaṃ.<BR>
253<BR>
Dittānaṃ veḷudaṇḍānaṃ caṇḍānaṃ 50 khaṇḍakhaṇḍaso<BR>
Pavītānaṃ pavattittha dāho cāpi sudussaho.<BR>
254<BR>
Ayosaṅikūhi dittehi dāmabaddhehi bhurihi<BR>
Ākaḍḍhantā ca sattāhaṃ vattesuṃ kiriyaṃ kharaṃ.<BR>
255<BR>
Iti tassa mahārañño mahāmaccā mahāmatī<BR>
Yathānusāsanaṃ rañño saṃgāmaṃ sampavattayuṃ.<BR>
256<BR>
Samabhītā'tha 51 sapattānaṃ sajju bhijjittha vāhinī<BR>
Āhacceva samuddassa velaṃ kallolamālinī.<BR>
257<BR>
Sabhumipālaṃ sāyittha sā senā samaraṅgaṇe<BR>
Tadā vandamasā saddhiṃ tārakā cā'ruṇuggame.<BR>
---------<BR>
258<BR>
Atho rajatakedāre chammāsaṃ pativāsaraṃ<BR>
Akaruṃ samare ghore dubbalaṃ verinaṃ balaṃ.<BR>
259<BR>
Māṇabhusanabhupālo kārāpetuṃ samārahi<BR>
Duggaṃ sasannivesaṃ so pattharitvāna kaṇṭake.<BR>
260<BR>
Dhīro udārapañño'tha rājā rājivalocano<BR>
Nisāmetvā parakkantabāhu sakkacca taṃ vidhiṃ<BR>
261<BR>
Upāyopeta-cintāya 52 cintesi kusalo iti:<BR>
Nivesetuṃ yadīdāni duggaṃ so ārabhissatī<BR>
262<BR>
Maññe nihīnasenaṅgo uyyutto gantumeva vā;<BR>
Ayaṃ kālo tamekantaṃ gaṇhituṃ māṇabhūsanaṃ<BR>
-----------<BR>
49.[A.E.] Puro. 50.[A.] Khaṇḍānaṃ 51.[A.] Samahīpaṃ<BR>
52. [P.E.] Upāyopesa cantāya.<BR>
[SL Page 428] [\x 428/]   ( <BR>
<BR>
263<BR>
Mayāpi tattha gantabbaṃ gacchatā ca yathā na so<BR>
Jānissati tathā gantuṃ yuttaṃ, no ve palāyatī."<BR>
264<BR>
Iti nicchiya nikkhamma purā vikkamasavhayā<BR>
Migavaṃ gantukāmo'va vyājamekaṃ padassiya<BR>
265<BR>
Kyānagāmamupāgamma gandhabbehi purakkhato<BR>
Anekehi pavīṇehi vīṇāveṇusu gītisu<BR>
266<BR>
Rasaññu paññavā gāmaṃ vāsavo'va tamāvasaṃ<BR>
Pesesi sāsanaṃ rakkhādhikāriṃ pati bhūpati:<BR>
267<BR>
"Sannayha sīghaṃ senaṅgaṃ māṇabharaṇarājino<BR>
Buddhanāyakanāmena pavattetu raṇussavaṃ."<BR>
268<BR>
Nisamma sammā taṃ sabbaṃ bhāsitaṃ pesitaṃ tato<BR>
Vuttakārī mahārañño adhikārī mahāmati<BR>
269<BR>
Sajjetvā sajju senaṅgaṃ pesesi raṇakovidaṃ<BR>
Uppātavātasaṅkāsaṃ sattutulavidhūnane.<BR>
270<BR>
Gantvā rajatakedāraṃ sā senā caturaṅginī<BR>
Suriyatthaṅgamā yāva vattetvā dāruṇaṃ raṇaṃ 271<BR>
Māretvā buddhanāthādisāmante sesavāhiniṃ<BR>
Palāpetvāna tattheva vāsaṃ kappesirattiyaṃ.<BR>
272<BR>
Taṃ pavattiṃ suṇitvāna parakkamabhujo vibhu<BR>
Gantvāna caturo gāmaṃ mihiraṇabibbilavhayaṃ<BR>
273<BR>
Accuḷāraparakkantamāṇāpetvā 53 kaḍakkuḍaṃ<BR>
Laṃkāpūramatho dve ca bhātaro daṇḍanāyake<BR>
274<BR>
"Māṇābharaṇarājā hi niyamena'jjarattiyaṃ<BR>
Mahābhayaparādhīnahadayo so palāyati,<BR>
275<BR>
Gantvāna purato tumhe tassa maggaṃ palāyanaṃ<BR>
Nirundhathā"ti vatvā te uyyojesi 54 vicakkhaṇo.<BR>
276<BR>
Deve gaḷagaḷāyante pavassante nirantaraṃ<BR>
Andhantamasi vattante yantā te kāḷarattiyaṃ<BR>
277<BR>
Taṃ sampāpuṇituṃ magge ahesumasamatthakā<BR>
Māṇābharaṇabhupālaṃ palāyantaṃ bhayadditaṃ.<BR>
---------<BR>
-----------<BR>
53. [A.] Parakkanti. 54. [S.] Uyyojetvā <BR>
<BR>
[SL Page 429] [\x 429/]   ( <BR>
<BR>
278<BR>
Māṇābharaṇabhupālo tadā evaṃ vicintayī.<BR>
Ajja paccatthisenāya ajjhavutthamhi duggake<BR>
279<BR>
Mahāsāgarasaṃkhobhasaṃkāso bheravo ravo<BR>
Suyyati, verirājā so maññe duggamupāgato.<BR>
280<BR>
Ettheva apalāyitvā nisinno yadi rattiyaṃ<BR>
Tassā'vassaṃ gamissāmi paccūse vivaso vasaṃ.<BR>
281<BR>
Parivāresu sabbesu ajānāpiya kañcipi<BR>
Apagantu mito ṭhānā yujjatī"ti, bhayaddito<BR>
282<BR>
Evañca pana cintetvā cajitvā atraje nije<BR>
Vassante ghanavassamhi vattante bahale tame<BR>
283<BR>
Tahiṃ tahiṃ mahāgatto 55 nipatanto muhummuhuṃ<BR>
Balanto vanagumbesu uttasanto punappunaṃ<BR>
284<BR>
Mahāvālukaṅgaṃ so bhayākulitamānaso<BR>
Gantvā "pasiddhatitthena palāyissāmi ve ahaṃ<BR>
285<BR>
Anubandhiya maṃ jīvagāhaṃ gaṇhanti verino"<BR>
Iti cintiya titthena appasiddhena kenaci<BR>
286<BR>
Gaṅgaṃ kicchena'tikkamma laddhassāso khaṇe tahiṃ<BR>
Raṭṭhavāsibale vāpi accantaparisaṅkito 56<BR>
287<BR>
Gacchaṃ aññātavesena gāmā gāmaṃ mahabbhayo<BR>
Palāyitvā sakaṃ raṭṭhaṃ pāvisī gativajjito.<BR>
288<BR>
Parakkamamahārañño ṭhitā yodhā tahiṃ tahiṃ<BR>
Gatabhāvaṃ viditvāna māṇābharaṇarājino<BR>
289<BR>
Velukkhepasasahassāni pavattentā 57 pamoditā<BR>
Uukkāsatasahassāni jāletvāna samantato<BR>
290<BR>
Bahū yodhasahasse ca pāpentā jivitakkhayaṃ<BR>
Appeṭhentā nadantā ca vaggantā ca samantato<BR>
291<BR>
Sabbe ekappahārena māṇābharaṇarājinā<BR>
Ajjhāvutthaṃ mahāduggaṃ pavisitvā samantato<BR>
292<BR>
Tattho'hīnaṃ kumārañca sirivallabhanāmakaṃ<BR>
Aññe cā'pi mahāmacce jīvagāhaṃ gahetva te<BR>
-----------<BR>
55. [A.E.] Mahāgatte. 56. [A.] Acchanta- 57.[A.] Pavattenti.<BR>
<BR>
[SL Page 430] [\x 430/]   ( <BR>
<BR>
293<BR>
Tattha tattha vikiṇṇañca verirañño bahuṃ dhanaṃ<BR>
Hatthi asse ca sannāhe āyudhañca anappakaṃ<BR>
294<BR>
Gahetvā rakkhane tesaṃ 58 yojetabbaṃ ca yojiya<BR>
Sabbe'va anubandhantā mānābharaṇabhupatiṃ<BR>
295<BR>
Mahāvālukagaṅgante pāpuṇitvāna taṃ khaṇaṃ<BR>
Tatrāpi aparicchinnaṃ māretvā verivāhiniṃ<BR>
296<BR>
Karitvā vāhiniṃ sabbaṃ maṃsalohitavāhiniṃ<BR>
Āsamuddāpi gantvāna māṇabharaṇa bhupatiṃ<BR>
297<BR>
Gaṇhitvāna nivattāma nāññathe'ti thirāsaya<BR>
Nikkhantā te; parakkantabhujo pīṇamahābhujo<BR>
298<BR>
"Gaṅgāya pārimaṃ tīraṃ na gantabba"nti sāsanaṃ<BR>
Pesetvā te nivattesi duratikkamasāsano.<BR>
299<BR>
Tato rājā parakkantabhujo nijjitabhubhujo<BR>
Paṭimukkasabbābharaṇo 59 senaṅgaparivārito<BR>
300<BR>
Sirivallabhanāmena kumārena purakkhato<BR>
Jato asurasaṃgāme surindo'va surālayaṃ<BR>
301<BR>
Mahatā jayaghosena āpūrento disodisaṃ<BR>
Pāvekkhi nagaraṃ rammaṃ puḷatthipuranāmakaṃ.<BR>
---------<BR>
302<BR>
Māṇābharaṇabhupo'tha parakkamamahībhuje<BR>
Bhayā sañcātarogena pāpito āyusaṅkhayaṃ<BR>
303<BR>
Itthāgārassa majjhimhi bāhāpaggayha kandato<BR>
Kicchāpanno nipanno so sayane māraṇantike<BR>
304<BR>
Āṇāpetvā tato kittisirimeghakumārakaṃ<BR>
Aññecāpi mahāmacce idaṃ vacanamabruvī:<BR>
305<BR>
Daṭhādhātubhadantassa pattadhātuvarassa ca<BR>
Saddhehi kulaputtehi pūjitañca bahuṃ dhanaṃ<BR>
306<BR>
Aññe ca vividhā gāmā bhikkhusaṃghassa santakā<BR>
Rajjalobhābhibhūtena gahitā nāsitā ca me:<BR>
307<BR>
Idāni'mhi anuṭṭhānaseyyāya sayito ahaṃ;<BR>
Matassāpi ito kāmaṃ apāyā mutti me kuto?<BR>
----------58. [A.] Rakkhametesaṃ 59.[A.] Pamukka-<BR>
<BR>
[SL Page 431] [\x 431/]   ( <BR>
<BR>
308<BR>
Maṃ viya tvaṃ anassitvā parakkamamahībhuno<BR>
Samīpamupasaṅkamma tassa vuttavidhāyako<BR>
309<BR>
Tena vuttaniyāmena anukūlo vasāhi"ti.<BR>
Evaṃ ca pana vatvāna rudanto karuṇaṃ bhusaṃ<BR>
310<BR>
Parakkamamaharañño subhaṭānamagocaraṃ<BR>
Padesaṃ gantukāmo'ca duggaṃ yamapuraṃ gato.<BR>
---------<BR>
311<BR>
Parakkamabhujo rājā rañjitānantasajjano<BR>
Matabhāvaṃ nisāmetvā māṇābharaṇarājino<BR>
312<BR>
Āṇāpesi tato kittisirimeghakumārakaṃ<BR>
Tadā sannipatitvāna mahāmaccā mahīpatiṃ 60<BR>
313<BR>
Katañjalī te yāciṃsu vidhātuṃ molimaṃgalaṃ.<BR>
Pasatthena muhuttena nakkhattena ca bhupati<BR>
314<BR>
Nissapatto pavattesi pasanthaṃ molimaṃgalaṃ.<BR>
Nānāvidhānaṃ bherīnaṃ mahāsaddo tadā ahū<BR>
315<BR>
Yugantavātavyādhūta - sāgarārāvabheravo.<BR>
Ahū sovaṇṇavammehi vammitehi gajehi ca 61<BR>
316<BR>
Rājavīthi savijjūhi meghakūṭehi vo'saṭā.<BR>
Turaṅgaraṅgasañjātataraṅgaṃ viya taṃ tadā<BR>
317<BR>
Sakalaṃ saṅkulaṃ āsi nagaraṃ sāgaro viya.<BR>
Vicittachattamālāhi kañcanaddhajapantihi<BR>
318<BR>
Ākāsakuharaṃ āsi chāditaṃ'va samantato.<BR>
Velukkhepā pavattiṃsu, pavattiṃsu ca accharā<BR>
319<BR>
Nicchāresuṃ tadā vācaṃ jīvajīveti nāgarā.<BR>
Kadalītoraṇākiṇṇaṃ ghaṭamālāsamākulaṃ<BR>
320<BR>
Dharaṇīmaṇḍalaṃ āsi sakaṃtvekamaṅgalaṃ.<BR>
Vattittha thutigītañca nekavandisatoditaṃ<BR>
321<BR>
Ahū agarudhūpehi ākiṇṇaṃ gaganaṅgaṇaṃ<BR>
Nivatthacittavatthā ca nānābharaṇabhusitā<BR>
322<BR>
Nānāāyudhahatthā ca katahatthā mahābhaṭā<BR>
Paripuṇṇaṅgapaccaṅgā sivīraṅgasurūpino<BR>
-----------<BR>
60.[A.] Mahāmatiṃ. 61.[D.S.] Dhajehi<BR>
<BR>
[SL Page 432] [\x 432/]   ( <BR>
<BR>
323<BR>
Pahinnā viya mātaṅgā vijambhiṃsu ito tato,<BR>
Issāsīnaṃ sahassehi cāpapāṇīhi bhūrihi<BR>
324<BR>
Surasenaṅgasaṅkantaṃ viyā'si dharaṇītalaṃ.<BR>
Nagaraṃ tārakākiṇṇaṃ khāyittha gaganaṃ viya.<BR>
325<BR>
Mahānubhavo mahatiṃ accherabbhutasantatiṃ<BR>
Iti vattāpayaṃ rājā rājīvāyatalocano<BR>
326<BR>
Suvaṇṇacchādanacchanta - kuñjaradvayayojitaṃ 61<BR>
Soṇṇamaṇḍapamāruyha nānāmaṇḍanamaṇḍito<BR>
327<BR>
Sirasā dhārayaṃ moliṃ maṇiraṃsisamujjalaṃ<BR>
Udentaṃ bhānumantaṃ'va dhārento udayācalā 62<BR>
328<BR>
Vasantakantiṃ maddanto nijakantibalena so<BR>
Ānandassujale nettammajjāpento puritthinaṃ<BR>
329<BR>
Puraṃ padakkhiṇaṃ katvā subhalakkhaṇasobhito<BR>
Sahassakkho'va pāvekkhi sundaraṃ rājamandiraṃ.<BR>
330<BR>
Evaṃ disā ca vidisā ca vidhāya sabbā<BR>
Pūjāmayā viya sa majjhimalokapālo<BR>
Rājā parakkamabhujo varacakkavattī<BR>
Vasse akāsi dutiye dutiyābhisekaṃ.<BR>
<BR>
Iti sujanappasādasaṃvegatthāya kate mahāvaṃse<BR>
Abhisekamaṅgalaniddeso nāma sattatimo paricchedo.<BR>
<BR>
Ekasattatimo paricchedo.<BR>
<BR>
1<BR>
Tato katābhiseko so parakkantamahīpati<BR>
Sappaññe iti cintesi pavaro atthadassinaṃ;<BR>
2<BR>
Lokasāsanasaṃvuddhividhānavimukhehi tu<BR>
Chandā dosā bhayā mohā yantehi agatiṃ bhusaṃ<BR>
3<BR>
Akhaṇḍakaragāhādimahādukkhavidhāyihi 1<BR>
Pubbarājūhi loko'yaṃ pīḷito bahuso purā<BR>
4<BR>
Yathā sukhī bhaveyyā'tha sāsanañca mahesino<BR>
Dulladdhisatamissattā ciraṃ āvilataṃ gataṃ<BR>
-----------<BR>
61. [A.E.] Suvaṇṇacchidanacchanna- 62. [A.E. -]Yācale<BR>
1. [A.E.] Abaddhakara-<BR>
<BR>
[SL Page 433] [\x 433/]   ( <BR>
<BR>
5<BR>
Nikāyattayabhedena bhinnaṃ nekehi bhikkhuhi<BR>
Kucchipuraṇakiccehi alajjihi samosaṭaṃ<BR>
6<BR>
Pañcavassasahassesu anatītesu yeva ca <BR>
Hānabhāgiyanaṃ yātaṃ yathāssa'ddhaniyaṃti ca;<BR>
7<BR>
Yaṃ vā mahākulīnānaṃ vinaṭṭhānaṃ tahiṃ tahiṃ<BR>
 hapetvāva yathaṭhāne yathāvidhi va pālanaṃ,<BR>
8<BR>
Yaṃ vā danamahāvassaṃ vassāpento nirantaraṃ<BR>
Cātuddīpikamegho'va poseyyaṃ yāvake'ti va,<BR>
9<BR>
Sādhentena mayā rajjaṃ kicchena mahatā satā<BR>
Etaṃ sabbaṃ phalattena sambhāvatamanekadhā<BR>
10<BR>
Vidhātuṃ dāni kālo'yaṃ taṃ yathāhicchitaṃ iti<BR>
 hānantarārahānaṃ hi ṭhānantaramadāsa so.<BR>
11<BR>
Tato bheriṃ carāpetvā sannipātiya yācake<BR>
Tulābharamahādāna manuvassaṃ padāpayī.<BR>
---------<BR>
12<BR>
Tatosāsanasaṃvuddhividhānāya mahīpati.<BR>
Rāsīkatvā 2 mahāsaṅghaṃ nikāyattayavāsinaṃ<BR>
13<BR>
Tathā āpattanāpattivibhāgavidhikovide<BR>
Bahū āvariye cāpi pavare sannipātiya<BR>
14<BR>
Sayañca vinayaññunaṃ ṭhānāṭhānappavedinaṃ<BR>
Aggesaro vicārento suddhāsuddhe tapassino<BR>
15<BR>
Apakkhapātavuttittā paṭighānunayavajjito<BR>
Appamattasabhāvattā rattīndivamatandito<BR>
16<BR>
Hisakko sallakatto'va tikicchānarahā'rahe<BR>
Dose samupadhārento paññavā nayakovido<BR>
17<BR>
Tekicche so tikicchanto, atekicche vivajjayaṃ,<BR>
Anayāpetasaṃkappo vinayuttena kammunā<BR>
18<BR>
Vaṭṭagāmaṇiabhayassa kālā paṭṭhāya sabbathā<BR>
Yāvajjadivasā pubbamahīpehi bahūhi pi<BR>
19<BR>
Mahatāpi payāsena vippakatasamaggataṃ<BR>
Aññoññavimukhācāraṃ nānāviggahakovidaṃ<BR>
-----------<BR>
2.[A.] Rāsiṃ katvā.<BR>
<BR>
[SL Page 434] [\x 434/]   ( <BR>
<BR>
20<BR>
Nikāyattītayaṃ pubbe atakkantāsu jātisu<BR>
Saṃsuddhiṃ sāsanasseva patthetvā gahitabbato<BR>
21<BR>
Rajjasādhanadukkhāpi diguṇaṃ kilanamathaṃ 3 bhusaṃ<BR>
Anubhonto mahāpaññño samaggaṃ katva bhupati<BR>
22<BR>
Pañcavassasahassāni yathāsuddhaṃ pavattati<BR>
Tathākhīredakībhūtaṃ akāsi jinasāsanaṃ.<BR>
23<BR>
Tato nalagaramajjhamhi catussālaṃ catummukhaṃ<BR>
Visālanānāsālaṃ so kārāpevo naruttamo<BR>
24<BR>
Paṭṭhapesi mahādānaṃ sabbopakaraṇatvitaṃ<BR>
Anekasatasaṅkhānaṃ sīlapālānamanvahaṃ.<BR>
25<BR>
Anusaṃvaccharaṃ tesaṃ yathābuḍḍhaṃ narādhipo<BR>
Acchādanaṃ pāpuraṇaṃ dāpesi sumano sadā.<BR>
26<BR>
Atho catusu passesu kārāpetvā purassa so<BR>
Catasso dānasālāyo vabhattā bhāgaso mitā<BR>
27<BR>
Bhājanāni anekāni tattha lohamayāni ca<BR>
Bimbohanopadhānāni kaṭattharaṇamañcake<BR>
28<BR>
Gāviyo sādukhīrāyo 4 ṭhapāpetvā sahassaso 5<BR>
Atho tāsaṃ samīpamhi visuddhasalilālaye,<BR>
29<BR>
Nānāpupphaphalūpeta - tarupantivibhusite<BR>
Uyyāne cāpi kāretvā ramme nandananandane,<BR>
30<BR>
Tāsaṃ yeva'ntike phīte dhanadhaññasamanvite<BR>
Sakkharāguḷamadhvādisabbopakaraṇāyute<BR>
31<BR>
Koṭṭhāgāre anappe ca kārāpetvā amaccharī<BR>
Tatthānekasahassānaṃ sīlādiguṇayoginaṃ<BR>
32<BR>
Vātuddikabhikkhūnaṃ brāhmaṇānaṃ vaṇibbinaṃ<BR>
Aññesaṃ yācakānañca addhikānaṃ ca bhurīnaṃ<BR>
33<BR>
Mahādānaṃ pavattesi sapañño tattha paccahaṃ<BR>
Akampito anolīno pītisampuṇṇamānaso.<BR>
---------<BR>
34<BR>
Athāparaṃ mahāsālamanekasataroginaṃ<BR>
Vāsayoggaṃ dayopeto kārāpetvā narādhipo<BR>
-----------<BR>
3.[A.] Klamathaṃ. 4.[E.] Khīrāva. [S.]  hapetvā saha'dāsi so.<BR>
<BR>
[SL Page 435] [\x 435/]   ( <BR>
<BR>
35<BR>
Sabbopabhogasāmaggiṃ heṭṭhāvuttakkamena so<BR>
 hapāpetvāna tatthāpi paccekaṃ sabbarohinaṃ<BR>
36<BR>
Dāsamekañca dāsiñca dāpetvāna pamāṇato<BR>
Bhesajjakhajjabhojjādiṃ sampādetuṃ divānisaṃ<BR>
37<BR>
Nānābhesajjasambhāradhanadhaññādisañcite<BR>
Kārāpetvāna tatthāpi keṭṭhāgāre anappake<BR>
38<BR>
Nānāvatthāvibhāgesu nipuṇānaṃ subuddhinaṃ<BR>
Vejjānaṃ katahatthānaṃ sabbasatthappavedinaṃ<BR>
39<BR>
Vuttiṃ dāpiya sabbattha visesaññu yathārahaṃ<BR>
Kārāpento divārattiṃ tehi sādhu tikicchanaṃ<BR>
40<BR>
Sayaṃ māsassa catusu uposathadinesupi<BR>
Apetasabbābharaṇo susamādinnuposatho<BR>
41<BR>
Suddho suṇḍuntarāsaṅgo amaccaparivārito<BR>
Upasaṅkamma sālaṃ taṃ dayasītalamānaso<BR>
42<BR>
Pasādasommanettena oloketvāna rogino<BR>
Āyubbede sayaṃ vāpi nipuṇattā narādhipo<BR>
43<BR>
Āṇāpetvā mahāpañño vejje tattha niyojite<BR>
Patīkārakkame tesaṃ vicāretvāna sabbathā<BR>
44<BR>
Virādhetvā kataṃ tehi yadi atthi tikicchanaṃ<BR>
Yathāñāyaṃ virodhe te 6 bodhetvā vadataṃ varo<BR>
45<BR>
Sayaṃ upadisitvāna satthayuttiṃ yathāvato<BR>
Sahatthena tikicchitvā cheko katipaye jane<BR>
46<BR>
Vicāretvā sukhaṃ dukkhaṃ sabbesaññeva roginaṃ<BR>
Acchādanañca dāpetvā muttānaṃ rogato tathā<BR>
47<BR>
Vejjānaṃ hatthato pattiṃ gahetvā kusale rato<BR>
Pattiṃ tesañca datvāna payāti bhavanaṃ nijaṃ.<BR>
48<BR>
Eteneva upāyena anuvassaṃ dayānugo<BR>
Ārogo parimocesi sabbarogehi rogino.<BR>
---------<BR>
49<BR>
Aññca abbhutaṃatthi adiṭṭhāsutapubbakaṃ<BR>
Tassa sammāpavattorukaruṇāguṇasālino<BR>
-----------<BR>
6.[E.] Virodhento.<BR>
<BR>
[SL Page 436] [\x 436/]   ( <BR>
<BR>
50<BR>
Sañjātena kapolamhi abbudenā'bhipīḷato<BR>
Mahādukkhābhitunneko kāko taṃsālamāgato.<BR>
51<BR>
Tassa daḷhadayāpāsanibaddho'va tato bahi<BR>
Pakkhacchinno'va no yāti rudanto karuṇaṃ bhusaṃ.<BR>
52<BR>
Tadā vejjā viditvāna tassa bhāvaṃ sabhāvato<BR>
Gahetvā taṃ vikicchiṃsu mahārājassa sāsanā.<BR>
53<BR>
Roge samaṃ gate rājā āropetvāna taṃ gajaṃ<BR>
Vissajjāpesi nagaraṃ kārāpetvā padakkhiṇaṃ.<BR>
54<BR>
Accuḷārā hi karuṇā tiracchānesu pī'disī<BR>
Evaṃ kattha kadā kehi diṭṭhā vā yadi vā sutā?<BR>
---------<BR>
55<BR>
Tato parakkamabhujo rājā rañjita-sajjano.<BR>
Nāmāvasesataṃ yātaṃ puḷatthinagaraṃ varaṃ<BR>
56<BR>
Appahontaṃ sumahatiṃ rājalakkhiṃ vijamhituṃ<BR>
Visālaṃ ramaṇīyaṃ ca vīro kāretumārabhī.<BR>
57<BR>
Tato parikkhipitvāna khandhāvāraṃ samantato<BR>
Mahantaṃ pubbarājūnaṃ purapākāracakkato<BR>
58<BR>
Uccaṃ pākāravalayaṃ sudhākammasamujjalaṃ<BR>
Kāresi dharaṇīpālo sādarambudapaṇḍaraṃ. 59 Tato'nukkamato khuddapākārattītayaṃ tato<BR>
Parikkhipitvā kāresi vīthiṃ nānappakārakaṃ.<BR>
60<BR>
Tathā nijaṃ rājagehaṃ sabbamantopurampi ca<BR>
Parikkhipitvā kāresi anupākāramaṇḍalaṃ.<BR>
61<BR>
Sattabhumaṃ tato gabbhasahassapatimaṇḍitaṃ<BR>
Anekasatathambhehi vicitrehi vibhusitaṃ<BR>
62<BR>
Kelāsasikharākāra-kūṭāgārasatāvitaṃ<BR>
Nānāvidhalatākammamālākammasamujjalaṃ<BR>
63<BR>
Soṇṇamayamahādvārakhuddadvarakavāṭakaṃ<BR>
Vibhattabhittisopānaṃ 7 sabbotusukhadāyakaṃ<BR>
64<BR>
Hemadantamayādīhi mahagghattharaṇehi ca<BR>
Nānāmañcasahassehi niccaṃ samupasobhitaṃ,<BR>
-----------<BR>
7.[E.] Suvibhatta.<BR>
<BR>
[SL Page 437] [\x 437/]   ( <BR>
<BR>
65<BR>
Ākāsagaṅgāya sobhaṃ 8 hasantena jutīmatā<BR>
Candapādāvadātena catukkoṇāvalambinā<BR>
66 Thūlamuttākalāpena niccamaccantasobhinā<BR>
Sovaṇnayamahādīpādhāramālāvasobhinā<BR>
67<BR>
Pupphadhūpānamāmodaṃ niccamuggiratā satā<BR>
Sirīsayanagabbhena sanāthikatamuttaṃ,<BR>
68<BR>
Pañcaṅgaturiyārāvasadisaṃ muñcatā ravaṃ<BR>
Soṇṇakiṅkijālena tattha tatthupalambinā<BR>
69<BR>
Ghosentamiva puññānamānubhavamanappakaṃ,<BR>
Asādhāraṇanimmāṇasadisaṃ vissakammuno<BR>
70<BR>
Aggaṃ kāresi pāsādaṃ pāsādikamanuttaraṃ,<BR>
Aggo sabbamahīpānaṃ vejayantābhidhānakaṃ.<BR>
71<BR>
Brāhmaṇehi tato santiṃ kāretuṃ hemamandiraṃ,<BR>
Parivattanatthaṃ 9 mantānaṃ manuññaṃ dhāraṇīgharaṃ<BR>
72<BR>
Tatraṭṭhācariyenā'tha bhāsitāni mahesino<BR>
Jātakāni nisāmetuṃ rammaṃ maṇḍalamandiraṃ,<BR>
73<BR>
Parittedakasuttañca kāsāyavasaneha'tha<BR>
Dattaṃ yatīhi 10 dhāretuṃ pañcasattatimandiraṃ,<BR>
74<BR>
Vicitrasāṇipākāra-parikkhittaṃ samantato<BR>
Cāmīkaravitānehi mahagghehi mibhūsitaṃ<BR>
75<BR>
Nānāvaṇṇehi pupphehi sugandheha tahiṃ tahiṃ<BR>
Pūjitehi virājantamekamālāgulaṃ viya<BR>
76<BR>
Gandhatelappadīpehi naccamubbhāsitodaraṃ<BR>
Kālānusārīdhūpehi samantā adhivāsitaṃ<BR>
77<BR>
Suvaṇṇādimayāneka-jinabimbavicittitaṃ 11<BR>
Paṭāropitasabbaññubimbamālāvirājitaṃ<BR>
78<BR>
 hapetuṃ jinabimbamhi sahattheneva locanaṃ<BR>
Tathāgatañca pūjetuṃ sotuṃ dhammamanuttaraṃ<BR>
79<BR>
Paviṭṭhe tamhi rājinde dibbasaṃgītasādisaṃ<BR>
Gāyitvā madhuraṃ gītaṃ naccantīhi layanvitaṃ<BR>
80<BR>
Saheva nāṭakitthīhi kekamuggiratā satā<BR>
Niccamāraddhanaccena accheravivasaṃ janaṃ<BR>
-----------<BR>
8.[A.] Gaṃgāsobhaggaṃ 9.[A.] Pavattanatthaṃ. 10.[A.E.]Vatīhi 11.[A.] Vicitritaṃ.<BR>
<BR>
[SL Page 438] [\x 438/]   ( <BR>
<BR>
81<BR>
Karontena mayūrena pavarena virājitaṃ<BR>
Dhammāgārañca kāresi sadā dhammānuvatti so.<BR>
---------<BR>
82<BR>
Tato hammasamīpamhi nekagandhabbagītikaṃ<BR>
Layopenaṃ nisāmetuṃ rammaṃ daṭṭhuṃ ca taṇḍavaṃ<BR>
83<BR>
Suvaṇṇamayathamhehi jotamānaṃ samantato<BR>
Attano caritopena-citrakammamanoramaṃ<BR>
84<BR>
Kuṇḍalaṅgada-hārādinānābharaṇabhāsinā 12<BR>
Khoma-koseyya-cīnādi-citracchādanasobhinā 13<BR>
85<BR>
Sovaṇṇayamahākhandhasākhāpantivirājinā<BR>
Citrakammakatānekadijasaṅghopasobhinā<BR>
86<BR>
Iṭṭhatthadāyinā kapparukkhena upasobhitaṃ<BR>
Sarassatīmaṇḍapañca kārāpesi narādhipo.<BR>
87<BR>
Tato sudhammavhasabhaṃ avatiṇṇaṃ'va bhūtalaṃ<BR>
Sabbalokesu cārittamekattha viya piṇḍitaṃ<BR>
88<BR>
Tibhumakaṃ vicitrehi citrehi patimaṇḍitaṃ<BR>
Manuññavedikāpantiparikkhittaṃ manoramaṃ<BR>
89<BR>
Kapparukkhassa iṭṭhatthadāyino gāyakādinaṃ<BR>
Heṭṭhākatamahagghena āsanena vibhūsitaṃ<BR>
90<BR>
Laṅkaṅganāya laddhāya nijabāhubalā raṇe 14 pajjalantaṃ kirīṭaṃva nānāratanabhāsuraṃ 91<BR>
Jaṭāmaṇḍalasaṅkāsaṃ naralokakapālino<BR>
Rājavesībhujaṅgavhaṃ rammaṃ kāresi maṇḍapaṃ.<BR>
92<BR>
Tathā kāresi paṭhaviṃ bhinditvā viya uggataṃ<BR>
Ekatthambhañca pāsādaṃ rammaṃ makaraniṭṭhitiṃ, 15<BR>
93<BR>
Tato sovaṇṇayatthambhamatthakaṭṭhena cārunā<BR>
Vahatā rājasīhassa tassa hemaguhāsiriṃ<BR>
94<BR>
Suvaṇṇabhūminā dīparukkhena ca 16 virājinā<BR>
Jātarūpanivāsena manuññena virājitaṃ.<BR>
---------<BR>
95<BR>
Tathā rājagharāsanne padese so disampati<BR>
Kārāpesi gharuyyānaṃ dharaṇīpalagāmaṇī,<BR>
-----------<BR>
12.[S.] Bhūsitā 13.[S.] Yoginā. 14.[E.S.D.] Balāruṇe, <BR>
15. [A.] Niṭṭhitaṃ. 16.[A.E.] Rukkheneva.<BR>
<BR>
[SL Page 439] [\x 439/]   ( <BR>
<BR>
96<BR>
Nandanuyyānasādissaṃ dassesi siriyāti ca<BR>
Janānaṃ nayanānandaṃ dadaṃ 17 nandayatīti ca<BR>
97<BR>
Nāmena nandanaṃ kundalatāliṅgipādapaṃ,<BR>
Nānāpuppharasassādamattabbhamarakujitaṃ;<BR>
98<BR>
Campakāsokatilakā nāgaputtāgaketakā<BR>
Sālapāṭalinīpā ca ambajambukadambakā<BR>
99<BR>
Vakulā nālikerā ca kuṭajā bimbijālakā<BR>
Mālati mallikā vāpi tamālanavamālikā<BR>
100<BR>
Iccevamādayo nānāphalapupphopagā dumā <BR>
Janānaṃ yattha yātānaṃ hadayaṃ madayanti ca,<BR>
101<BR>
Mayurānaṃ virāvena kokilānaṃ kalena ca<BR>
Ninnādena sadā lokaṃ vilobhentaṃ manoramaṃ,<BR>
102<BR>
Kamaluppalasārānaṃ sārasārāvahārinaṃ<BR>
Sutīrānaṃ sarānañca samūhena samanvitaṃ.<BR>
103<BR>
Dantidantamayānanta - rūpapantivirājihi<BR>
Thamhehi thamhiteneva mahatā bhāsatā satā<BR>
104<BR>
Yantanāḷivimuttāhi vāridhārāhi sabbadā<BR>
Vassamānamahāmeghakūṭākārena cārunā<BR>
105<BR>
Uyyānalakkhiyā molimaṇḍanākāradhāritā<BR>
Lovanaggāhinā dhārāmaṇḍapena ca maṇḍitaṃ.<BR>
---------<BR>
106<BR>
Amandacandanatthamha - sobhitena vijambhinā<BR>
Bhumaṇḍamaṇḍanākāraṃ vahantena jutīmatā<BR>
107<BR>
Bhāsamānaṃ vimānenāsamānena virājinā<BR>
Aṭṭhaṃsamaṇḍapenā'tha vaṭaṃsakasamena ca<BR>
108<BR>
Sirīmatā manuññena bhogibhogāvalīsiriṃ<BR>
Vahantena 18 mahantena maṇḍitaṃ maṇḍapena ca,<BR>
109<BR>
Yattha silāpokkharaṇī dharaṇipālasekharaṃ<BR>
Sadā rañjeti rājānaṃ rañjitānantasajjanaṃ<BR>
110<BR>
Yaṃ maṅgalapokkharaṇīramanīyataraṃ sadā<BR>
Nandāpokkharaṇīyuttaṃ nandanaṃ viya khāyati.<BR>
-----------<BR>
17.[E.] Nayanānandanādaṃ. [A.] Nayanānandadadaṃ. 18.[A.] Vahattena <BR>
[SL Page 440] [\x 440/]   ( <BR>
<BR>
111<BR>
Sugandhivāripūrena puṇṇā pokkharaṇī 19 parā<BR>
Yattha bhupālavandaṃ taṃ nandayantī virājate,<BR>
112<BR>
Guhā vasantasaññāya yuttā 20 pokkharaṇaha ca<BR>
Amandasirisobhaggarammā 21 dissati sabbadā.<BR>
113<BR>
Dvidhā payātavārittā padese dīpasannihe<BR>
Dīpuyyānañca kāresi aparaṃ paramaddano;<BR>
114<BR>
Yattha sabbasudhākammanimmitaṃ vimbhayāvahaṃ<BR>
Dissate dhavalāgāraṃ kelāsasikharopamaṃ;<BR>
115<BR>
Nānāvijjāvisesānaṃ katattā dassanāya ca<BR>
Vijjāmaṇḍapanāmena vimānena vibhusitaṃ,<BR>
116<BR>
Soṇṇakiṅkiṇiyuttāya yuttaṃ dolāya cāruyā<BR>
Dolāmaṇḍapamābhāti pavivītaṃ subhaṃ yahiṃ,<BR>
117<BR>
Yattha hassarasābhiñña-kīḷāmaccapurakkhato<BR>
Rājā'bhiramate tena kīḷāmaṇḍapasaññinā<BR>
118<BR>
Vimānena virājantaṃ, tathā dantamayena ca<BR>
Sāṇimaṇḍapanāmena, moramaṇḍapasaññinā<BR>
119<BR>
Pavarenā'parenāpi ādāsamayabhittinā<BR>
Ādāsamaṇḍapenāpi sadā tamupasobhitaṃ.<BR>
120<BR>
Anantabhogasaṃkāsa - sannivesasilāyutā<BR>
Yatthā'nantapokkharaṇī rañjeti janataṃ sadā,<BR>
121<BR>
Vicittacittasaṃyuttā cittā pokkharaṇī yahiṃ<BR>
Parābhibhuṃ parakkantabāhuṃ rañjeti rājisiṃ,<BR>
122<BR>
Nānācittavicittañca catubhumamanuttaraṃ<BR>
Vimānaṃ yattha siṅgārasaddapubbaṃ vīrājate,<BR>
123<BR>
Tālahintālasaṃyuttaṃ nāgapunnāgarājikaṃ<BR>
Kadalīkaṇṇikārehi kaṇikārehi saṃyutaṃ.<BR>
---------<BR>
124<BR>
Tato sabbamahīpālakulabhudharameruno 22<BR>
Tassantovattibhu tesu ratanattayamāmako<BR>
125<BR>
Atthānatthapariggāhī paññavā suddhamānaso<BR>
Anekapuññakammānaṃ vidhānopāyakovido<BR>
-----------<BR>
19. [E.] Puṇṇapokkharaṇī. 20.[A.E.] Yuttaṃ 21.[A.E.-]Rammaṃ<BR>
22.[E.] Bhūdharamandīre.<BR>
<BR>
[SL Page 441] [\x 441/]   ( <BR>
126<BR>
Chandā dosā bhayā mohā agacchaṃ agatiṃ bhusaṃ<BR>
Atitto kusaloghehi jalehi viya sāgaro<BR>
127<BR>
Hiriottappasampanno niccāraddhaparakkamo<BR>
Mahindanāmako eko sīlapālo vicakkhaṇo<BR>
128<BR>
Caturāsītidhammakkhandhasahassāmatasekato<BR>
Vaḍḍhanatthaṃ pavittassa dāṭhādhātuvarassa so<BR>
129<BR>
Upatthambhakabhutassa sabbakammesu sabbadā<BR>
Anuggahena tasseva narindassa sirīmato<BR>
130<BR>
Sovaṇṇacchadanadvāra-vātapānūpasobhitaṃ<BR>
Antobahikatāneka cittakammasamujjalaṃ<BR>
131<BR>
Vijjujālavinaddhaṃva sovaṇṇayamahīdharaṃ<BR>
Nānāvaṇṇavicittehi vitānehi virājitaṃ<BR>
132<BR>
Nānāpabhāvipphuranta-tirokaraṇisobhitaṃ<BR>
Mahagghattharaṇopeta-mañcapantīsamāyutaṃ,<BR>
133<BR>
Siriyā viya āvāsaṃ, sabbasmiṃ rāmaṇeyyakaṃ<BR>
Piṇḍitaṃ viya ekattha jotantaṃ dehadhārinaṃ<BR>
134<BR>
Hāra-haṃsa-himamśoda-paṇḍarāyā'tivāruyā<BR>
Manuññacandasālāya visālāya virājitā<BR>
135<BR>
Samussitaddhajaṃ rammaṃ suvaṇṇamayathūpikaṃ<BR>
Citraṃ kāresi pāsādaṃ pasādajananaṃ subhaṃ.<BR>
---------<BR>
136<BR>
Tato kittisirīmeghamahārājamahaṇṇavā<BR>
Sañjātā vandalekhāva lokalocanahāriṇī<BR>
137<BR>
Tassa khattiyavaṃsekaketussa bhariyā piyā<BR>
Rāmaṃ sītā'ca rañjentī taṃ mahīpatisekharaṃ<BR>
138<BR>
Anekasatasaṅkhānaṃ majjhe antopuritthinaṃ<BR>
Accantavallabhatarā ratanattayavallabhā<BR>
139<BR>
 hapetvā nijabhattāramapi devindasādisaṃ<BR>
Yādisaṃ 23 yādisaṃ kañci na maññantī tiṇāyapi<BR>
140<BR>
Manāpacārinī tassa narindassa piyaṃvadā<BR>
Saddhāsīlādikāneka - guṇabhusanabhusitā<BR>
-----------<BR>
23.[D.S.] Sādisaṃ.<BR>
<BR>
[SL Page 442] [\x 442/]   ( <BR>
<BR>
141<BR>
Naccagītassa kusilā kusaggamatisālinī 24<BR>
Karuṇāguṇayogena sadā sītalamānasā<BR>
142<BR>
Devī rūpavatī rūpavatīnaṃ pavarā satī<BR>
Paññāvatī puññavatī sucikammā yasassinī<BR>
143<BR>
"Appamāyu manussānaṃ hīḷeyyanaṃ suporiso<BR>
Careyyā'dittasīsova natthi maccussa'nāgamo"<BR>
144<BR>
Iccādaniccatāyuttaṃ sarantī jinasāsanaṃ<BR>
Sutāvadhāritāneka - munipuṃgacavahāsitā<BR>
145<BR>
Appāyuttañca sattānaṃ bhamantānaṃ bhavaṇṇave<BR>
Jānantī puññatulyāya patiṭṭhāya ca natthitaṃ<BR>
146<BR>
Nānappakāraṃ kusalaṃ sampādentī atanditā<BR>
Saṃsārasāgarā khippaṃ kāretvā attatāraṇaṃ<BR>
147<BR>
Nibbāṇatīraṃ pāpetuṃ nāvaṃ sovaṇṇayaṃ viya<BR>
Kāresi puramajjhamhi mahāthūpaṃ suvaṇṇayaṃ<BR>
---------<BR>
148<BR>
Atha tasmiṃ pure ramme anekasatasaṅkhakaṃ<BR>
Dvittibhumādikānekasahassālayabhusitaṃ<BR>
149<BR>
Sabbantarāpaṇopetasabbopakaraṇanvitaṃ<BR>
Hatthassarathasañcārāvicchannaṃ paṭivāsaraṃ<BR>
150<BR>
Niccāraddhamahākīḷajanākiṇṇaṃ tahiṃ tahiṃ<BR>
Kārāpesi mahāpañño vīthiṃ nānappakārakaṃ<BR>
---------<BR>
151<BR>
Tato so sabbasampattivāhinā sirivāhinā<BR>
Tibhumakena pāsādattayena samalaṅkataṃ<BR>
152<BR>
Veḷuvane'sipatana - kusināravhayena ca<BR>
Vihārattitayenāpi sanāthikatamantike<BR>
153<BR>
Rājavesībhujaṅgañca tathā rājakulantakaṃ<BR>
Kāresi vijitañceti so sākhānagarattayaṃ<BR>
---------<BR>
154<BR>
Atha taṃ rājapāsādamantarā 25 ca purattayaṃ<BR>
Gāvute gāvute ramme saddhammapaṭimāghare<BR>
155<BR>
Cātuddisikabhikkhūnaṃ vissamāgārabhusite<BR>
Kārāpesi mahīpālo vihāre pavare tathā<BR>
-----------<BR>
24. [E.] Matisāminī. 25. [A.] Athantaṃ.<BR>
<BR>
[SL Page 443] [\x 443/]   ( <BR>
<BR>
156<BR>
Evaṃ sabbaṅgasampanne sabbakāmasamappite<BR>
Vasantasirisaṃsobhivassokasārasannige 26<BR>
157<BR>
Catugāvutadīghañca sattagāvutavitthataṃ<BR>
Vaḍḍhite attanā yeva attanāmaṅkite subhe<BR>
158<BR>
Cārupākāravalaye rammahammiyjaujale 27<BR>
Khuddavīthimahāvīthiyutte 28 nettarasāyane<BR>
159<BR>
Pure puḷatthināmamhi so purindadasantibho<BR>
Sada aladdhaladdhānaṃ lābhapālanakovido<BR>
160<BR>
Rājadvāraṃ visiṭṭhañca sīhadvāraṃ manoramaṃ<BR>
Hatthidvāraṃ visālañca indadvāraṃ punāparaṃ<BR>
161<BR>
Dvārañca hanumantavhaṃ kuveradvāramunnataṃ<BR>
Caṇḍīdvāraṃ vicittañca rakkhasadvārameva ca<BR>
162<BR>
Bhujaṃgadvāramuttuṅgaṃ pānīyadvāramujjalaṃ<BR>
Uyyādvāramaparaṃ māyādvārañca sobhitaṃ<BR>
163<BR>
Dvarañcāpi mahātitthaṃ gandhabbadvāramuttamaṃ<BR>
Ete catuddasadvāre kārāpesi narādhipo.<BR>
164<BR>
Evaṃ purā tamatikhuddamanekayuddha-<BR>
Naṭṭhaṃ puḷatthinagaraṃ nagarājasāro<BR>
Rājā parakkamabhujo vajiraggapañño<BR>
Sajjesi sādhu nagaraṃ viya tāvatiṃsaṃ.<BR>
<BR>
Iti sujanappasādasaṃvegatthāya kate mahāvaṃse<BR>
Puḷatthīpurapaṭisaṃkharaṇatiddeso nāma<BR>
Ekasattatimo paricchedo.<BR>
---------<BR>
<BR>
Dvisattatimo paricchedo.<BR>
<BR>
1<BR>
Tato so sabbathā sabbaṃ coḷasenāya nāsitaṃ<BR>
Anurādhapuraṃ mūlarājadhāniṃ tamattano 1<BR>
2<BR>
Dharamānassa satthussa sahassārasaneminā<BR>
Cakkena'ṅkitapadehi 2 pavittīkatabhumito<BR>
-----------<BR>
26. [E.D.] Vasattasirisaṃyoga sobhituyyānasannibhe.<BR>
27. Rammahamma samujjale (sabbesu.) 28. [A.E.] Yutta. <BR>
1. [D.] Rājadhānitta mattano 2.[E.S.D.] Cakkaṃkitehi<BR>
<BR>
[SL Page 444] [\x 444/]   ( <BR>
<BR>
3<BR>
Dakkhiṇāya mahābodhisākhāya ca mahesino<BR>
Dhātunampi ca doṇena patiṭṭhitapadesato<BR>
4<BR>
Accantamahanīyanti maññamāno narādhipo<BR>
Paṭisaṅkharaṇaṃ tassa kārāpetuṃ samārabhi.<BR>
5<BR>
Tato ekaṃ mahāmaccamāṇāpetvā narādhipo<BR>
Taṃ yathā'bhicchitaṃ tassa samādisi vicakkhaṇo.<BR>
6<BR>
Tato so taṃ samādesaṃ sabbathā avilaṅghiya<BR>
Paṭiggahetva sirasā paggahetvā ca añjaliṃ <BR>
7<BR>
Gantvā'nurādhanagaraṃ sayañca vidhikovido<BR>
Rājādesaṃ asesaṃ so sampādetuṃ samārabhi.<BR>
---------<BR>
8<BR>
Tato so pubbarājunaṃ sīmāyaṃ rājadhāniyā<BR>
Pākāra-anupākāra-vīthi-pāsāda gopure<BR>
9<BR>
Pokkharañño manuññā ca uyyāne ca sudassane<BR>
Sapañño na cirasseva kārapesi pure viya.<BR>
10<BR>
Tato mahāvetiyādinikāyattayacetiye<BR>
Anappake vihāre ca lohapāsādakādike<BR>
11<BR>
Attanā vasitañcāpi sadvāraṭṭālagopuraṃ<BR>
Sarājaṅgaṇamānandicandasālāmanoramaṃ<BR>
12<BR>
Pāsādaṃ ruciraṃ ceti evamādisamiddhiyā<BR>
Samupetaṃ sa kāresi puraṃ sabbaṃ pure viya.<BR>
13<BR>
Iccevaṃ pubbarājuhi kāritāni bahūni so<BR>
Kammantāni nijāmaccene'kenā'suṃ samāpayī.<BR>
14<BR>
Anekajātisaṃciṇṇakusalodayabhāginaṃ 3<BR>
Sabbeva hi sapaññānaṃ saṃsijjhanti manorathā.<BR>
15<BR>
Tato parakkamavhañca puraṃ sadvāragopuraṃ<BR>
Pākāraparikhāvīthipāsādāpaṇamaṇḍitaṃ<BR>
16<BR>
Anekasatabhikkhūnaṃ sīlādiguṇayoginaṃ<BR>
Vāsāya katapāsādasobhitārāmabhusitaṃ<BR>
17<BR>
Devānālakamandaṃva iddhaṃ phitaṃ subhikkhakaṃ<BR>
Sadākiṇṇamanussaṃ ca kārāpesi mahāmati.<BR>
-----------<BR>
3. [E.D.S.] Anekajātisaṃkiṇṇa.<BR>
<BR>
[SL Page 445] [\x 445/]   ( <BR>
<BR>
18<BR>
Tato sīhaḷadīpamhi taṃtaṃjanapade ṭhitā<BR>
Mahāmaccā apiḷetvā tatta tattha mahājanaṃ<BR>
19<BR>
Karañcā'parihāpetvā taṃtaṃjanapadūpagaṃ<BR>
Yathā yathā te gaṇhanti samādisi tathā so.<BR>
20<BR>
Tatonumāsaṃ catusu uposathadinesu tathā<BR>
Vāpiādisu sabbāsu laṅkādīpe asesato<BR>
21<BR>
Thalavārivarānañca migamacchādipāṇinaṃ<BR>
Dāpesi matisampanno abhayaṃ akutobhayo.<BR>
---------<BR>
22<BR>
Tato rohaṇaraṭṭhamhi sāmantā bahavo tadā māṇābharaṇabhūpāle mate niggatikā sayaṃ<BR>
23<BR>
Sarūpamavijānantā 4 parakkantassa rājino<BR>
Bhayatajjitacittattā adassetvāna taṃ vibhuṃ<BR>
24<BR>
Anussarantā ca nija aparādhaṃ khaṇe khaṇe<BR>
Kālamhi vītivattamhi bhaye diguṇataṃ gate<BR>
25<BR>
Tassa rājindasīhassa uḷāraṃ vikkamakkamaṃ<BR>
Avilaṅghiyamaññehi jānantāpi ca sabbathā<BR>
26<BR>
Raṭṭhe saṃjātasaṃvaddhe ekāmahapi jīvanaṃ<BR>
Visiṭṭhamiti maññantā amaññantā paraṃ gatiṃ<BR>
27<BR>
"Nadīpabbataduggādiyuttaṃ janapadaṃ imaṃ<BR>
Oloketumpi dassāma kadā nu ripuvāhiniṃ ?"<BR>
28<BR>
Iccevamādikaṃ vatvā sakale raṭṭhavāsike<BR>
Vase katvopasaṅkamma sugalaṃ rājamātaraṃ<BR>
29<BR>
"Māṇabharaṇarājassa matabhāvanibandhano<BR>
Yo soko devi so kāmaṃ mā te pīḷetu mānasaṃ.<BR>
30<BR>
Jīvantesu vatamhesu amhaṃ janapadaṃ imaṃ<BR>
Anekadaduggasaṃyuttaṃ ko nāma pavisissati"<BR>
31<BR>
Iccādivacanā tampi saññapetvāna rājiniṃ<BR>
Sabbe samaggā hutvāna duggaṭṭhāne asesake<BR>
32<BR>
Āraṭṭhasīmaṃ bahuke gajehi pi akampiye<BR>
Dugge katvāna parikhaṃ bhindāpetvā samantato<BR>
-----------<BR>
4. [A.] Mavijānitvā.<BR>
<BR>
[SL Page 446] [\x 446/]   ( <BR>
<BR>
33<BR>
Kaṇṭake tikhiṇe tattha pattharitvā'yase viya<BR>
Chinnapātitarukkhehi magge katvā ca duggame<BR>
34<BR>
Tato dāmarikaṃ hutvā sabbe te raṭṭhavāsino<BR>
Ekekasmiṃ mahādugge yodhānekasahassadhā<BR>
35<BR>
Yuddhāya baddhakacchā te pahūtakaccāyudhā<BR>
Hutvā mahāsāhasikā nisīdiṃsu mahābalā. ---------<BR>
36<BR>
Rājinī sugalā cāpi vicārakkhamabuddhiyā<BR>
Abhāvato sayañcāpi duṭṭhattā ca sabhāvato<BR>
37<BR>
Ādāya vacanaṃ tesaṃ tibbavyasanabhāginaṃ<BR>
Attādhīnaṃ dhanaṃ cāpi maṇimuttādikaṃ bahuṃ<BR>
38<BR>
Tathā daṭhāpattadhātusantakaṃ ca bahuṃ dhanaṃ<BR>
Aggimhi pakkhintīva sabbaṃ tesaṃ visajjiya<BR>
39<BR>
Datvā ṭhānantaraṃ cāpi ṭhānāṭhānesva'kovidā<BR>
Tehi dāmarikattañca sayaṃ kāretumārabhi.<BR>
40<BR>
Parakkamanarindopi duratikkamavikkamo<BR>
Pavattiṃ taṃ suṇitvāna salīlaṃ madhuraṃ hasaṃ<BR>
41<BR>
Rakkhavhayaṃ camūnāthaṃ ānetvā samarakkhamaṃ<BR>
Yathāsutaṃ pavattiṃ taṃ tassā'revetva tattato<BR>
42<BR>
"Gantvā tvaṃ khippamubbhutaṃ paṭisenādavānalaṃ<BR>
Bāṇavuṭṭhinipātena nibbāpetvāna sabbathā<BR>
43<BR>
Rakkhituṃ taṃ janapadaṃ ṭhapetabbe ṭhapāpiya<BR>
Sīghamehī"ti vatvāna pesayī taṃ mahābalaṃ.<BR>
---------<BR>
44<BR>
Tadā sannipatitvāna koṭṭhasārādhivāsino<BR>
Veḷakkārabalenāpi saddhiṃ sīhalakeraḷā<BR>
45<BR>
"Parakkamanarindena gaṇhanatthāya rohaṇaṃ<BR>
Sāmaccā subahū yodhā pesitā kira vīssutā;<BR>
46<BR>
Etthantare rājaraṭṭhaṃ gaṇhissāmā"ti mantīya<BR>
Sabbe ekamukhā hutvā ārabhiṃsu mahāhavaṃ.<BR>
47<BR>
Rājā parakkamabhujo natākhilamahībhujo<BR>
Vīre katipayāmacce sayoggabalavāhane<BR>
<BR>
[SL Page 447] [\x 447/]   ( <BR>
<BR>
48<BR>
Tattha pesiya ghātetvā ghātetuṃ yuttake jane<BR>
Gāme anappake tattha dāpetvā gaṇavāsinaṃ<BR>
49<BR>
Kārāpetvā rājabhogge anekepi ca gāmake<BR>
Tatthāpi paccatthibhayaṃ samesi akunobhayo.<BR>
---------<BR>
50<BR>
Tato rakkhacamūnātho tammahārājasāsanaṃ<BR>
Paṭiggahetvā sirasā paṇipātapurassaraṃ<BR>
51<BR>
Puḷatthinagarā vīro nikkhamitvā mahāyaso<BR>
Barabbalavhayaṃ ṭhānaṃ gantvā tattha nisīdi so.<BR>
52<BR>
Saraṭṭhavāsikā sabbā rohaṇamhi mahāvamū<BR>
Yathāvato nisāmetvā tasso'pāgamanakkamaṃ 53<BR>
"Jīvantā mayamamhākaṃ rajjasīmaṃ vilaṅghiya<BR>
Etthā'gantuṃ na dassāma" iccevaṃ katanicchayā<BR>
54<BR>
Mahāsāhasikā hutvā anepekkhā sajīvite<BR>
 hānantamevupāgañchuṃ samarārambhasādarā<BR>
55<BR>
Tato rakkhacamūnatho tāya vāhiniyā saha<BR>
Vattento samaraṃ ghoraṃ mārento ca bhaṭe bahū<BR>
56<BR>
Chindatvā vaṭume tehi chindanto pātite dume<BR>
Gantvā ca kaṇṭakavanaṃ nāma ṭhānaṃ mahābalo<BR>
57<BR>
Tattha duggaṃ karitvāna nisinnāyā:risenayā<BR>
Yuddhaṃ vidhāya taṃ duggaṃ bhinditvā pavisitva so<BR>
58<BR>
Yodhe nekasahasse ca pāpetvā jajīvitakkhayaṃ<BR>
Nikkhamitvā tato ṭhānaṃ gato ambaḷamavhayaṃ. 5<BR>
59<BR>
Tatraṭṭhāya ca senāya saddhiṃ yuddhaṃ vidhāya so<BR>
Bhinditvā tattha duggaṃ ca sabbaṃ taṃ samaraṅgaṇaṃ<BR>
60<BR>
Maṃsalohitasampuṇṇaṃ katvā nikkhamma so tato<BR>
Savaṃ 6 nāma mahāduggaṃ bhinditvā'nappake bhaṭe<BR>
61<BR>
Māretvā purato tassa divācandantabāṭave<BR>
Tammaggobhayapassesu 7 mahāpabbatasaṃkaṭe<BR>
62<BR>
Majjhe majjhe ca nekehi chinditvā pātitehi ca<BR>
Mahārukkhehi duggāhamagge sañcāravajjite<BR>
-----------<BR>
5.[E.] Ambala lavhayaṃ. 6.[D.] Syavaṃ. 7.[E.] Gammamaggobhayapassesu.<BR>
<BR>
[SL Page 448] [\x 448/]   ( <BR>
<BR>
63<BR>
Ekadvigāvutāyāme vane mattagajehi pi<BR>
Akampiyamahādvāre sattadugge suduggame<BR>
64<BR>
Pāṭipāṭiyā'va kāretvā paccekaṃ 'vutthamattanā<BR>
Duggaṃ pavisituṃ kāmaṃ na dassāmā"ti sabbathā<BR>
65<BR>
Katadaḷhapaṭiññāya saha paccatthisenayā<BR>
Māse katipaye ghoraṃ yuddhaṃ katvā divānisaṃ<BR>
66<BR>
Mārento sahamaccehi yodhe nekasahassake<BR>
Tattheva so nisīdittha camunātho mahabbalo.<BR>
---------<BR>
67<BR>
Parakkamamahārājā puḷatthipuramāvasaṃ<BR>
Sutvā dūtamukhā vīro tassetaṃ samarakkamaṃ<BR>
68<BR>
"Chalehi 8 ettakaṃ kālaṃ tehi dāmarikehi tu<BR>
Sabbathā samasaṅgāmakaraṇaṃ neva yuttakaṃ.9<BR>
69<BR>
Sadvāraṃ sakalaṃ duggaṃ mayā vuttopadesato<BR>
Bhinditvā sakalaṃ senaṃ māretvāna anappakaṃ<BR>
70<BR>
Yathāvato taṃ vuttantaṃ vatvā khippaṃ mamantikaṃ<BR>
Pesehi"ccevamādissa vasantaṃ nijamandire<BR>
71<BR>
Dāpento ca bahū yodhe tassevi samarantike<BR>
Bhūtādhikāriṃ pesesi saṅgāmopāyakovidaṃ.<BR>
72<BR>
Tato so nikkhamitvāna puḷatthinagarā varā<BR>
Rakkhasenādhināthena samāgantvā mahabbalo<BR>
73<BR>
Sāsanaṃ avirādhetvā narindassa sirīmato<BR>
Kārāpetvā mahisacammamaye bāṇavāraṇe<BR>
74<BR>
Sannayha mahatiṃ senaṃ vidhāya tumulaṃ raṇaṃ<BR>
Mārento ca bahū yodhe anekasatasaṃkhake<BR>
75<BR>
Bhindāpetvā sattadugge kārite paṭipāṭiyā<BR>
Nikkhamitvā tato yātā gāmaṃ kiṃsukavatthukaṃ.<BR>
76<BR>
Tatthāpi samaraṃ ghoraṃ vattetvā'tha 10 sudāruṇaṃ<BR>
Nikkhamitvā tato gantvā vaṭarukkhatthaliṃ 11 tadā<BR>
-----------<BR>
8. [E.] Chavehi. 9.[E.-] Karaṇaṃ yuttaṃ na me na te. <BR>
10.[E.S.] Vattentā'tha. 11. [A.E.] Vaṭarakkhatthaliṃ<BR>
[SL Page 449] [\x 449/]   ( <BR>
<BR>
77<BR>
Tattha nānādisopetaṃ māretvā ripuvāhiniṃ<BR>
Dāṭhāvaḍḍhananāme'tha gāme katvā mahāraṇaṃ<BR>
78<BR>
Tato sahodarākhyāte gāme katvā mahābhavaṃ<BR>
Tato rakkhacamūnātho pāhetvā balavāhanaṃ<BR>
79<BR>
Sādhetuṃ lokagallamhi ṭhitaṃ paccatthivāhiniṃ<BR>
 hapesi ca 12 bahū yodhasahasse nijasantike<BR>
80<BR>
"Gaṇhissāma camūnāthādhikāretthantare" iti<BR>
Āgataṃ mahatiṃ senaṃ māretvā so palāpayī. 13<BR>
81<BR>
Lokagallaṃ gatā cāpi mahatī caturaṅginī<BR>
Tatthaṭṭhaṃ verisenaṅgaṃ kathāsesaṃ vidhāyakā<BR>
82<BR>
Tadīyaṃ dhanajātañca acchinditvāna sabbathā<BR>
Vutthaṃ senādhināthena ṭhānameva samāgatā.<BR>
83<BR>
Dve senā ekato hutvā gantvā majjhimagāmakaṃ<BR>
Tatthāpi lokagallaṭṭhasenānāthādhikārino 14<BR>
84<BR>
Dāṭhādhātubhadantañca pattadhātuvarampi ca<BR>
Ta dassāma gahetunti katvāna daḷhanicchayaṃ<BR>
85<BR>
Gāme'tha kaṇṭakadvāravāte paccatthisenayā<BR>
Pavattiya mahāyuddhaṃ māretvā ripuvāhiniṃ<BR>
86<BR>
Gantvāna uddhanadvāraṃ tattha dugge vidhāya ca<BR>
Nisinnā'yārisenāya vattetvā dāruṇaṃ raṇaṃ<BR>
87<BR>
Dugge bhindiya sadvāre pavisitvā bahū ripū<BR>
Ghātāpetvā 15 nisīdiṃsu sannayha balavāhanaṃ.<BR>
88<BR>
Gahetvāna tato dāṭhāpattadhātubhadantake<BR>
Rājinī sugalā cāpi uruvelamupāgami. ---------<BR>
89<BR>
Athāpi dīghavāpīyaṃ sādhetuṃ ripuvāhiniṃ<BR>
Parakkamanarindena pesitā saha senayā<BR>
90<BR>
Kittināmādhikārī ca kittijīvitapotthakī<BR>
Aññe'pi ca mahāmattā sannaddhabalavāhanā<BR>
-----------<BR>
12. [E.S.]  hapetvāna 13.[E.] Palāyati. [A. -] Nāthādhikārihi.<BR>
15. [E.S.] Gāme tattha.<BR>
<BR>
[SL Page 450] [\x 450/]   ( <BR>
<BR>
91<BR>
Erāhuludisābhāgā gantvā givulabavhaye<BR>
Gāme nisinnaverīhi karitvā bhiṃsanaṃ raṇaṃ<BR>
92<BR>
Tattha dugge ca bhanditvā māretva'nappake ripu<BR>
Tato'pi nikkhamitvāna gantvā'tho uddhagāmakaṃ<BR>
93<BR>
Tattha dugge karitvāna tayo māse nirantaraṃ<BR>
Mahāhavaṃ pavattetvā palāpetvā mahāvamuṃ<BR>
94<BR>
Tato hihobunāmamhi ṭhāne katvāna duggake<BR>
Bhindāpetvāna parikhaṃ 16 pattharitvāna kaṇṭake<BR>
95<BR>
Santipātiya senaṅgaṃ nisinnāyārisenayā<BR>
Sadā saṅgāmasajjāya katvā bhīmaṃ mahāhavaṃ<BR>
96<BR>
Duggaṃ bhindiya sabbaṃ taṃ sadvāraṃ pāvisiṃsu ta.<BR>
Saravuṭṭhinipātena yuddhaṃ katvā durāsadaṃ. 97<BR>
Tato'pi nikkhamitvāna kirindavhayagāmake<BR>
 hāne gāvutamattamhi kavo duggaṃ pure viya<BR>
98<BR>
Nisinnaṃ ripusenaṅgaṃ bhinditvāna pure viya<BR>
Dīghavāpivhaye ṭhāne nisīdiṃsu mahabbalā.<BR>
99<BR>
Parakkamanarindo'pi pavaro dīghadassinaṃ<BR>
Tatthaṭṭhānaṃ amaccānaṃ iti pesesi sāsanaṃ;<BR>
100<BR>
"Bhijjitvā kira saṅgāme palāyantā arātayo<BR>
Gahetvā pavare pattadāṭhādhātubhadantake<BR>
101<BR>
Bhītā parasamuddaṃ te gacchantīti sutammayā;<BR>
Evaṃ sati ayaṃ laṅkādīpo hessati suññako.<BR>
102<BR>
Ape'ttha sīhale dīpe maṇimuttādibhedake<BR>
Nānāratanajātamhi vijjantepi mahārahe<BR>
103<BR>
Asādhāraṇabhūtaṃ hi ratanaṃ nāma sabbathā<BR>
Duve dāṭhāpattadhātubhadantā dhammasāmino.<BR>
104<BR>
Vissajjetvā mayā cāpi sārabhutaṃ bahuṃ dhanaṃ<BR>
Sasannāhāyudhe yodhe rāsīkatvā nirantaraṃ<BR>
105<BR>
Sādhentena nirātaṃkaṃ laṃkādīpamimaṃ varaṃ<BR>
Kato mahā ca vāyāmo kāmaṃ hessati nipphalo.<BR>
-----------<BR>
17.[A.] Pāvisī tato<BR>
<BR>
[SL Page 451] [\x 451/]   ( <BR>
<BR>
106<BR>
Nānāratanarasmihi pajjalantena molinā<BR>
Mahagghena'pi ve mayhaṃ uttamaṅgamalaṃkataṃ<BR>
107<BR>
Dvinnaṃ dāṭhāpattadhātubhadantānaṃ mahesino<BR>
Pavīttito nāma bhave varasamphassayogato.<BR>
108<BR>
Tasmā ekamukhā hutvā sabbe sabalavāhanā<BR>
Mayā vuttopadesañcā'virodhetvā asesato<BR>
109<BR>
Ripusenaṃ vijitvāna dāṭhādhātuvarampi ca<BR>
Pattadhātubhadantañca pesetha turitaṃ" iti.<BR>
110<BR>
Kittināmādhikārī va dīghavāpiyamaṇḍale<BR>
Vasanto sāsanaṃ tassa sirasā sampaṭicchiya<BR>
111<BR>
Sasenaṅge bahū cāpi amacce sannipātiya<BR>
Camūnāthādhikārādhiṭṭhitaṭṭhānamupāgato.<BR>
112<BR>
Sapattavaggikā cātha raṭṭhavaṃsīmahāvamu<BR>
Sahāmaccehi sabbehi pahūtakavacāyudhā<BR>
113<BR>
Saṅgāmasajjā hutvāna sūrā vīraṅgarūpinī<BR>
Uddhanadvārakaṃ gāmamevagañchi raṇatthikā.<BR>
114<BR>
"Amhākaṃ raṭṭhamajjhaṃ hi paviṭṭhesu arātisu<BR>
Ekampi muñcituṃ kāmamadatvāna sapattakaṃ<BR>
115<BR>
Magge duggaṃ karitvāna sapattānaṃ palāyataṃ<BR>
Magge ca duggame katvā dvittigāvutamattake<BR>
116<BR>
Sapattehi nivutthassa padesassa samantato<BR>
Nānāvidhānaṃ dhaññānaṃ pavesañca nivāriya<BR>
117<BR>
Dubbalattaṃ gatāyā'risenāya sakalāyapi<BR>
Pavattiya mahāyuddhaṃ bāṇavuṭṭhidurāsadaṃ<BR>
118<BR>
Māressāmā"ti cintetvā heṭṭhāvuttappakārato<BR>
Mahādugge karitvāna nisīdi raṇadohaḷā.<BR>
---------<BR>
119<BR>
Tato bhutādhikārī ca rakkhasenādhināyako<BR>
Kittināmādhikārī ca sūrā saṅakgāmabhumiyaṃ<BR>
120<BR>
Sajjetvā mahatiṃ senaṃ parasenappamaddanā<BR>
Yathopadesaṃ sabbeva nikkhamitvāna ekato<BR>
-----------<BR>
16. [E.S.D.] Parikhā 18.[E.] Sasenaṅgo 19.[A.] Sasakkaṃ vaggikā.<BR>
<BR>
[SL Page 452] [\x 452/]   ( <BR>
<BR>
121<BR>
Sudāruṇe raṇe katvā māretvā ca bahū bhaṭe<BR>
Avasese palāpetvā tato ca punaniggatā 20<BR>
122<BR>
Maharīvaravhayaṃ duggaṃ bhinditvāna mahabbalā<BR>
Nikkhamitvā tato sabbe voyalaggamunāmake<BR>
123<BR>
 hāne sannipatitvāna nisinnā raṇakovidā<BR>
Tassaggato ca sumanagallanāme padesake<BR>
124<BR>
Nisinnaṃ ripusenaṅgaṃ heṭṭhāvuttappakārato<BR>
Māretvā samamare ghore tatato 21 badaguṇavhaye<BR>
125<BR>
 hāne nisinnaṃ sakalaṃ bhinditvā ripuvāhiniṃ<BR>
Uruvelamaṇḍalavhe'tha ṭhāne duggaṃ karitva'tho 22<BR>
126<BR>
Nisinnaṃ sakalaṃ senaṃ bhinditvāna mahābhave<BR>
Gahetvā pavare pattadāṭhātubhadantake<BR>
127<BR>
Tattheva te nisīdiṃsu mahāsenāpurakkhatā.<BR>
Sāmante'ko tadā tassa māṇābharaṇarājino<BR>
128<BR>
Senando 23 sūkarabhātudevanāmo kubuddhiko<BR>
Kārāyaṃ saṅkhalābaddho parakkantena rajinā<BR>
129<BR>
Rohaṇaṃ bhinnanigaḷo palāyitvāna pāvisi.<BR>
<BR>
Āṇapetvā tato mañjuadhikāriṃ narādhipo<BR>
"Sūkarabhātusenindonijaṃ raṭṭhaṃ palāyito<BR>
130<BR>
Ekattha daḷhamūlo so na bhave yāva tāva te<BR>
Gantabba"miti vatvāna pesayī taṃ narissaro.<BR>
131<BR>
Puḷatthinagarā gantvā so sāpatgamunāmakaṃ<BR>
 hānaṃ tattha mahāyuddhaṃ vidhāya ripusenayā<BR>
132<BR>
Māretvāna bahū yodhe tattha duggaṃ vidhāya ca<BR>
Nisīdi tattheva sayaṃ mahāsenāpurakkhato<BR>
133<BR>
Savaggavāsino sabbe tadā dāmarikā bahū<BR>
Raṭṭhavāsijanaṃ sabbaṃ ābālā parivattiya<BR>
134<BR>
"Vajantāpi mayaṃ pāṇaṃ dve daṭhāpattadhātuke<BR>
Sabbathā na cajissāma" iccevaṃ katanicchayā<BR>
-----------<BR>
20.[E.S.] Potthakesu imedve pādā nadissanti. 21.[E.D.] Kate.<BR>
22.[D.S.] Karitva so. 23. [E.S.D.] Senādhinātho.<BR>
<BR>
[SL Page 454] [\x 454/]   ( <BR>
<BR>
135<BR>
Paduṭṭhamanasaṃkappā abhimānavasīkatā<BR>
Bhattasūpavhayaṃ gāmaṃ sabbe sannipatiṃsu te.<BR>
136<BR>
Tadā rakkhavamūnātho kittīnāmādhikāri ca<BR>
Tato bhūtādhikārī ca sāmantā cā'pare bahū<BR>
137<BR>
Vattentā bheravaṃ yuddhaṃ saha paccatthisenayā<BR>
Dvihi ekapathe gantumadentā samarakkhamā<BR>
138<BR>
Daṭhādhātuṃ pattadhātuṃ gahetvā rājagāravā<BR>
Mahāpūjaṃ pavattentā nikkhamiṃsva'kutobhayā.<BR>
139<BR>
Tadā demaṭavalanāme ṭhāne sabbārivāhinī<BR>
Hutvā sannāhasannaddhā sahasā gahitāyudhā<BR>
140<BR>
Vāpiṃ nāmāvasantīdha 24 samāgamma samantato<BR>
Mahāyuddhaṃ pavattesi hiṃsanaṃ lomahaṃsanaṃ<BR>
141<BR>
Vamūnāthādikāvā pi amaccā dāruṇe raṇe<BR>
Matehi ca manussehi chaḍḍhitehā'yudhehi ca 142 adentā padanikkhepāvakāsaṃ samantato<BR>
25<BR>
Gahetvā pavare dāṭhāpattadhātubhadantake<BR>
143<BR>
Sappanārukokilavhaṃ gāmaṃ sampāpuṇiṃsu te.<BR>
Abhibhuto'tisārena tadā rakkhavamūpati<BR>
144<BR>
Yathākammaṃ gato sabbe saṃkhārā hi vināsito.<BR>
Te mañjukittināmā ca tadā dve adhikārino<BR>
145<BR>
 hānantarārahaṃ tassa sammānamavirādhiya<BR>
Petakiccāni kāretvā mate'pi matisaññute<BR>
146<BR>
Tasmiṃ ca dhajinīnāthe dūraṭṭhe va narādhipe<BR>
Tasseva dharaṇindassa bhīmavikkamasālino<BR>
147<BR>
Pabhāvātisayā sabbaṃ senaṃ katvāna ekato<BR>
Adentā'vasaraṃ kañci saṅkhobhassa ca kassaci<BR>
148<BR>
Dvinnaṃ dhātuvarānañca pavattentā mahāmahaṃ<BR>
Taṃ sāsanaṃ narindassa pesayitvā sirīmato<BR>
Tattheva vītināmesuṃ vīrā katipaye dine.<BR>
149<BR>
Ta pavattiṃ suṇitvāna parakkamamahībhujo<BR>
"Yasmiṃ padese dhajinīnāthaṃ taṃ jhāpayiṃsu te<BR>
-----------<BR>
24.[E.] Potthake natthi. 25.[E.] Padanikkhepaṃ pakāsavisamantato.<BR>
<BR>
[SL Page 464] [\x 464/]   ( <BR>
<BR>
150<BR>
Kāretvā mahatiṃ tattha danasālaṃ catummukhaṃ<BR>
Cātuddisikadīnānaṃ anappaṃ dānavaṭṭakaṃ<BR>
151<BR>
Paṭṭhapethā"ti pesesi pūjanatthāya sāsanaṃ<BR>
Pavaro katavedīnaṃ paṭhamo pavivekinaṃ.<BR>
152<BR>
Padhānā dve ca santuṭṭhā tamādesaṃ yathāvidhiṃ<BR>
Niṭṭhapetvāna tattheva nisīdiṃsu nayaññuto.<BR>
153<BR>
Tadā dāmarikā senānāthassa matabhāvato<BR>
Sukarabhātudhajinīnāyakassa ca lābhato<BR>
154<BR>
Etthantare jayussāhaṃ karissāmāti cintiya<BR>
Sabbeva te samāgañchuṃ guttasālakamaṇḍalaṃ.<BR>
155<BR>
Taṃ pavattiṃ suṇitvāna parakkantassa rājino<BR>
Sāmaccā mahatī senā arātibalamaddinī<BR>
156<BR>
Anekesu padesesu pavattentā mahābhavaṃ<BR>
Guttasālamaṇḍalābhimukhā'hosi samantato.<BR>
157<BR>
Tadā dāmarika sabbe taṃ cajitvāna gāmakaṃ<BR>
Palāyiṃsu bhayā gāmaṃ te mahāgāmamaṇḍalaṃ<BR>
158<BR>
Taṃ pavattiṃ suṇitvāna parakkamamahībhujo<BR>
"Gāmā gāmaṃ harantehi dve dāṭhāpattadhadhātuke<BR>
159<BR>
Saṅgāmakaraṇaṃ kāmaṃ sabbathā me na rocate;<BR>
Pesetha dhātuyugalaṃ khippaṃ me santikaṃ"iti<BR>
<BR>
160<BR>
Vatvāna pesayī dūtaṃ durāsadaparakkamo.<BR>
---------<BR>
Tamākaṇṇiya sandesaṃ senānāthādhikārino<BR>
161<BR>
Puḷatthinagaraṃ dāṭhāpattadhātubhadantake<BR>
Pesetukāmā sāmantamekaṃ rakkhāya yojiya<BR>
162<BR>
Hantālavananāmamhā nikkhamitvāna gāmato<BR>
Sampattāyā'risenāya khīragāme pure viya<BR>
163<BR>
Vidhāya bhiṃsanaṃ yuddhaṃ palāpetvā ito tato<BR>
Pavissa khīragāmaṃ te tatthāpi tumulaṃ raṇaṃ<BR>
164<BR>
Katvā pahūte mārentā nikkhamitvā tato'pi ca<BR>
Taṇagalukasukhagirigāme 26 kaḍadoravādambagallake<BR>
-----------<BR>
26. [D. -] Mukhagirigāme<BR>
<BR>
[SL Page 455] [\x 455/]   ( <BR>
<BR>
165<BR>
Katvā taṇḍulapatthe ca tatheva tumulaṃ raṇaṃ<BR>
Mahāpūjāya ānetvā dve daṭhāpattadhātuke<BR>
166<BR>
Pesesuṃ mañjunāmassa adhikārissa santikaṃ.<BR>
Sākhāpattavhaye gāme lokagalle ca'nappake<BR>
167<BR>
Māretvāna bhaṭe sabbe dhanumaṇḍalike'pi ca<BR>
Vase katvā ṭhito tattha so dāṭhāpattadhātuke<BR>
168<BR>
Paccuggamma mahāpūjaṃ pavattento divānisaṃ<BR>
Añjanakammanāthaṃ so dhāturakkhāya yojiya<BR>
169<BR>
Pesetvā dhātuyugalaṃ mahārājassa santikaṃ<BR>
Tato nikkhamma gantvāna gāmaṃ bokusalavhayaṃ<BR>
170<BR>
Sahāmaccehi sabbehi mantayaṃ mantanakkhamo<BR>
Padesakusalā ete verino nijasantikā 27<BR>
171<BR>
Nikkhantesu pana'mhesu palāyitvā ito tato<BR>
 hānaṃ sādhitamamhehi pavisitvā vasīkataṃ<BR>
172<BR>
Janaṃ pīḷenti; amhākaṃ sāmī ca jagadissaro<BR>
Sopadesaṃ virādhetvā rajjampi ca susādhitaṃ<BR>
173<BR>
Tiṇāyapi na maññeyya 28 viññātasamarakkamo;<BR>
Tasmā tasseva pūjentā upadesaṃ sirīmato<BR>
174<BR>
Vasīkatassa ṭhānassa pavisanti yathā na te<BR>
Tathā tattha sasāmantaṃ bahuṃ senaṃ visuṃ visuṃ<BR>
175<BR>
 hapetvā verino sabbe karitvā chinnamūlake<BR>
Sāmino caraṇambhojaṃ vahituṃ sirasā mayaṃ<BR>
176<BR>
Gamissāmāti nicchesi nicchayakkhamabuddhimā.<BR>
Tato tassa vaco sabbe amaccā sampaṭicchiya<BR>
177<BR>
Ādāya mahatiṃ senaṃ nikkhamma samarakkhamā<BR>
Padesaṃ nekavaṭumaṃ vālivāsaragāmakaṃ 29<BR>
178<BR>
Patvā tattha bahū verī pāpetvā jīvitakkhayaṃ<BR>
Nikkhamitvā tato ṭhāne balapāsāṇanāmake<BR>
179<BR>
Duggaṃ katvā tato tattha kittiṃ laṅkāpurampi ca<BR>
Aññaṃ ca mahatiṃ senaṃ ṭhapetvā caturaṅginiṃ<BR>
-----------<BR>
27. [E.] Santikaṃ 28.[E.] Tiṇāya kiṃsu maññeyya 29.[D.] Vālavāsara-<BR>
<BR>
[SL Page 456] [\x 456/]   ( <BR>
<BR>
180<BR>
Sabbemaccā padhānā ca mahābalapurakkhatā<BR>
Dīghavāpimaṇḍalavhe ṭhāne dāmarike bahū<BR>
181<BR>
Sādhetuṃ te yathādesaṃ nikkhamuṃsu mahābalā.<BR>
---------<BR>
Tato rājā parakkantabhujo vijitabhubhujo<BR>
182<BR>
Ramme puḷatthinagare vasaṃ vītārisaṃgare<BR>
Saddhābunddhiguṇopeto nānāpuññodayena ca<BR>
183<BR>
Rasikaggesasaro kīḷāvinodena ca sādunā 29<BR>
Dināni vītināmento dhātunānayanakkamaṃ<BR>
184<BR>
Sutvā paramasantosapasādāpuṇṇamānaso<BR>
"Aho mayhaṃ mahālābho, suladdhaṃ mama jīvitaṃ,<BR>
185<BR>
Rajjasādhanavāyāmaphalaṃ me pattamuttamaṃ<BR>
Yo'haṃ idaṃ dhātuyugaṃ passituṃ ca nisevituṃ<BR>
186<BR>
Labheyyaṃ munirājassa" iccādigiramuggiraṃ<BR>
Sunahāto suvattho ca suvilitto sumaṇḍito<BR>
187<BR>
Alaṃkatamahīpālasutāmaccapurakkhato<BR>
Tārāgaṇaparibbūḷho sarade viya candimā<BR>
188<BR>
Paccuggamma mahāpuñño ṭhānaṃ yojanamattakaṃ<BR>
Dassane paṭhame yeva vicitrābharaṇehi ca<BR>
189<BR>
Maṇimuttādibhedehi mahaggharatanehi ca<BR>
Nānādhūpehi dīpehi pupphehi surabhīhi ca 30<BR>
190<BR>
Sugandhehi ca nekehi pūjetvā sādhupūjito<BR>
Dharamāne'va sambuddhe vīro sandassitādaro<BR>
191<BR>
Ānandacāridhārāyo pavattento nirantaraṃ<BR>
Mānasehi pasādehi bahi 31 aṅguritehiva 32<BR>
192<BR>
Gattamuddhaggalomehi sobhento sakalaṃ sakaṃ<BR>
Mahāpītipavāhesu majjapento nijaṃ manaṃ<BR>
193<BR>
Pīyūsarasadhārāhi sittagattayuto viya<BR>
Dhārayaṃ sirasā dhīro dāṭhādhātuvaraṃ varo<BR>
194<BR>
Dhārento muddhanā addhacandaṃ candaro viya<BR>
Sabbesaṃ sahayātānaṃ dhātudvandaṃ padassayaṃ<BR>
-----------<BR>
29.[D.S.] Sādhunā 30. Surabhehi (sabbesu.) 21. [E.] Sāmaṃ<BR>
32. [E. -@]Tahi ca.<BR>
<BR>
[SL Page 457] [\x 457/]   ( <BR>
<BR>
195<BR>
Vibhāvayaṃ pabhāvañca tassa sammā sutāgamo<BR>
Tehi cāpi mahāpañño kārāpetvā mahāmahaṃ<BR>
196<BR>
 hapāpetvāna tattheva dhātudvandaṃ narissaro<BR>
Kāretvā mahatiṃ guttiṃ suguttasakalindriyo<BR>
197<BR>
Kattuṃ nānappakārañca upahāraṃ niyojiya<BR>
Pasādayuttacitto'va sāmacco saparijjano<BR>
198<BR>
Brahmā brahmavimānaṃ'va paccāgami samandiraṃ.<BR>
---------<BR>
Tato nagaramajjhamhi dāṭhādhātugharaṃ subhaṃ<BR>
199<BR>
Sabhaṃ viya sudhammavhaṃ sohetvā suvibhattakaṃ<BR>
Rājadvāramhi paṭṭhāya maggaṃ yojanamattakaṃ<BR>
200<BR>
Kārāpetvā samatalaṃ sammā hatthatalaṃ viya<BR>
Kārāpetvāna sabbattha sabbasattahite rato<BR>
201<BR>
Toraṇe jagadānandakaraṇe citradhāraṇe<BR>
Bandhāpetvā adho tesaṃ nānākusumadāmake<BR>
202<BR>
Vicitravaṇṇasantāne vitānānaṃ patānake<BR>
Pacceka toraṇatthamhe nānāvatthatirohite<BR>
203<BR>
Karitvā matthakaṃ tesaṃ chattavāmarapantihi<BR>
Nānāpupphakalāpehi vicitrehi dhajehi va<BR>
204<BR>
Pūjārahehi vatthūhi sajjetvā aparehi pi<BR>
Maggassubhayapassañca sobhetvā phaladhārihi<BR>
205<BR>
Sannīrakadalīpūganālikeradumādihi<BR>
Cārupupphakalāpehi puṇṇehi kalasehi ca<BR>
206<BR>
Nānādhajapatākāhi dīpadhūpādikehi ca<BR>
Sajjetvā tidasindassa vīthiṃ viya sudassanaṃ<BR>
207<BR>
Maggaṃ alaṃkaritvāna maggāmaggavicakkhaṇo<BR>
Dāṭhādhātugharadvāramāḷakañcā'lakaṃ viya<BR>
208<BR>
Sajjetvā caturo sajju sajjanārādhanakkhamo<BR>
Tato ekamanagghaṃ so khaṇāpiya mahāmaṇiṃ<BR>
209<BR>
Sugandhacuṇṇasampuṇṇaṃ kāretvā vasudhādhipo<BR>
Daṭhādhātuvaraṃ tattha vaḍḍhetvā raṭṭhavaḍḍhano<BR>
210<BR>
Karaṇḍake ṭhapetvāna tammaṇiṃ ratanāmaye<BR>
Sovaṇṇaye ṭhapetvāna taṃ mahagghe karaṇḍake<BR>
<BR>
[SL Page 458] [\x 458/]   ( <BR>
<BR>
211<BR>
Taṃ cā'tha pattadhātuñca mahagghe kañcanāmaye<BR>
Nānāratanarasmihi jotamāne manohare<BR>
212<BR>
Suravāpappahe vakkavatukkasmiṃ patiṭṭhite<BR>
Bālādiccappabhapuñjasannihe sumanohare<BR>
213<BR>
Maṇḍapasmiṃ supaññatte mahagghattharaṇatthate<BR>
Āsanasmiṃ sugandhasmiṃ vaḍḍhetvā pupphasanthare<BR>
214<BR>
Chattavāmarakhaggādihatthe'tho lambakaṇṇake<BR>
Aññe mahākulīne ca maṇḍapassa samantato<BR>
215<BR>
 hapāpetvāna rakkhāya laddhasaṃrakkhanakkhamo<BR>
Maṇḍapaṃ parivāretvā taṃ anekasatesu so<BR>
216<BR>
Maṇḍapesu mahagghesu sabbābharaṇabhusitā<BR>
Vīṇāveṇumudiṅgādiyuttahatthajanehi va<BR>
217<BR>
Dibbagandhabbisaṅkāsagandhabbīnivahehi ca<BR>
Purakkhatāyo paccakaṃ ṭhapetvā nāṭakitthiyo<BR>
218<BR>
Tāsaṃ naccehi gītehi vāditehi ca pūjayaṃ<BR>
Nānāpupphehi dhūpehi gandhehi vividhehi ca<BR>
219<BR>
Vāsayanto puraṃ sabbaṃ hāsayanto bahū jane<BR>
Nekadīpasahassānamālokehi samantato<BR>
220<BR>
Ekobhāsā disā sabbā vidhāya vīdisā tathā<BR>
Chatracāmarapantīhi vicitraddhajapantīhi<BR>
221<BR>
Sabbāhi ca patākāhi chādento sakalaṃ nahaṃ<BR>
Gajānaṃ kuñcanādena assānaṃ hesanena ca 33<BR>
222<BR>
Rathānaṃ cakkaghosena virāvena ca bherinaṃ<BR>
Sabbamaṅgalasaṅkhānaṃ ninādena ca hārinā<BR>
223<BR>
Kāhalānañca saddena jayaghosena vanditaṃ<BR>
Sādhukāraninādena apphoṭanaravena ca<BR>
224<BR>
Tathā ukkuṭṭhisaddena kārento mukharā disā<BR>
Sayañca dharaṇīpālo sabbābharaṇabhusito<BR>
225<BR>
Āruyha pavaraṃ nāgaṃ sovaṇṇacchādanaṃ subhā<BR>
Anekavāhanārūḷha - amaccaparivārito<BR>
226<BR>
Nikkhamitvā'nubhāvena mahacca pavarā purā<BR>
Dāṭhādhātubhadantassa pattadhātuvarassa ca<BR>
-----------<BR>
33. [D.S.] Bhesarena ca<BR>
<BR>
[SL Page 459] [\x 459/]   ( <BR>
<BR>
227<BR>
Gantvāna santikaṃ sādhu katvā sirasi añjaliṃ<BR>
Pupphehi ca sugandhehi sahatthena'bhipūjayaṃ<BR>
228<BR>
Ādāya dhātuyugalaṃ añjasaṃ paṭipajji so.<BR>
Tadā gambhīranādena vaḍḍhento paṭahassaraṃ<BR>
229<BR>
Indacāpakalāpena sobhento gaganaṅgaṇaṃ<BR>
Nicchārento savijjotā vijjuyo ca ito tato<BR>
230<BR>
Sikhaṇḍimaṇḍalākhaṇḍataṇḍavassopadesako<BR>
Turaṅgakhurasaṅghaṭṭasamuddhūtāhi dhūlihi<BR>
231<BR>
Saddhiṃ tirodhāpotvana pabhākarakarāvaḷī<BR>
Karonto gaganaṃ sabbaṃ timirappakarāvaṭaṃ<BR>
232<BR>
Ajjhottharanto āgañchi akālajalado mahā.<BR>
Taṃ disvā sakalāmaccā mahāmahavibandhakaṃ 34<BR>
233<BR>
Mahākhedaparādhīnamānasā taṃ mahāmatiṃ<BR>
Upasaṅkamma kattabbaṃ vicāresuṃ mahīpatiṃ.<BR>
234<BR>
Tadā so'pi mahārājā pabhāvātisayaṃ nijaṃ 35<BR>
Acinteyyānubhāvañca vijānanto mahesino<BR>
235<BR>
"Mā cintayittha tumhe tu evarūpo mahāmaho<BR>
Narāmaramanogāhī vattate kira abbhuto;<BR>
236<BR>
Ahañca kira nikkhanto durāsadaparakkamo<BR>
Mahāpuñño mahāpañño mahātejo mahāyaso<BR>
237<BR>
Ko devo ettha ko māro brahma vā vattitāya me 36<BR>
Accuḷārāya pūjāya antarāyakaro bhave?<BR>
238<BR>
Vaḍḍhetvā dhātuyugalaṃ saṅkaṃ sañci acintiya<BR>
Te nikkhamatha tumheti vatvā nikkhami buddhimā<BR>
---------<BR>
239<BR>
Tato so'pi mahāmegho ussavaṭṭhānato bahi<BR>
Sabbattha vāpīgaṃgāyo 37 vuṭṭhidhārāhi pūrayaṃ<BR>
240<BR>
Mahāmahassābhimukho hutvāna purato sayaṃ<BR>
Dharāparāgamattaṃ'va vassitthupasamaṃ nayaṃ.<BR>
-----------<BR>
34.[D.S.E.-] Nibandhako. 35.[A.] Tijaṃ. 36.[A.] Bādhāyā<BR>
Vantitāya me. 37.[A.] Cāpi gāḷbhogho. <BR>
[SL Page 460] [\x 460/]   ( <BR>
<BR>
241<BR>
Disvā tamabbhutā sabbe nāgarā ca samāgatā<BR>
Anekasatasaṅkhātā susīlā munisunavo<BR>
242<BR>
"Aho mahānubhāvo hi narindoyamarindamo<BR>
Mahatā vata puññena laṅkāyaṃ pāturāsi no;<BR>
243<BR>
Idaṃ puññama'yaṃ paññā, ayaṃ bhatti tathāgate,<BR>
Ayaṃ yaso, ayaṃ tejo, pabhāvātisayo ayaṃ",<BR>
244<BR>
Iccādikaṃ uggirantā giraṃ vimbhayanibharaṃ<BR>
Mahatā thutighosena pūresuṃ sakalā disā<BR>
---------<BR>
245<BR>
Tato so dharaṇīpālo adiṭṭhāsutapubbakaṃ<BR>
Vattāpento evarūpaṃ accherakaparamparaṃ<BR>
246<BR>
Nijānubhāvānurūpaṃ pavattento mahussavaṃ<BR>
Daṭhādhatugharaṃ dhātuyugaṃ vaḍḍhetva pañññavā<BR>
247<BR>
Puḷatthinagare vīro sabbasmiṃ sattarattiyo<BR>
Sabbalokekadīpo so dīpapūjamakārayī.<BR>
248<BR>
Evaṃ pamodamadavimhayasambhameka-<BR>
Hetuṃ janassa pavilokayatokhilassa<BR>
Devo parakkamabhujo natabhumipālo<BR>
Kāresi sādhu varadhātumahaṃ mahantaṃ<BR>
Iti sujanappasādasaṃvegatthāya kate mahāvaṃse<BR>
Daṭhādhātumahaniddeso nama catusattatimo paricchedo.<BR>
---------<BR>
<BR>
Tesattatimo paricchede.<BR>
<BR>
1<BR>
Tadā sabbe amaccā ca padhānā ca mahabbalā<BR>
Nikkhantā gaṇhituṃ dīghavāpimaṇḍalaraṭṭhakaṃ<BR>
2<BR>
"Syavanaviyalanāmamhi 1 ṭhāne katvā mahabhavaṃ<BR>
Tattha sadvādasadvaraṃ duggaṃ bhindiya sabbathā<BR>
3<BR>
Tato gomayagāme ca ṭhāne chaggāmanāmake<BR>
Dugge ca balapāsāṇe vidhāya tumulaṃ raṇaṃ<BR>
4<BR>
Bhinditvā ripusenaṅgaṃ balapāsāṇanāmake<BR>
Duggasmiṃ te nisīdiṃsu sabbe sabalavāhanā.<BR>
-----------<BR>
1.[E.] Savanaviyala-<BR>
<BR>
[SL Page 461] [\x 461/]   ( <BR>
<BR>
5<BR>
Tatomaccā padhānā ca nikkhamitvā tato'pi ca<BR>
Vidhāya tumulaṃ yuddhaṃ mālāvatthukamaṇḍale<BR>
6<BR>
Vaṭṭagāmakapāsāṇe 2 muluttavhe ca gāmake<BR>
Senaguttavhagāme ca bolagāmakanāmake<BR>
7<BR>
 hāne vānaragāme ca gallambaṭṭhikagāmake<BR>
Tattha tattha mahāyuddhaṃ karontā bheravakkamaṃ<BR>
8<BR>
Tigāvutappamāṇamhi ṭhāne sāvaraṇaṃ bahuṃ<BR>
Mahāduggaṃ karitvāna nisinnāyā'risenayā<BR>
9<BR>
Mahāyuddhaṃ pavattetvā mārevo'nappake bhaṭe<BR>
Tattheva te nisīdiṃsu janentā verinambhayaṃ.<BR>
---------<BR>
10<BR>
Tadā dāmarikā sabbe "sabbaṃ raṭṭhaṃ vasikataṃ<BR>
Gaṇhissāmā"ti nikkhantā dīghavāpikamaṇḍalaṃ<BR>
11<BR>
Hintālavanagāmamhi ṭhitāmaccā ca naṃ vidhiṃ<BR>
Yathāvato suṇitvāna pesesuṃ bahuke bhaṭe.<BR>
12<BR>
Te sabbe dvīhi rattīhi vīsaṃgāvutamattakaṃ<BR>
Maggaṃ gantvā mahāyuddhaṃ katvā māretva verino<BR>
13<BR>
Punā'bhave nirussāhe karitvā bhayatajjite<BR>
Paccāgamiṃsu te ṭhānaṃ tameva vijitāvino<BR>
14<BR>
Tadā sabbe amaccā te tassa gāmassa santike<BR>
Ādipādakapunnāgakhaṇḍanāmamhi ṭhānake<BR>
15<BR>
Katvā duggaṃ guttasālamaṇḍalaṭṭhehi verihi<BR>
Mahāyuddhaṃ karitvāna tathā corambagāmake<BR>
16<BR>
Atho mūlānagāme ca tathā kuddālamaṇḍale<BR>
Iccetesu'pi gāmesu vidhāya tumulaṃ raṇaṃ<BR>
17<BR>
Nikkhamitvāna hintālagāmamavhayaṭhānato<BR>
Karitvā samaraṃ kittirājavālukagāmake<BR>
18<BR>
 hāne ca uḷadānāme gāme vālukasa ye<BR>
Karitvā yodhanaṃ bhīmaṃ tato huyalagāmake<BR>
Yuddhaṃ katvā nisīdiṃsu mārentā verino bahū.<BR>
19<BR>
Tato kātuṃ rājadhāniṃ nivutthaṃ pubbarājuhi<BR>
Puraṃ mahānāgakulaṃ vahārājena pesitā<BR>
-----------<BR>
2.[E.] Vadhagāmaka-<BR>
<BR>
[SL Page 462] [\x 462/]   ( <BR>
<BR>
20<BR>
Damiḷādhikārī rakkhavho rakkakañcukināyako<BR>
Sannayha mahatiṃ senaṃ nikkhamuṃsu raṇatthikā.<BR>
21<BR>
Rakkhakañcukinātho'tha pañcayojanavāsikaṃ<BR>
Devarājavhayaṃ kesadhātuñca mahatiṃ camuṃ<BR>
22<BR>
Pesetvāna vināsetvā tatthaṭṭhe verino bahū<BR>
Tato kātuṃ rājadhāniṃ gimhatitthe ca gāmake<BR>
23<BR>
Kataduggesu nekesu nisinne paṭiyogino<BR>
Yebhūyyona kathāsese vidhāya vidhikovido 24<BR>
Senaṅgaṃ vissamāpetukāmo yuddhakilantakaṃ<BR>
Tattheva vītināmesi vīro katici vāsare.<BR>
25<BR>
Tadā sannipatitvāna sabbe te paṭiyogino<BR>
Mahādukkhāhitunnā te cintesuṃ bhusamīdisaṃ:<BR>
26<BR>
"Parakkamanarindassa yugantānalasannibho<BR>
Tejo duppasaho sabbe jambudīpe'pi rājuhi.<BR>
27<BR>
Gajabāhunarindo'pi māṇābharaṇabhupati<BR>
Iccete'pi duve rājasīhā saṅgāmakovidā<BR>
28<BR>
Sannayha mahatiṃ senaṃ vissajjetvā bahuṃ dhanaṃ<BR>
Yuddhaṃ nekappakārehi karontāpi divānisaṃ<BR>
29<BR>
Jayabheriravaṃ tassa sutvā bhijjitva dūrato<BR>
Khajjūpanakasaṃkāsā hutvāna suriyuggame<BR>
30<BR>
Saṃvasituṃ saraṭṭhe'pi asakkontā bhayadditā<BR>
Aññaṃ gatimapassantā yamarājaṃ'va nissitā.<BR>
31<BR>
Duggaṭṭhānā ca amhākaṃ rakkhā aññā na vijjati;<BR>
Sabbathā'va idaṃ raṭṭhaṃ giriduggādisaṃyutaṃ.<BR>
32<BR>
Tasmā duggesu sabbesu katvānā'varaṇaṃ bahuṃ<BR>
Karitvā duggame sabbe pasiddhe ca mahāpathe,<BR>
33<BR>
Coramagge bahū katvā duppavesattanaṃ gate<BR>
Raṭṭhe sannipatitvāna karissāma raṇaṃ"iti.<BR>
34<BR>
Tato dāmarikā sabbe hutvā ekamukhā sayaṃ<BR>
Gālunajjā mukhadvāraṃ pāpuṇiṃsu raṇatthikā.<BR>
35<BR>
Taṃ pavattiṃ suṇitvāna tato kañcukināyako<BR>
Gantvā tattha mahāyuddhaṃ vattetvā te palāpayi.<BR>
<BR>
[SL Page 463] [\x 463/]   ( <BR>
<BR>
36<BR>
Bhinnā yuddhamhi sā senā mahāvālukagāmake<BR>
Nisinnehi sapattehi samāgañchi samantato.<BR>
37<BR>
Rakkhakañcukinātho'tha vissamāpiya vāhiniṃ<BR>
Mahāvālukagāmaṭṭhapaṭiyogihi yujjhituṃ<BR>
38<BR>
Nikkhamitvāna te sabbe nimmathitvāna verino<BR>
Katvā raṇaṅgaṇaṃ nāgalokaṃ'va garuḷāhataṃ<BR>
39<BR>
Tato'pi te palāpetvā dīpiko'va mige bahū<BR>
Sayaṃ tattha nisīdittha vijitāvī mahabbalo.<BR>
40<BR>
Tato kañcukinātho so vasaṃ vālukagāmake<BR>
Iccevaṃ mantayī atthānatthacintāvicakkhaṇo:<BR>
41<BR>
Ete ripū pataṅgā'va aññātadahanakkamā<BR>
Tattheva pariḍayhantā vinassanti bahū bhusaṃ;<BR>
42<BR>
Naṭṭhesvetesu raṭṭhañca bhaveyya vanasannibhaṃ;<BR>
Ete ca na vijānanti amhaṃ rañño dayālutaṃ.<BR>
43<BR>
Ito paṭṭhāya ye amhaṃ vasamāyanti verino<BR>
Dāpetvā abhayaṃ tesaṃ rakkhanaṃ kāriyaṃ iti.<BR>
44<BR>
Tato kesañci sandesaṃ pesayī raṭṭhavāsinaṃ<BR>
Ye ye jīvitukāmā te entu me santikaṃ iti.<BR>
45<BR>
Taṃ sutvāna sakaṃ pāṇaṃ icchantā ca sakaṃ dhanaṃ<BR>
Vāṇijā vālukāgāme paṭṭanaṭṭhā ca bhurino<BR>
46<BR>
Raṭṭhavāsī ca apare rakkhakañcukināyakaṃ<BR>
Samantato samāgamma passiṃsu bhayatajjitā.<BR>
47<BR>
Tato 1 so devanagare tathā kammāragāmake<BR>
Mahāpanālagāme 2 ca gāme mānākapiṭṭhiyaṃ<BR>
48<BR>
Nīlavālanadītitthe 3 kadalipattasavhaye<BR>
Gāme cāti anekesu ṭhānesu ṭhītaverihi<BR>
49<BR>
Pesetvāna sake yodhe kārāpetvā bahuṃ raṇaṃ<BR>
Tattha tattha jayaṃ laddhā sampatte te'nugaṇhi so.<BR>
--------- <BR>
50<BR>
Tadā dāmarikā sabbe pabalaṃ verinaṃ balaṃ<BR>
Mahākhettaṭṭhānanadiṃ uttaritvāna yujjhituṃ<BR>
-----------<BR>
1. [E.S.D.] Ito. 2.[D.] Mahāpatālagāme<BR>
3. [E.S.] Nīlavālanti titthe ca.<BR>
<BR>
[SL Page 464] [\x 464/]   ( <BR>
<BR>
51<BR>
Na dassamāti katvāna nicchayaṃ nikkhamitva te<BR>
Pāpuṇiṃsu nadītīraṃ mahāsāhasikā sayaṃ.<BR>
52<BR>
Taṃ pavattiṃ suṇitvāna so'pi kañcukināyako<BR>
Tena so tattha gantvāna yujjhituṃ saha verihi<BR>
53<BR>
Pesesi sakasenaṅgaṃ; tato ubhayapakkhikā<BR>
Nadīmajjhamhi vattesuṃ subhaṭā samaraṃ kharaṃ.<BR>
54<BR>
Tadā ubhinnaṃ senānaṃ uggatehi samuddato<BR>
Dānavehiva devanaṃ saṅgāmo āsi bhiṃsano.<BR>
55<BR>
Tadā te ca mahāvīrā ripusenāya tāya 4 ca<BR>
Saha yuddhaṃ pavattentā iccevaṃ samacintayuṃ:<BR>
56<BR>
Etehi samasaṅgāmo nāmā'pajayasādiso,<BR>
 hapetvā sāmino amhaṃ so'pi kañcukināyako<BR>
57<BR>
Imaṃ pavattiṃ suṇi ve mahā hoti parābhavo.<BR>
Ete kalīrakhaṇḍeva chinditvāna sapattake<BR>
58<BR>
Nadījalesu pātetvā macchakacchapagocare<BR>
Karissāma khudaṃ tesaṃ vinodemā'thavā mayaṃ;<BR>
59 Rāmarāvaṇasaṃgāme vilaṅghitamahaṇṇavā<BR>
Vānarā'va mahāyuddhaṃ vidhāyaccantadāruṇaṃ<BR>
60<BR>
Katvāna vāhiniṃ khippaṃ maṃsalobhitavāhiniṃ<BR>
Dīghāḷiṃ gaṇhanatthāya nikkhamuṃsu mahabbalā.<BR>
61<BR>
Te yodhā tattha gantvāna paviṭṭhā kadalīvanaṃ<BR>
Mātaṅgā viya paccatthiyuthamummulitaṃ karuṃ.<BR>
62<BR>
Tattha bhinnā sapattā ca suvaṇṇamalayavhaye<BR>
 hāne santipattvāna ārabhiṃsu punā'bhavaṃ.<BR>
63<BR>
Tato kañcukinātho so tatthāpi bahuke bhaṭe<BR>
Pesesi te ca vassentā saravassaṃ nirantaraṃ<BR>
64<BR>
Vanagāmiñca sañcāraṃ pucchitvā varahatthato<BR>
Tehi niddiṭṭhamaggena pavisitvāna tattha te<BR>
65<BR>
Māretvāna bahū yodhe taṃtaṃduggamupassite 5<BR>
Suvaṇṇamalayaṃ cāpi akariṃsu akaṇṭakaṃ.<BR>
66<BR>
Tato kañcukinātho so sayaṃ mālāvaratthali<BR>
Yanto suvaṇṇamalayaṃ gatayodhānasantikaṃ<BR>
-----------<BR>
4.[A.] Nāya. 5.[E.] Mapassite.<BR>
<BR>
[SL Page 465] [\x 465/]   ( <BR>
<BR>
67<BR>
Ahaṃ ito'va gacchāmi gāmaṃ mālāvaratthaliṃ<BR>
Paṭipajjatha tumhe'pi maggaṃ taṃgāminaṃ iti<BR>
68<BR>
Pesesi sāsanaṃ te'pi taṃ sutvāna tathā'karuṃ.<BR>
So'pi ādāya te sabbe gato mālāvaratthaliṃ.<BR>
---------<BR>
69<BR>
Rakkhavhayo ca damiḷādhikārī samarakkhamo<BR>
Doṇivaggamupāgañchi mahābalapurakkhato<BR>
70<BR>
Tampavattiṃ suṇitvāna bahu dāmarikā tadā<BR>
Rakkhalaṅkāpurassāpi mahānāgakule pure 71<BR>
Vasantassa pavattiṃ taṃ pakāsetvā yathāvato<BR>
Sīghaṃ tamapi āgantuṃ pesetvānā'su sāsanaṃ<BR>
72<BR>
Doṇivaggamhi paṭṭhāya navayojanagāmiyo<BR>
Maggo suduggamo tasmā tato raṭṭhappavesanaṃ<BR>
73<BR>
Nivāressāma tesveva 6 duggesū'ti vicintiya<BR>
Te sabbe samarārambhaṃ mahāsāhasikaṃ karuṃ 7<BR>
74 Rakkhavhayo ca damiḷādhikārī vidhikovido<BR>
Vidhānā paṭhamaṃ yeva raṇassa paṭiyogihi<BR>
75<BR>
Mukhabhaṅgaṃ vidhātuṃ so icchanto bahuke bhaṭe<BR>
Lokavhakesadhātuñca nāthākhyaṃ saṅkhanāyakaṃ<BR>
76<BR>
Iccādike ca sāmante pesesi samaratthiko.<BR>
Te ca katvā mahāyuddhaṃ pāpuṇiṃsu mahājayaṃ.<BR>
77<BR>
Tadā bhinnā sapattā te mahābhayasamākulā<BR>
Garuḷaṭṭhakalañjavhe 8 ṭhāne nasannipatiṃsu te.<BR>
78<BR>
Tadā tampi mahāsenaṃ so pi rakkhakanāmako<BR>
Damiḷādhikārī pesesi gaṇhituṃ tampi ṭhānakaṃ.<BR>
79<BR>
Te ca gantvā mahāyodhā chindantā'varaṇambahuṃ<BR>
Chindantā ca mahādugge anekadvārayojite<BR>
80<BR>
Ajjhāvutthaṃ sapattehi ṭhānaṃ sampāpuṇitva te<BR>
Jīvagāhaṃ gahetabbe gaṇhitvā apare bahū<BR>
81<BR>
Verī maccumukhaṃ khippaṃ pāpetvā avasesake<BR>
Palāpetvā aappatiṭṭhe taṃ ṭhanampi akaṇṭakaṃ 9<BR>
-----------<BR>
6. [A.E.D.] Tasseva. 7.[A.] Mahāsāhasikā karuṃ. <BR>
[D.S.]Mahāsāhasikā karaṃ 8. Aṭakalank[X]gña[X]ralaya (?) 9.[D.S.] Akhaṇṭake.<BR>
<BR>
[SL Page 466] [\x 466/]   ( <BR>
<BR>
82<BR>
Vidhāya santikaṃ tassa gatā paccāgamiṃsu te.<BR>
Yathānurūpaṃ so tesaṃ pasādaṃ dāpayī tadā.<BR>
---------<BR>
83<BR>
Damiḷādhikarī ca tadā nidāghādiccatejasā.<BR>
Ḍayhantaṃ'va vanaṃ megho tejasā tassa rājino<BR>
84<BR>
Bhasmasesattanaṃ yante verī sāmappayogato<BR>
Rakkhituṃ punarāgamma doṇivaggaṃ'ca buddhimā<BR>
85<BR>
Sādhite sādhite raṭṭhe ṭhapetabbe ṭhapāpiya<BR>
Vase honte vase katvā raṭṭhaṃ tampi visodhayī. <BR>
86<BR>
Pūgadaṇḍakaāvāṭe duggaṃ katvā nisinnakā<BR>
Paccāmittā punāyodhamārabhiṃsu mahabbalā.<BR>
87<BR>
Damiḷādhikārī ca tato tatthāpi bahuke bhaṭe<BR>
Pesesi saha sāmante raṇakīḷāvicakkhaṇe.<BR>
88<BR>
Te ca gantvā mahāyodhā saravassena vassinā<BR>
Virāvena ca bherīnaṃ khaggānañca vivattanā<BR>
89<BR>
Savijjutaṃ'va dassentā 10 akālaghanavibbhamaṃ<BR>
Nijavīrarasassādā 11 vinodentā raṇassamaṃ<BR>
90<BR>
Vīralakkhiṃ ca pūjesuṃ 12 attano jayabheriyā.<BR>
Tato te tambagāmavhe ṭhāne paccatthino bahū<BR>
91<BR>
Duggaṃ katvā nisinnāti suṇitvā vīrasammatā<BR>
Dassetukāmāva nijaṃ vikkamekarasattanaṃ<BR>
92<BR>
Rattiyaṃ tattha gantvāna saddena raṇabheriyā<BR>
Āmantentā'va paccatthi yuddhāya pavisiṃsu te.<BR>
93<BR>
Tadā dāmarikā sabbe sutvā dundubhinissanaṃ<BR>
Sīse asanipātaṃ'va maññamānā:dhadhimucchitā<BR>
94<BR>
Keci keci palāyiṃsu, keci pattāyusaṅkhayaṃ.<BR>
Bhasmāvasesaṃ tanduggaṃ jhāpetvā atha te tadā<BR>
95<BR>
Pūgadaṇḍāvāṭameva paccāgañchuṃ mahabbalā.<BR>
---------<BR>
Damiḷādhikārīrakkhavho punāmantiya saṃ camuṃ<BR>
96<BR>
Paccāmitte saraṭṭhamhi tattha tattha nilīnake<BR>
Sādhetuṃ sahasāmantaṃ pesesi caturaṅginiṃ.<BR>
-----------<BR>
10. [A.D.] Dassento. 11.[D.] Nijaṃ 12.[S.] Vīralakkhi mapūjesuṃ.<BR>
<BR>
[SL Page 467] [\x 467/]   ( <BR>
<BR>
97<BR>
Sā senā bodhiāvāṭe hintālavanagāmake 13<BR>
Atarandāmahābodhikhaṇḍe ca subahū ripū<BR>
Maretvā rattīyuddhañca katvā paccāgamī tathā.14<BR>
98<BR>
Damiḷādhikārī ca tadā mahābalapurakkhato<BR>
 hānaṃ gantvā sūkarāḷibheripāsāṇanāmakaṃ<BR>
99<BR>
Narindassāvirādhento upadesamasesato<BR>
Tattha tattha nilīne ca ahutvā verino bahū<BR>
100<BR>
Patiṭṭhapetvāna sake raṭṭhamhi ca pure yathā<BR>
 hapetabbe ṭhapāpetvā raṭṭhasmiṃ sādhite hi ca<BR>
101<BR>
Nikkhamitvā tato bhīmamahāsenāpūrakkhato<BR>
Sīmātālatthaliṃ nāma gāmakaṃ samupāgami<BR>
102<BR>
Tattha tattha nilīnā ca tadā dāmarikā bahū<BR>
Raṭṭhavāsikasenañca āṇāpetvā mahābalā<BR>
103<BR>
Rakkhalaṅkāpuraṃ cāpi ṭhāpitaṃ sayameva hi <BR>
Camūnāthattane nekasatayodhapurakkhataṃ<BR>
104<BR>
Bherikāhaḷanādena āpūrentā disodisaṃ<BR>
Āṇāpetvā nadībhaṇḍagāmakaṃ samupāgamuṃ.<BR>
105<BR>
Sutvā vidhiṃ taṃ damiḷādhikārī ca sake bhaṭe<BR>
Āṇāpetvā imaṃ tesaṃ giramabravī paññavā:<BR>
106<BR>
Ettha dassetha tumhākaṃ pakkhapātañca sāmino;<BR>
Vīrattanañca tumhākaṃ ettha passāmahampi ca.<BR>
107<BR>
Ayaṃ videso ca, ime mahāsāhasikā ripū;<BR>
Iti cittamakatvāna aamhaṃ sāmissa tejasā<BR>
108<BR>
Asaṃsayaṃ maññamānā jayalābhaṃ raṇaṅgaṇe<BR>
Padesaṃ yujjhituṃ yātha paṭhamaṃ gaṇhituṃ iti.<BR>
109<BR>
Tato te ca mahussāhā nikkhamitvā'tisāhasā<BR>
Aggahesuṃ mahāsenāgāme ṭhānaṃ tu yujjhituṃ.<BR>
110<BR>
Tadā yodho'bhayattheva pakkhanditvā raṇaṅgaṇā<BR>
Saṃjātavipphuliṅgehi āyudhaññoññaghaṭṭanā<BR>
Karontā gaganaṃ sabbaṃ divā tāraṅikitaṃ viya,<BR>
111<BR>
Saravuṭṭhinipātena pūrentā sakalā disā<BR>
Ārabhiṃsu mahāyuddhaṃ gajjantā vīragajjitaṃ<BR>
-----------<BR>
13.[E.] Bhinnālavanagāmake 14.[S.] Paccāgamittha tā.<BR>
<BR>
[SL Page 468] [\x 468/]   ( <BR>
<BR>
112<BR>
Damiḷādhikārī tu tadā rakkhalaṅkāpurassa tu<BR>
Saheva vīrabhāvena sīsaṃ gaṇhi mahabbalo.<BR>
113<BR>
Tadā dāmarikā sabbe bhindiṃsu aparāyaṇā<BR>
Samullaṅghitavelova ogho 15 sāgaravārinaṃ.<BR>
114<BR>
Raṇaṅgaṇaṃ tadā āsi kākagijjhādisaṅkulaṃ<BR>
Damiḷādhikārī ca tadā paṭiladdhajayo raṇe<BR>
115<BR>
Mahussavaṃ pavattento senaṅgaparivārito<BR>
Puraṃ mahānāgakulaṃ aggahesi mahāyaso.<BR>
---------<BR>
116<BR>
Rakkhakaññcukinātho'pi tadā mālāvaratthalā<BR>
Nikkhamitvā gato khippaṃ mahānāgakulaṃ puraṃ<BR>
117<BR>
Damiḷādhikāriṃ addakkhi so'pi tena saheva hi<BR>
Mantesi evammatimā kālākālavidū tadā:<BR>
118<BR>
Yathopadesaṃ sāmissa mahānāgakulaṃ puraṃ<BR>
Amhehi gahitaṃ; santi cā'matā verino bahū;<BR>
119 Gantvāna khaṇḍavaggaṃ te pavisiṃsu apaccayā.<BR>
Jayaṃ laddhā ṭhitānañca yodhānaṃ sahasā tahiṃ<BR>
120<BR>
Gamanaṃ me na rucceyya; padadeso'va sāminaṃ<BR>
Saraṇaṃ nāma amhākaṃ; tasmā ettha nisīdiya<BR>
121<BR>
Paccāmitte ahutvāna tattha tattha nilīnake<BR>
Āṇāpetvāna raṭṭhamhī ṭhapāpetvā sake sake<BR>
Tattheva kālaṃ khepesuṃ mahānāgakule pure.<BR>
122<BR>
Khaṇḍavaggaṃ gatā cāpi bahū paccatthino tadā<BR>
Vaggike parivattetvā kattukāmā punāhavaṃ<BR>
123<BR>
Khaṇḍavaggavhaye ṭhāne sabbe sannipatiṃsu te.<BR>
Damiḷādhikārī ca tadā "yuddhāya samayo" ayaṃ<BR>
124<BR>
Iti cintiya nikkhamma mahānāgakulā purā<BR>
Ārabhī samaraṃ ghoraṃ bakagalluddhavāpiyaṃ,<BR>
125<BR>
Palāpetvāna te sabbe paccāgami mahāmati.<BR>
Tadā keci ripū pattā saṅghabhedakagāmake;<BR>
126<BR>
Sūkarabhātudevākhyo 16 camūnātho nije bhaṭe<BR>
Gahetvāna mahagāmamāgañchi samaratthiko.<BR>
-----------<BR>
15.[A.] Veleva oghā. 16.[E.S.] Devākhya.<BR>
<BR>
[SL Page 469] [\x 469/]   ( <BR>
<BR>
127<BR>
Damiḷādhikārī ca tadā āṇāpetvā nije bhaṭe<BR>
Saṅghabhedakagāmaṃ* so pesesi paṭhamaṃ sayaṃ.<BR>
128<BR>
Tadā te ca mahāvīrā gantvāna samaraṅgaṇaṃ<BR>
Tejohutāsane tassa narindassa sirīmato<BR>
129<BR>
Jhapetvāna bahū verī mahānāgakulaṃ puraṃ<BR>
Punāgamiṃsu vattentā tattha sādhu mahussavaṃ.<BR>
130<BR>
Damiḷādhikārī ca tadā gaṇhituṃ taṃ camūpatiṃ<BR>
Devalaṅkāpurañcāpi aññe cāpi bahū bhaṭe<BR>
131<BR>
Pesesi samaratthāya te ca gantvā raṇaṅgaṇaṃ<BR>
Nirantaraṃ pesitehi bāṇehi sakalaṃ nabhaṃ<BR>
132<BR>
Chādentāpi ca gajjantā pakkhantā samaraṅgaṇaṃ<BR>
Māretvāna camūnāthaṃ bhindiṃsu paṭiyogino.<BR>
133<BR>
Tadā tepi mahāyodhā nādena jayabheriyā<BR>
Damiḷādhikāriṃ hāsentā mahāgāmamupāgamuṃ.<BR>
---------<BR>
134<BR>
Rakkhalaṅkāpurassāpi tadeko jeṭṭhabhātuko<BR>
Karitvānādhikārittaṃ sayamevattano tahiṃ<BR>
135<BR>
Matāvasiṭṭhe ca bahū gahetvāna sapattake<BR>
Corayuddhāyupāgañchi mahānāgakulaṃ puraṃ.<BR>
136<BR>
Damiḷādhikārī ca tadā bhaṭe tatthā pi pesayī.<BR>
Te ca bhindiṃsu taṃ tattha māretvāna bahū ripū.<BR>
137<BR>
Bhinnā yodhā kuravakagallavhaṃ ṭhānamāgatā.<BR>
Damiḷādhikārī rakkhavho mahānāgakulā purā<BR>
138<BR>
Nikkhamitvāna te sabbe bhinditvāna punāgami.<BR>
---------<BR>
Tadā vikkamanāmo ca lokagallo tathāpare<BR>
139<BR>
Sapattā ca bahū mānamulapotthakinā saha<BR>
Yuddhatthāya mahāgāme samāgañchuṃ samantato<BR>
140<BR>
So ca māṇavhayo mūlapotthakī samare tahiṃ<BR>
Saddhiṃ sapakkhapātehi 17 sahasā jayamaggahi.<BR>
141<BR>
Damiḷādhikārī ca tada sahāmaccehi mantayaṃ<BR>
Ekekasmiṃ mahāyuddhe vināsaṃ 18 pi ca verinaṃ<BR>
Bhayā 19 palāyanaṃ cāpi passamānā tahiṃ tahiṃ<BR>
-----------<BR>
17.[S.E.] Sapattapāṇehi. 18.[A.] Vināso 19. [E.] Bhayaṃ<BR>
*Hamb[X]gña[X]gamuva (?)<BR>
<BR>
[SL Page 470] [\x 470/]   ( <BR>
<BR>
142<BR>
Punāhave nirussāhā iti maññāma verino;<BR>
Tathāpi tesaṃ nammūlabhāvo neva padissati.<BR>
143<BR>
Raṭṭhamajjhaṃ cajitvāna nilīnesu tahiṃ tahiṃ<BR>
<BR>
Raṭṭhamajjhamupetesu hanissāmāti buddhimā<BR>
Pūgadaṇḍāvāṭameva paccāgañchi mahāyaso.<BR>
144<BR>
Te va dāmarikā tassa avijāniya mantanaṃ<BR>
Samosariṃsu te raṭṭhamajjhaṃ duggā tato tato.<BR>
145<BR>
Damiḷādhikārī sutvāna taṃ pavattiṃ yathāvato<BR>
Tato'va nikkhamitvāna vīrehi ca purakkhato<BR>
146<BR>
Bodhiāvāṭake gāme nisinne 20 verino bahū<BR>
 hāne tato sūkarāḷi-bheripāsāṇanāmake<BR>
147<BR>
Madhutthalavhaye dugge cāti sabbattha verino<BR>
Pavattiya mahāyuddhaṃ pāpetvā 21 jīvitakkhayaṃ<BR>
148<BR>
Raṭṭhamajjhamupāgamma tatthāpi ca tahiṃ tahiṃ<BR>
Pesetvāna sakaṃ senaṃ ummūletvāna te'khile<BR>
149<BR>
Atho huyalagāmaṭṭhapadhānānañca santikā<BR>
Āgataṃ sāsanaṃ sutvā kumbugāmamupāgami.<BR>
---------<BR>
150<BR>
Tato huyaladuggaṭṭho mañjunāmo'dhikāri ca<BR>
Kittibhutavhayo 22 cāpi duve te adhikārino<BR>
151<BR>
Anappavīrasāmantabhaṭehi parivāritā<BR>
 hānaṃ tamevupāgañjuṃ pavattentā mahussavaṃ.<BR>
152<BR>
Mañjunāmodhikārī va tato rakkhakasavhayaṃ<BR>
Damiḷādhikāriṃ mānetvā idaṃ vacanamabravī:<BR>
153<BR>
"Bhinditvā raṭṭhato tumhaṃ nānāduggesu līnakā<BR>
Paccatthino bahū yāva padaṃ tattha na labbhare<BR>
154<BR>
Māretvā tāva te sabbe mayañcaṭṭhasahassake<BR>
Dugge site sapatte ca sugalaṃ cāpi rājiniṃ<BR>
155<BR>
Gaṇhissāma; atho verī bahavo dugganissitā<BR>
Dussādhyā 23 yadi tumhehi pesessāma bhaṭe" iti.<BR>
156<BR>
Damiḷādhikārī vacanaṃ sampaṭcaichiya taṃ tato<BR>
Khippaṃ vananadīpassaṃ pavessa saha senayā<BR>
-----------<BR>
20.[A.] Nisinnā. 21.[E.S.D.] Pāpento. 22. [A.E.]Bhutavbhayā.<BR>
23. [A.]Dussādhā.<BR>
<BR>
[SL Page 471] [\x 471/]   ( <BR>
<BR>
157<BR>
Giriduggādhirohāya sīghaṃ mālāvaratthaliṃ<BR>
Payātānaṃ sapattānamāsu pāyāsi santikaṃ.<BR>
158<BR>
Te'pi nikkhantabhavañca sutvā tassa bhayadditā<BR>
Mahāvanaṃ pavisiṃsu mahāpabbatanissitaṃ. 24<BR>
159<BR>
Damiḷādhikārīpi ca taṃ parivāriya 25 pabbataṃ<BR>
Tehi saddhiṃ mahāyuddhaṃ pavattiya asesato<BR>
160<BR>
Vināsento gahetvāna taṃ dvādasasahassakaṃ<BR>
Akaṇṭakaṃ, jīvagāhaṃ gahitānañca verinaṃ<BR>
161<BR>
Vicāretvāna kattabbaṃ gāmesu nigamesu ca<BR>
Āropetvāna sūlesu anekasataverino<BR>
162<BR>
Mahānāgakulassātha gāmassapi samantato<BR>
Sūlesu bahuke verī āropetvā mahabbalo<BR>
163<BR>
Katvā keci tulārūḷhe jhāpetvā hasmasesakaṃ<BR>
Mahānāgakule yeva nisīditvāna gāmake<BR>
164<BR>
Takkhattena pasatthena narindassa sirīmato<BR>
Āṇābheriṃ carāpesi gāmesu nigamesu ca.<BR>
165<BR>
Taṃ pavattiṃ narindassa vatvā pesetva santikaṃ<BR>
Labhitvāna pasādaṃ ca mahārājassa santikā<BR>
166<BR>
Tasmiṃ yeva mahāpañño sa dvādasasahassake<BR>
Kattabbāni vicārento nisīdittha mahāyaso.<BR>
---------<BR>
167<BR>
Sabbe padhānāmaccā ca nisinnā kubbugāmake<BR>
Nikkhantakālā paṭṭhāya yuddhāya'mhesu rohaṇaṃ<BR>
168<BR>
Tatva tatva mahāyuddhe bhaṭā amhehi pesitā<BR>
Verīnaṃ aṭṭhisañchantamakaṃsu vasudhātalaṃ;<BR>
169<BR>
Vāretuṃ ca bhaṭe ete jambudīpādhivāsino 26<BR>
Sabbe vāpi mahāyodhā na sakkonti kudācanaṃ.<BR>
170<BR>
Tasmā bhayā nilīnehi sapattehi tahiṃ tahiṃ<BR>
Kātuṃ kehici saṅgāmaṃ kiṃ cintema ito paraṃ?<BR>
171<BR>
Tesaṃ dāmarikattassa mūlabhutā tahiṃ tahiṃ<BR>
Dugge vane paveseti 27 sugalā yeva rājinī.<BR>
-----------<BR>
24.[E.S.] Nissinā 25.[E.S.] Ca retvāna. 26. [D.] Dīpādivāsino.<BR>
27.[E.] Va te pavisantī.<BR>
<BR>
[SL Page 472] [\x 472/]   ( <BR>
<BR>
172<BR>
Jīvagāhaṃ gahetabbā tasmā sā yeva rājinī.<BR>
Iti nicchiya nikkhamma kubbugāmā mahāmatī<BR>
173<BR>
Gantvā harītakīvātaṃ anekasmiṃ pure tahiṃ<BR>
 hapetabbe ṭhapetvāna subhaṭe vīrasammate 28<BR>
174<BR>
Kaṇhavāṭaṃ tato gantvā sannaddhakavacāyudhā<BR>
Vanagāmhaye ṭhāne ripusenaṃ sarājiniṃ<BR>
175<BR>
Disvā tattha mahāyuddhaṃ karitvāna subhiṃsanaṃ<BR>
Jayabherivirāvena bhindantā viya bhūtalaṃ<BR>
176<BR>
Gahetvā rājiniṃ sabbaṃ dhanajātañca'nappakaṃ<BR>
 hapetvā dhanarakkhāya ṭhapetabbe va kañcukī<BR>
177<BR>
Yuddhakīḷaṃ samāraddhaṃ samāpentā tahiṃ tadā<BR>
Mahiṃ hatthehi pādehi matthakehi ca verinaṃ<BR>
178<BR>
Sañchādentā jīvagāhaṃ gahetabbe ca gaṇhiya<BR>
Sabbathā rohaṇaṃ raṭṭhaṃ akariṃsu akaṇṭakaṃ.<BR>
---------<BR>
179<BR>
Tadā kenaci lesena muccitvā verihatthato<BR>
Gahetvāna bhaṭe keci palāyante bhayaddite<BR>
180<BR>
Phālakāḷā 29 tayo vāpi āyukkhayamupāgatā.30<BR>
Taṇḍigāmo 31 pabbatavhā 22 dve ca laṅkāpuro 33 tathā<BR>
181<BR>
Dve bhātaro daṇḍanāthā kaḍakkuḍa itissutā<BR>
Laṅkāpuro'ti aññe'pi sāmantā sabhaṭā bahū<BR>
182<BR>
Uṇḍanadvāragāmamhi samāgantvā mahāraṇe<BR>
Pabhijjitvāna nigrodhamāragallamupāgamuṃ.<BR>
183<BR>
Tadā te ca mahāmaccā sasāmantā sapattake<BR>
Pacchato anubandhantā phālakāḷassa sīsakaṃ<BR>
184<BR>
Pesetvāna padhānānaṃ amaccānañca santikaṃ<BR>
Laṅkāpuraṃ pabbatavhaṃ jīvagāhena gaṇhiya<BR>
Kariṃsu sabbethā sabbe 34 kathāsese sapattake.<BR>
---------<BR>
-----------<BR>
28.[A.] Subhe suvīrasammate 29.[E.] Phālakāḷe 30.[E.] Mupāgate.<BR>
31.[E.] Taṇḍigāmaṃ. 32.[E.] Pabbatavhe. 33.[E.] Laṃkāpure. 34.[E.] Sabbaṃ<BR>
<BR>
[SL Page 473] [\x 473/]   ( <BR>
<BR>
185<BR>
Adhikārī tadā evaṃ mantayī vañjusavhayo 35<BR>
Āraddhakālā paṭṭhāya vijetuṃ rohaṇaṃ imaṃ<BR>
186<BR>
Tejasā sāmino amhaṃ saṅgāme yeva verinaṃ<BR>
Kataṃ vināsaṃ hitvāna accantabhayadāyako 36<BR>
187<BR>
Evaṃ sādīnavo rājāparādho'ti mahājane<BR>
Jānāpetuṃ kato natthi niggaho paṭiyoginaṃ;<BR>
188<BR>
Tasmā hi niggahetabbe niggahetvāna sabbathā<BR>
Sabbattha paggahetabbe paggaṇhitvāna sāmino<BR>
189<BR>
Karissāma yathādesaṃ saṃgahaṃ niggahaṃ iti;37<BR>
Sabbe sammantanaṃ tassa sampaṭicchiṃsu sādarā.<BR>
190<BR>
Āṇāpetvā sapatte'tha bahū niggaṇhanakkhame<BR>
Nikhaṇitvā bahū sūle gāmesu nigamesu ca<BR>
191<BR>
Āropetvāna te tattha anekasataverino<BR>
Tulārūḷhe kate keci jhāpetvāna bahū ripū<BR>
192<BR>
Parakkamanarindassa dussahaṃ duratikkamaṃ<BR>
Tejoguṇaṃ pakāsesuṃ sabbathā vimhayāvahaṃ.<BR>
---------<BR>
193<BR>
Tato'nuggahayoggā ca arahantā'nugaṇhituṃ<BR>
Vanaṃ dāvagginā daḍḍhaṃ meghā pāvussakā yathā<BR>
Taṃ raṭṭhaṃ pasamaṃ tesuṃ 38 paggaṇhantā yathāvidhiṃ.<BR>
194<BR>
Taṃ pavattiṃ suṇitvāna parakkamanarādhipo<BR>
Mahāpasādasahitaṃ pesesi iti sāsanaṃ:<BR>
195<BR>
Jīvagāhena gahite amacce sakale'pi ca<BR>
Sugalaṃ rājiniṃ cāpi pesetvā paṭhamaṃ idha<BR>
196<BR>
Sabbaṃ tattha dhuraṃ bhutādhikārimhi samappiya<BR>
Pure katvā tannivāsiṃ bhikkhusaṃghamanappakaṃ<BR>
197<BR>
Ito pesitamādāya vāhiniṃ caturaṅginiṃ<BR>
Tasmiṃ tasmiṃ janapade ṭhapetabbe ṭhapāpiya<BR>
198<BR>
Sīghamāgamma nakkhattamuhutte subhasammate<BR>
Sabbeheva amaccehi passitabbo ahaṃ iti.<BR>
-----------<BR>
35. [D.] Mandisavhayo [S.] Mandavhayo. 36.[E.] Bhayadāyakaṃ<BR>
37. [E.S.D.] Sannayhanti mahāmatiṃ 38. [S.] Taṃ raṭṭhampi vasaṃ nesuṃ.<BR>
[SL Page 474] [\x 474/]   ( <BR>
<BR>
199<BR>
Tato sabbe amaccā ca tassā'desaṃ yathāvato<BR>
Nissesamavirādhentā nikkhamitvavāna rohaṇā<BR>
200<BR>
Puḷatthipuramāgamma mahāsenāpurakkhatā<BR>
Vādentehi nadantehi appoṭhentehi bhuyasā<BR>
201<BR>
Velukkhepasahassāni pavattentehi sabbathā<BR>
Jayasaddaṃ karontehi puḷatthipuravāsahi<BR>
202<BR>
Anuyāto'pasaṅkamma pavaraṃ rājamandiraṃ<BR>
Mahantena vilāsena nisinnassa sirīmato<BR>
203<BR>
Tassa rājādhirājassa pādapaṅkajareṇuhi<BR>
Nijāni uttamaṅgāni pavittāni akaṃsu te.<BR>
204<BR>
Iti nayavinayakkamānuyāyī<BR>
Davadahanuggatarātibhīmatejo<BR>
Apagata - ripukaṇṭakaṃ janindo<BR>
Paṭumati kārayi rohaṇaṃ savīro.<BR>
<BR>
Iti sujanappasādasaṃvegatthāya kate mahāvaṃse<BR>
Rohaṇabhañjano nāma tesattatimo paricchedo.<BR>
---------<BR>
<BR>
Catusattatimo paricchedo.<BR>
<BR>
1<BR>
Tato tasmiṃ mahīpāle rattindivamatandite<BR>
Lokasāsanasaṃvuddhiṃ karonte matisaṃyute<BR>
2<BR>
Vassamhi aṭṭhame tassa narindassa sirīmato<BR>
Sabbe rohaṇaraṭṭhādhipāsī hutvāna ekato<BR>
3<BR>
Sudāruṇena kenāpi pāpakammena coditā<BR>
Puna dāmarikā jātā tibbavyasanabhāgino.<BR>
4<BR>
Rājā parakakamabhujo nisāmetvāna taṃ vidhiṃ<BR>
Sāmaccaṃ mahatiṃ senaṃ puna pesetva tattha so<BR>
5<BR>
Heṭṭhā vuttesu sabbesu gāmesu nigamesu ca<BR>
Pure viya bahuṃ yuddhaṃ niccāraddhaṃ pavattayaṃ<BR>
6<BR>
Nijatejaggino katvā indhanaṃ ripuvāhiniṃ<BR>
Samantā 1 rohaṇaṃ raṭṭhaṃ akā khippamakaṇṭakaṃ.<BR>
-----------<BR>
1.[A.] Sāmantā. [E.] Samantaṃ.<BR>
<BR>
[SL Page 475] [\x 475/]   ( <BR>
<BR>
7<BR>
Tassa rājādhirājassa vasse soḷasame tato<BR>
Ekābaddhamhi raṭṭhamhi mahātitthena sabbaso<BR>
8<BR>
Pattāyusaṅkhayā keci jātā taṃraṭṭhavāsino<BR>
Parivattiya vattesuṃ samaraṃ varasammataṃ.<BR>
9<BR>
Tatthāpi matisampanno pesetvā caturaṅginiṃ<BR>
Dhārā parāgarāsiṃva 2 nāsesi paṭiyogino.<BR>
---------<BR>
10<BR>
Nivāsattā manussānaṃ sammādiṭṭhisamaṅginaṃ<BR>
Laṃkārāmaññadesānaṃ bhedo nevatthi sabbadā.<BR>
11<BR>
Laṃkādīpādhipatayo 3 rāmaññavisayissarā<BR>
Ubho'pete sabhāgena sadā paramasogatā.<BR>
12<BR>
Tasmā dvīsu'pi desesu bhupālā pubbakā'khilā<BR>
Daḷhasaṃrūḷhavissamhā cittena sahitā hitā<BR>
13<BR>
Aññamaññassa pesentā mahagghānekapahataṃ<BR>
Cirakālamavicchedaṃ sandhānaṃ sampavattayuṃ<BR>
14<BR>
Parakkamabhujenā pi raññā rāmaññabhumipo<BR>
Sandhiṃ cirānugaṃ pubbabhūpālā viya pālayi. 4<BR>
15<BR>
Athekasamayaṃ kaṇṇejapānaṃ so hi dummati<BR>
Ito gatānaṃ kesañci dūtānaṃ vacanaṃ suṇaṃ<BR>
16<BR>
Laṃkissarassa dūtānaṃ gatānaṃ nijasantikaṃ<BR>
Vuttiṃ poroṇakaṃ dīyamānakaṃ parihāpayī.<BR>
17<BR>
Bahi nekattha nekehi gajā vikkiyamānakā<BR>
Vikketabbā na hevāti sammatiñcāpi kārayī.<BR>
18<BR>
Vāraṇā ye tu rajatatikkalānaṃ 5 satassa vā<BR>
Sahassassā'ca vā pubbe tattha vikkīyamānakā<BR>
19<BR>
Dvayassa vā sahassānaṃ vikketabbā tayassa vā<BR>
Iti so mariyādañca ṭhapāpesi durāsayo.<BR>
20<BR>
Paṇṇākārassa nītassa ekekaṃ hatthipābhataṃ<BR>
Paṭināvaṃ diyyamānaṃ porāṇaṃ parihāpayī.<BR>
21<BR>
Passampi nijamuddissā'nītaṃ lekhaṃ suvaṇṇayaṃ<BR>
"Ete kambojamuddissa pesitā dūtamānusā"<BR>
-----------<BR>
2.[A.] Dharāparāgato te ca. [E.] Dharāparāgato soca.<BR>
3. [S.E.] Patino. 4.[A.E.] Pālayaṃ. 5.[S.] Nikkhalānaṃ.<BR>
<BR>
[SL Page 476] [\x 476/]   ( <BR>
<BR>
22<BR>
Iti yaṃ kiñci vatvāna dhanaṃ sabbaṃ vilumpiya<BR>
Laṅkesadūte malayadese 6 duggamhi pakkhipi.<BR>
23<BR>
Tapassīnāmadūtassa laṃkādhipatinā kataṃ<BR>
Nijassa saṃgahaṃ sabbaṃ suṇanto'pi ca sabbaso<BR>
24<BR>
Laṅkissarassa dūtānaṃ dhanañca karino tathā<BR>
Nāvāyo cāti 7 taṃ sabbamacchinditvāna'nītimā<BR>
25<BR>
Pādesu tesaṃ kāretvā bhūsaṃ musalapīḷanaṃ<BR>
Vārisevanakammāya 8 vārakāsu ca yojayī.<BR>
26<BR>
Ekadā kassapavhasmiṃ jambudīpakanāyake<BR>
Sovaṇṇalekhasahite pahite sārapāhate<BR>
27<BR>
Vāretvā taṃmanussānaṃ tīrāvataraṇaṃ tato<BR>
Sāpamānaṃ harāpeyi lekhaṃ tañca sakaṃ puraṃ.<BR>
---------<BR>
28<BR>
Tato sīhaḷadūte so samāhūye'kadā bruvi:<BR>
"Ito paṭṭhāya no raṭṭhaṃ nāvā sīhaḷadesato<BR>
29<BR>
Na pesanīyā; yadi te pesessanti tato puna,<BR>
Ettho'payāte dūte te ghātentānampi sabbaso<BR>
30<BR>
Tumhaṃ nevatthi doso'ti paṇṇaṃ no detha sampati;<BR>
Yadi no detha gehaṃ vo gantuṃ neva labhissatha."<BR>
31<BR>
Iti te laṅghayitvāna saraṭṭhānāgamāya hi<BR>
Lekhāpiya 9 tato tesaṃ paṇṇaṃ gaṇhittha hatthato.<BR>
32<BR>
Vācissarañcācariyaṃ 10 dhammakittiñca paṇḍitaṃ<BR>
Sacchiddāya hi nāvāya vissajjāpesi sāgare.<BR>
33<BR>
Athekadā gaje ketuṃ laṃkādhipatipesite<BR>
Paṇṇākāre ca bhaṇḍe ca gahetvā dūtahatthato<BR>
34<BR>
Gaje cuddasa vo dema rūpiyaṃ vā'ti vatva so<BR>
Musā ca kevalaṃ bhāsi na dento tesu kiñcipi.<BR>
35<BR>
Tato laṃkādhipatinā kambojavisayaṃ pati<BR>
Sampesitaṃ rājakaññaṃ pasayhāvaharī ca so. 11<BR>
---------<BR>
36<BR>
Rājā parakkamabhujo nekadhā tena kāritaṃ<BR>
Vippakāraṃ suṇitvāna bhusaṃ saṃkuddhamānaso<BR>
-----------<BR>
6. [D.S.] Malayādese. 7. [A.] Cāpi 8. [A.] Vāripesana-,<BR>
9. [E.S.] Likhāpiya. 10. Vāgissaraṃ (sabbesu.) 11. [D.S.E.] Pasaybhāvacariṃsu ca.<BR>
<BR>
[SL Page 477] [\x 477/]   ( <BR>
<BR>
37<BR>
Jambudīpamhi sakale rājā ko nāma vijjate<BR>
Kātuṃ madīyadūtānaṃ samattho kiccamīdisaṃ ?<BR>
38<BR>
Iccāmacce samāhūya "arimaddanarājino<BR>
Gahaṇaṃ māraṇaṃ vā'su vidheyyami"ti bhāsi so.<BR>
39<BR>
Tadā ādiccadamiḷādhikārīti samaññito<BR>
Tattheko gaṇakāmaccavaro paggahitañjalī<BR>
40<BR>
Abhāsīdaṃ vaco rañño gantukāmo sayaṃ hi so;<BR>
"Yojetvā'laṃ* mahāmacce mūlabhūte'tra kammani;<BR>
41<BR>
Upadesamaggā tumhākaṃ okkantiṃ neva kubbato<BR>
Paṭiladdhaniyogassa ekākissāpi me sato<BR>
42<BR>
Sāmino duratikkantasāsanassa hi sāsanaṃ<BR>
Amoghaṃ kātave kappaṃ jātu no bhāriyaṃ" iti.<BR>
43<BR>
Rājā sutvā pasanto te pesetabbe bhaṭādhipe<BR>
Sabbe tasmiṃ samappetvā khippaṃ gantuṃ samādisi.<BR>
44<BR>
Nāvā visesato 12 nekasatasaṅkhā 13 mahāyaso<BR>
Khippaṃ sampādanīyā'ti niyogamakarī tato.<BR>
45<BR>
Tadā'hesuṃ samāraddhanāvākammantasaṅkulā<BR>
Ekakammantasālā'va tīradesā samantato.<BR>
46<BR>
Tato pañcahi māsehi sabbā tā susamāpiya<BR>
Pallavavaṅkatitthamhi turitaṃ sannipātayi<BR>
47<BR>
Saṃvaccharappahoṇaṃ so pātheyyaṃ taṇḍulādikaṃ<BR>
Vammāyudhādikaṃ nekaṃ yuddhopakaraṇaṃpi ca<BR>
48<BR>
Tikkhagge vāraṇatthāya khāṇavāre 14 ayomaye<BR>
Gokaṇṇake 15 nekasatasahassagaṇite pi 16 ca,<BR>
49<BR>
Vīsapītasallasañjātavaṇānaṃ santihetave<BR>
Tikkhānagadajātāni 17 gosiṅganihitāni ca,<BR>
50<BR>
Jalāsayesu nekesu visamissitavārinaṃ<BR>
Visūpasamanatthāya tathevosadhajātiyo,<BR>
-----------<BR>
12.[A.] Nāvāvisso. 13.[A. -]Saṃkhātāya. 14.[E.] Vāraṇānaṃ<BR>
15.[S.D.@]Gākaṇṭake. 16.[A.] Hi. 17.[A.E.] Tikkhānaṃ jāyujātāni.<BR>
* Yojetuṃ + alaṃ<BR>
<BR>
[SL Page 478] [\x 478/]   ( <BR>
<BR>
51<BR>
Sakaṇṇadiddhe gambhīrānuppaviṭṭhe 18 duruddhare<BR>
Sare tato nīharitumayosaṇḍāsake'pi ca,<BR>
52<BR>
Tathā bhisakke nipuṇe thiyo ca parivārikā<BR>
Anūnaṃ paṭipādesi mahārājiddhisaṃyuto.<BR>
53<BR>
Nekasahassagaṇanāgaṇitaṃ pabalaṃ balaṃ<BR>
Samāropiya nāvāsu saṃvidhānekadevido<BR>
54<BR>
Ekāheneva pesesi nikhilā tā mahīpati.<BR>
Nekopakaraṇākiṇṇā sampuṇṇā subhaṭehi so<BR>
55<BR>
Samaṃ majjhe samuddasmiṃ gacchanto so'tivegasā<BR>
Nāvānaṃ sañcayo dīpo jaṅgamo viya dissatha.<BR>
---------<BR>
56<BR>
Avaruddhā viruddhehi tāsu vāyūhi kācana<BR>
Nassiṃsu sāgare; kāci videsaṃ pavisiṃsu ca.<BR>
57<BR>
Ekaṃ nāvaṃ samārūḷhā susamatthā bahū bhaṭā<BR>
Kākadīpe samotiṇṇā satthayuddhaṃ pavattiya<BR>
58<BR>
Tandīpavāsino jīvagāhaṃ gaṇhiya nekake<BR>
Tato laṅkādhirājassa samānīyopadassayuṃ. 19<BR>
59<BR>
Pañcanāvāsamārūḷhā tadā yodhā mahabbalā<BR>
Rāmaññavisaye titthamotaruṃ kusumavhayaṃ.<BR>
60<BR>
Te kittinagaragirippamukhā pabalā bhaṭā<BR>
Paṭṭhāyotiṇṇatitthamhā sannaddhakavacāyudhā<BR>
61<BR>
Rāmaññaraṭṭhavāsiṃ taṃ balaṃ nekasahassakaṃ<BR>
Ghātentā samare ghore mattebhāva 20 samantato<BR>
62<BR>
Nāḷikerādike neke sañchitdantā mahīruhe<BR>
Aggiṃ khipantā gāmesu rajjabhāgaṃ vināsayuṃ.<BR>
---------<BR>
63<BR>
Nāvā cā'diccadamiḷādhikārīsamadhiṭṭhitā<BR>
Samotari tahiṃ raṭṭhe titthe papphālamavhaye.<BR>
64<BR>
Tatheva khippaṃ damiḷādhikārīpamukhā janā<BR>
Karontā samaraṃ ghoraṃ bhiṃsanaṃ veridhaṃsanaṃ<BR>
65<BR>
Te jivagāhaṃ gaṇhantā bahū jānapade jane<BR>
Saṃkhobhesuṃ tadā raṭṭhaṃ bhusaṃ rāmaññasavhayaṃ.<BR>
-----------<BR>
18. [E.D.] Sacchinnadaṇḍa gambhīrānuppaviṭṭhā. 19.[E.S.] Samānīyapadassayuṃ.<BR>
20. Madebhā'va (sabbesu)<BR>
<BR>
[SL Page 479] [\x 479/]   ( <BR>
<BR>
66<BR>
Tato pavissa nagaraṃ ukkamaṃ bhīmavikkamā<BR>
Ramaṇādhipaṃ nighātesuṃ sīhaḷā satthakakkhalā.<BR>
67<BR>
Tatthābhibhuya ramaṇe katvā rajjaṃ sahatthagaṃ<BR>
Mahāvīrā samāruyha pavaraṃ sitakuñjaraṃ<BR>
68<BR>
Padakkhiṇaṃ karentā te nagaraṃ taṃ bhayātigā<BR>
Tato laṃkissarāṇāya tattha bheriṃ carāpayuṃ.<BR>
69<BR>
Tadārāmaññavisaye janā bhayavikampitā<BR>
Tāṇamaññaṃ na passantā sabbe sambhuya mantiya<BR>
70<BR>
"Anuvaccharamamhākaṃ hanthato yāvadicchakaṃ<BR>
Ito paṭṭhāya netabbā karassatthāya kuñjarā.<BR>
71<BR>
Acchijjevaṃ panamhākaṃ dhanajātaṃ tamīdisaṃ 21<BR>
Na kāreti yathā laṅkāmahīpālo sudussahaṃ<BR>
72<BR>
Vadantehi bhadantehi tathā tassā'nusāsaniṃ<BR>
Dayitabbā mayaṃ sabbe sabbakālaṃ dayāluhi"<BR>
73<BR>
Iti vatvā sake dūte sahasā lekhapāṇino<BR>
Pesesuṃ bhikkhusaṃghassa laṅkādīpanivāsino.<BR>
74<BR>
Tato saṃghassa vacanā nikāyattayavāsino<BR>
Mudubhāvamupetassa laṅkābhumipatissa te<BR>
75<BR>
Pesentā vāraṇe neke paṭisaṃvaccharaṃ karuṃ<BR>
Saccasandhena sandhānaṃ laṅkādhipatinā puna.<BR>
---------<BR>
76<BR>
Parakkamavhayo paṇḍurājātha madhurāpure<BR>
Kulasekharasaññena satturaññā raṇatthinā<BR>
77<BR>
Āgantvā balakāyena saddhiṃ ruddhe sake pure<BR>
Jambudīpatale rājamadisvā saraṇārahaṃ<BR>
78<BR>
"Sattutejohutāseka - salabhassa'tthu me bhusaṃ<BR>
Saraṇāraha, te pādayugaṃ vajirapañjaraṃ"<BR>
79<BR>
Iti vatvāna pāhesi dūte laṃkādhipantikaṃ.<BR>
Laṃkissaro giraṃ tesaṃ suṇitvā idamabruvi:<BR>
80<BR>
Saraṇaṃ no paviṭṭhassā'padā ce nāpanīyate<BR>
Taṃ parakkamabāhuttamamhākaṃ ghaṭate kathaṃ ?<BR>
81<BR>
Maṃnissito duppasaho sattunā yena kenaci;<BR>
Saso candassito kenābhibhuto migasattunā ?<BR>
-----------<BR>
21.[D.S.] Jātussa namīdisaṃ. <BR>
[SL Page 480] [\x 480/]   ( <BR>
<BR>
82<BR>
"Laṅkāpuradaṇḍanātha, māretvā kulasekharaṃ<BR>
Paṇḍurājaṃ sake raṭṭhe patiṭṭhāpiya ehi"ti.<BR>
83<BR>
Laṅkāpurābhidhāno'tha daṇḍanātho suvikkamo<BR>
Yuddhopāyavidū sattumahāraññadavānalo<BR>
84<BR>
Evanti rājino āṇaṃ mālaṃ'va sirasādiya<BR>
Sāmantehi pahūtehi yuddhadakkhehi anvito<BR>
85<BR>
Mahāsenāya saṅgāmadubbārāya purakkhato<BR>
Nagarā nikkhamitvāna mahātitthamupāgami.<BR>
---------<BR>
86<BR>
Kulasekhararājāpi nagaraṃ madhuravhayaṃ<BR>
Saputtabhariyaṃ paṇḍurājaṃ hantvā samaggahi.<BR>
87<BR>
Mahāraññā pavattiṃ taṃ sutvā "taṃvaṃsajassa'pi<BR>
Rajjaṃ gahetvā detu"ti punareva niyojito<BR>
88<BR>
Tītthaṃ orimatīre so talabbillavhayaṃ 21 agā.<BR>
Anekasatanāvāyo āropetvā mahābalaṃ<BR>
89<BR>
Nikkhammaṇnavapiṭṭhekaṃ gantvā rattinditvā tate<BR>
Pāraṃ disvā tahiṃ sattusenāya ṭhitabhāvato<BR>
90<BR>
Nāvāyameva sannaddhaṃ kāretvā sakalaṃ balaṃ<BR>
Agādhe yeva nāvānaṃ sannivattanabhāvato<BR>
91<BR>
Tatthevotaraṇe sabbasenāsannāhatemanā<BR>
Senamāropayitvekadoṇināvā satāni so<BR>
92<BR>
Damiḷānaṃ thalaṭṭhānaṃ patantīsusuvuṭṭhisu <BR>
 hapāpetvāna purato cammajaṃ saravāraṇaṃ<BR>
93<BR>
Paṇḍuraṭṭhe talabbillavhaye titthamhi otari.<BR>
Damiḷe taṃ palāpetvā titthaṭṭhe titthamādiya<BR>
94<BR>
Nisinno tattha cattāro raṇe'kāsi mahabbalo.<BR>
Vaḍavalattirukkādi-nāḍālāravhayo tathā<BR>
95<BR>
Kuḍayamutturāyaro 22 villavārāyaravhayo<BR>
Añcukoṭṭanāḍālvāro narasīhadevaavhayo<BR>
96<BR>
Iti pañcasu sāmantesvāgatesu ca yujjhituṃ<BR>
Tehi saddhimpi yujjhitvā māretvā damiḷe bahū.<BR>
-----------<BR>
21.[D.] Talavcillavhayaṃ. [E.S.] Talaḍillamhayaṃ. 22.[E.] Kuṇḍamuttu.<BR>
<BR>
[SL Page 481] [\x 481/]   ( <BR>
<BR>
97<BR>
Tesamasse gahetvāna pīḷāpento mahāvamuṃ<BR>
Gaṇhi rāmissaraṃ pañca raṇe katvā'tha so tahiṃ<BR>
98<BR>
Nisinno navayuddhāni katvāna dasame raṇe<BR>
Silāmegho naratuṅga-brahmamahārāyaravhayo 23<BR>
99<BR>
Ilaṅikiyo 24 rāyaro ca tathā'ñcukoṭṭarāyaro<BR>
Paludiyarāyaravhayo 25 paṇasiyarāyaravhayo<BR>
100<BR>
Iccete cha ca sāmante muttasāmantapañcake<BR>
Mahantaṃ balakāyaṃ so gahetvāna samāgate<BR>
101<BR>
Yuddhaṃ katvā jayampatvā gahetvā bahuke haye<BR>
Mārento damiḷe rāmissarato catugāvutaṃ<BR>
102<BR>
Sāgaradvayamajjhaṭṭhaṃ kundukālamagā tato<BR>
Vanaṃ paviṭṭhā damiḷā palāyitvā bhaya bahū;<BR>
103<BR>
Te gahetvā tato keci sūlamāropayī tahiṃ<BR>
Damiḷehi purā bhinnaṃ laṃkādīpamhi cetiyaṃ<BR>
104<BR>
Kāretuṃ sakalaṃ yuttaṃ 26 teheveti vicintiya<BR>
Laṅkādhipatinā'ṇatte eke ratanavāluke<BR>
105<BR>
Laṅkādīpaṃ nayitvāna kammaṃ kāresi cetiye.<BR>
Laṅikissaro'pi taṃ thūpaṃ damiḷehi vidāritaṃ<BR>
106<BR>
Bandhāpetvā'vasānasmiṃ kātave thūpikāmahaṃ<BR>
Agānurādhanagaraṃ sāmacco saparijjano.<BR>
107<BR>
Laṅkādīpe mahābhikkhusaṃghañca sannipātayi.<BR>
Upaṭṭhahanto taṃ saṅghaṃ paccayehi catuhi pi<BR>
108<BR>
Cātuddase anuppatte pure bheriṃ carāpiya<BR>
"Alaṃkarontu nagaraṃ, gandhamālādimādiya<BR>
109<BR>
Mahājano mahāthūpaṭṭhānaṃ yātu suve" iti<BR>
Sabbaṃ pubbavidhiṃ sādhu kāretvā puṇṇamāsiyaṃ<BR>
110<BR>
Nānāmaṇisamākiṇṇamolimālaṅgadādihi<BR>
Maṇḍanehi mahagghehi devalīlāya'laṅkato<BR>
111<BR>
Devaccharāvilāsehi sumaṇḍitatanūhi ca<BR>
Anekasatamattehi orodhehi purakkhato<BR>
-----------<BR>
23.[E.D.S.] Brahmamahārājavhayo 24.[E.] Ilaṃkiya. 25.[S.] Phaluṇḍiya<BR>
[E.] Phaluṇḍiya. 26.[E.] Sakalaṃ paṭikātabbaṃ.<BR>
<BR>
[SL Page 482] [\x 482/]   ( <BR>
<BR>
112<BR>
Nānābharaṇavatthehi cittavesavilāsihi<BR>
Mahāyasehi nekehi sāmantehipi anvito<BR>
113<BR>
Sabbaṅgadīpapūjāya pūjentīhi ca cetiyaṃ<BR>
Jalantasoṇṇasannāha-hatthiassaghaṭāhi ca<BR>
114<BR>
Janakāyabhareneva saṃsīdento vasundharaṃ<BR>
Chattacāmaraketuhi chādento'va disāmukhaṃ<BR>
115<BR>
Nānāturiyaghosehi bhindaṃva 27 girigabbhare<BR>
Sirisampattiyā lokalocanāni haraṃ haraṃ<BR>
116<BR>
Karaṇḍaketubhiṃkāratālavaṇṭaghaṭādinaṃ<BR>
Raṃsīhi soṇṇabhaṇḍānaṃ taṃ ṭhānaṃ piñjaraṃ karaṃ<BR>
117<BR>
So vaḍḍhamānacchāyāyamāgantvā rājamandirā<BR>
Devarājavilāsena aṭṭhāsi cetiyaṅgaṇe.<BR>
118<BR>
Pavālavedikāye'ca anekasatabhikkhavo<BR>
Parikkhipantā cā'gamma cetiyaṃ parivārayuṃ.<BR>
119<BR>
Sovaṇṇathūpikaṃ rājā patiṭṭhāpiya cetiye<BR>
Sīsaṭṭhādiccakelāsasiriṃ lokassa dassayi.<BR>
120<BR>
Tasmiṃ dine abhāvo'va rattiyā 28 nagare ahū,<BR>
Dīpapūjāya rañeññā nu thūpaṭṭhathūpikāya nu.<BR>
121<BR>
Evaṃ parakkamabhujo bhumipālo mahāmahaṃ<BR>
Kāretvā varathūpassa puḷatthipurameva'gā.<BR>
---------<BR>
122<BR>
Parakkamapuravhaṃ so daṇḍanātho'pi kārayī.<BR>
Khandhāvāraṃ kundukāle tassicchanto ciraṭṭhitiṃ<BR>
123<BR>
Catussatadvisahassaratanāyatamunnataṃ<BR>
Pāsāṇamayapākārattayaṃ, dvādasa gopure<BR>
124<BR>
Catussālagharaṃ ceva kāretvā parikhātayaṃ<BR>
Yathā jalāni gacchanti sāgarā sāgaraṃ tathā;<BR>
125 Vasamāno tahiṃ dugge sāmante vasamānayī,<BR>
Kaḍakkuḍiyarājavhaṃ coḷagaṅgādike'pi ca.<BR>
126<BR>
Sīhaḷānaṃ bale evaṃ vaḍḍhamāne dine dine<BR>
Kulasekhararājāpi palāpetuṃ tato'va 27 te<BR>
-----------<BR>
27.[E.] Bhindanto. 28.[E.S.D.] Rattimpi. 27.[S.] Tatheva.<BR>
<BR>
[SL Page 483] [\x 483/]   ( <BR>
<BR>
127<BR>
Sundarapaṇḍurājavhaṃ paṇḍurājavhayampi ca<BR>
Aññe bahū ca samante pesesi balino puna. 128<BR>
Laṃkāpuravhayo tehi saddhiṃ katvā tayo raṇe<BR>
Palāpetvāna te gāmaṃ carukkoṭṭavhamaggahi.<BR>
129<BR>
Tato'pi nikkhamitvāna sāmanteheva tehi ca<BR>
Āḷavandaperumālavhayena damiḷena ca<BR>
130<BR>
Mahāyuddhaṃ karitvāna jayaṃ patvā samaggahi<BR>
Koḷuvūruvhayaṃ gāmaṃ maruthūpavhayampi ca<BR>
131<BR>
So kaṅkuṇḍiyaraṭṭhe 28 ca raṭṭhe kolūrunāmake 29<BR>
Daṇḍanātho vase'kāsi bhaṭe maravaravhaye.<BR>
132<BR>
Vīragaṅgassa raṭṭhasmiṃ kuṇappunallurādike 30<BR>
Bahū gāme ca nigame vilumpitvā mahabbalo<BR>
133<BR>
Sāmantaṃ balavantañca māḷavarāyavhayaṃ<BR>
Damiḷānaṃ sahassāni vavase katvā tahiṃ vasi.<BR>
---------<BR>
134<BR>
Tato'tha so nivattitvā parakkamapuraṃ agā<BR>
Bhattavetanadānena santappetuṃ sakaṃ balaṃ.<BR>
135<BR>
Gacchanto 31 antarāmagge gāme vaḍali nāmake<BR>
Nisinnenā'ḷavandena yuddhaṃ katvāna taṃ vadhi.<BR>
---------<BR>
136<BR>
Kulasekhararājātha balavā sīhavikkamo<BR>
Yuddhakkhamamahāseno saṅgāmopāyakovido<BR>
137<BR>
Mahāmacce'pi pesetvā pahūtabalavāhane<BR>
Asamattho vijetuṃ taṃ sayaṃ yuddhāya nikkhami.<BR>
138<BR>
Māḷavacakkavattī ca māḷavarāyaravhayo<BR>
Parittikkuḍayāro 32 ca toṇḍamānārayavhayo 33 <BR>
139<BR>
Tuvarādhipaveḷāro 34 vīrapperayarāyaro<BR>
Seṅkuddhiyarāyaravho nigaḷadharāyaravhayo<BR>
140<BR>
Karummaḷattarāyaro tathā nakularāyaro<BR>
Puṃkuṇḍanāḍālvāro karambarāyaravhayo<BR>
-----------<BR>
28. [E.] Kañcakuḍiyaraṭṭhe. 29.[E.] Kāllūru. 30. [A.] Nalurādike<BR>
31. [A.] Āgacchanto. 32. [E.] Parittikkuṇḍiyāro<BR>
33. [A.] Toṇḍamārāyaravhayo. 34. [E.S.] Tuvarādhipatidve'ḷāro.<BR>
<BR>
[SL Page 484] [\x 484/]   ( <BR>
<BR>
141<BR>
Kaṇḍiyūruthalaṇḍūru nāḍālvāravhayāpi ca<BR>
Kāṅgayāro 35 vīragaṅgo dve muvarāyaravhayo<BR>
142<BR>
Alatturunāḍālavāro tayo mannayarāyarā<BR>
Kalavaṇḍiyanāḍālvāro keraḷasīhamuttaro<BR>
143<BR>
Iccādayo ca sāmante heṭṭhā vutte ca gaṇhiya<BR>
Parakkamapaṇḍurañño raṭṭhe sesaṃ balampi ca<BR>
144<BR>
Mātulānaṃ koṅguraṭṭhadvaye ca sakalaṃ balaṃ<BR>
Rajje tiriṇavelismiṃ sabbañca balamattano<BR>
145<BR>
Niccavinodamāṇavarāyaro paṭṭirāyaro<BR>
Taṅkuttarāyaro 36 ceva tompiyarāyaravhayo<BR>
146<BR>
Āḷavāndapperumāḷo 37 coḷakonārasavhayo<BR>
Tathā taṅgipperumāḷo alakhiyarāyaravhayo<BR>
147<BR>
Māṇābharaṇarājavho avandiyarāyaravhayo<BR>
Mundiyarāyaravavhayo 38 viṭṭāre damiḷopi ca<BR>
148<BR>
Itīme ceva sāmante mahantabalavāhane<BR>
Gahetvāna samāgantvā parakkamapurantikaṃ<BR>
149<BR>
"Sīhaḷānaṃ siracchedaṃ katvā rāmissare mama<BR>
Asmiṃ vāre devapūjā hessatyā'yatane" iti<BR>
150<BR>
Sīhanādaṃ naditvāna khandhāvāraṃ nivesayī<BR>
Erukkoṭṭavhaye 39 ceva gāme iḍagalissare.<BR>
---------<BR>
151<BR>
Tato parakkamapuraṃ bandhāvāraṃ vilumpituṃ<BR>
Thalato ca mahāsenaṃ pesesi kulasekharo<BR>
Āropetvā bahū nāvā samuddapiṭṭhito pi ca<BR>
152<BR>
Iccānekamukhā gantvā yujjhamāne mahābale āsi dvinnaṃ samuddānaṃ kūlajjhottharaṇaṃ iva<BR>
153<BR>
Laṃkāpuravho katvā'tha sannaddhaṃ so mahāvamuṃ<BR>
Nikkhamma khandhāvāramhā tehi yujjhitumārabhī. 154<BR>
Tato damiḷasenā sā yujjhamānā mahāraṇe<BR>
Patvā khaggappahārañca saravegamanappakaṃ<BR>
155<BR>
Kilantā vinivattitvā sakhandhavavārameva'gā.<BR>
Evamevaṃ samāgamma tepaññasa raṇe akā.<BR>
-----------<BR>
35. [E.] Kaṃgayaro. 36.[E.] Taṃkuṭṭarāyaro. 37.[S.] Āḷavānā.<BR>
38.[E.S.] Munayadha. 39.[E.S.] Erukkāṭavbhaye.<BR>
<BR>
[SL Page 485] [\x 485/]   ( <BR>
<BR>
156<BR>
Kulasekhararājā'tha yuddhe parājayaṃ<BR>
Disvā sayañca nikkhamma pesesi yujjhituṃ balaṃ.<BR>
157<BR>
Laṅkāpuravhayo sabbadvārāni vivarāpiya<BR>
Mahāselaṃ'va saṃ senaṃ agge kātuna niggato.<BR>
158<BR>
Yujjhitvā damiḷe neke māretva'sse ca gaṇhiya<BR>
Jayaṃ patvā'nubandhanto kurumbaṇḍaṅkaliṃ 40 agā.<BR>
159<BR>
Khandhāvāraṃ tahiṃ kātumāraddhe kulasekharo<BR>
Kāretvā ekato yuddhe bhinnaṃ tañca mahābalaṃ<BR>
160<BR>
Sārabhūtaṃ attasamaṃ mahāsenañca gaṇhiya<BR>
Sayamāgamma yujjhittha paṭisattubhayāvaho.<BR>
161<BR>
Khaggamacchasahassehi hayavīcisatehi ca<BR>
Padātijalabhārena chattapheṇāvalīhi ca<BR>
162<BR>
Sarāpagānipātehi bherinādaravehi ca<BR>
Tadā mahaṇṇavo'vā'si raṇabhumi hayāvahā.<BR>
---------<BR>
163<BR>
Evaṃ mahati yuddhasmiṃ vattamānamhi sīhaḷā<BR>
Mahāvikkamasampannā bhujakaṇḍuṃ vinodayuṃ.<BR>
164<BR>
Villavarāyaravhañca voḷakonārameva ca<BR>
Yādhavarāyaravhaṃca 41 sāmantaṃ sumahābalaṃ<BR>
165<BR>
Bhaṭe nekasate rājamacce sabbe va 42 mārayuṃ.<BR>
Kulasekhararaññā'bhirūḷhaṃ vijjhuṃ hayampi ca. 166<BR>
Piṭṭhiṃ dassesi dātuṃ'va saseno kulasekharo<BR>
Sīhaḷānaṃ mahākhaggappahārāvasaraṃ tato.<BR>
167<BR>
Yuddhe palāyatā tena vikkamo'ca 43 na kevalaṃ<BR>
Catto, sīhāsanaṃ chattamalaṅkārādikampi ca.<BR>
---------<BR>
168<BR>
Gantvā laṃkāpuro duggaṃ erikkāvurunāmakaṃ 44<BR>
Ajjhāvutthaṃ sapattena kulasekhararājinā<BR>
169<BR>
Jhāpetvā taṃ navaṃ duggaṃ kāretvāna sayaṃ tato<BR>
Kañcikālaṃ vasitvāna tattha laṃkāvidū tadā<BR>
-----------<BR>
40.[E.] Kurumbāṇḍanakaliṃ. 11. [D.] Yāmbarāsaravhaṃ ca [A. -]Rāyaravhe ca.<BR>
42. [E.] Rājasāmante ceva. 43. [E.S.] Vikkamo ca. 44. [A.]Erikka -<BR>
<BR>
[SL Page 486] [\x 486/]   ( <BR>
<BR>
170<BR>
Tato nikkhamma vaḍaliṃ pavisitvā tato'pi ca<BR>
Gantvā ca sahasā gaṇhi deviyā paṭṭanaṃ tato.<BR>
171<BR>
Tato siriyavalaṃ gantvā koḷuvukkoṭṭanāmakaṃ<BR>
Duggamajjhāvasantaṃ taṃ khuddakaṅkuṇḍarāyaraṃ<BR>
172<BR>
Sannaddhaṃ niddhametvāna katvāna samaraṃ kharaṃ<BR>
Tathāmacce va bahuke kulasekhararājino<BR>
Tattha yuddhe palāpetvā duggaṃ tampi ca gaṇhiya<BR>
173<BR>
Jhāpetvāna mahāgāme vīsati satta dantike<BR>
Nivasaṃ koḷuvakkoṭṭe 45 tadā bhīmaparakkamo<BR>
174<BR>
Damiḷo kaliṅgarāyaro coḷakonārubhopi te<BR>
Yāthavarāyarasāmanto 46 tathā villavarāyaro<BR>
175<BR>
Damiḷo kaliṅgarāyaro 47 sundarapaṇḍurāyaro<BR>
Narasīhadevaro ceva tathā paṇḍiyarāyaro<BR>
176<BR>
Iccetehi vasantehi vijānañcātha gāmake<BR>
Yujjhanto te ca bhinditvā māretvā damiḷe bahū<BR>
177<BR>
Gahetvāna bahū asse sampannabalavāhano<BR>
Nivasanto tato ṭhāne kuṇḍayaṃkoṭṭanāmake 48<BR>
178<BR>
Kuṇḍayamutturāyaro tathā kaṇḍiliyarāyaro 49<BR>
Yādhavarāyaro ceti sāmante damiḷe tayo<BR>
179<BR>
Vase katvā vasaṃ tattha ṭhāne ṭhānavidū sayaṃ<BR>
Vikkamacoḷapperavhe 50 dugge paṇḍiyarāyaro<BR>
180<BR>
Paṇḍimaṇḍanāḍālvāro vīramaṅgo ca rāyaro<BR>
Kakgakoṇḍipperayaro iccete ca tayo tadā<BR>
181<BR>
Vase katvā mahāvīro kāmandakkoṭṭavāsike<BR>
Pāyāsi maruthukkoṭṭaṃ kattukāmo mahāhavaṃ.<BR>
---------<BR>
182<BR>
Tahiñca colakonāro 51 tondriyo 52 ca tathā' paro<BR>
Suttaṇḍāro ca sāmanto damiḷo vīragaṅgaro<BR>
183<BR>
Kuttaṇḍaro tathā ce'vamādīhi tumulaṃ raṇaṃ<BR>
Katvāna tondriyaṃ tattha pāpetvā jīvitakkhayaṃ<BR>
-----------<BR>
45.[A.] Koṭavukke dve 46.[A.] Yathāvarāyara. [E.] Yādhavarāya.<BR>
47. [A.] Kaliṃṅgarāyaroceva. 48.[A.] Kuṇḍayaṃnekanāmake. <BR>
49. [A.] Kaṇḍilirāyaro. 50.[D.S.] Vikkamma. 51.[D.S.@]Kānāgo<BR>
52. [D.] Tondiso<BR>
<BR>
[SL Page 487] [\x 487/]   ( <BR>
<BR>
184<BR>
Gahetvā tassa asse ca māretvā damiḷe bahū<BR>
Uttariṃ aggahī duggaṃ kaṅgakoṭṭānitissutaṃ 53<BR>
185<BR>
Nikkhamitvā tato ṭhāne nisinno paṇivavhaye 54<BR>
Aḷatturunāḍālvārā duve pandriyarāyaro<BR>
186<BR>
Villavarāyaro ceva cullakaṅakuṇḍarāyaro<BR>
Icce'tehi mahāyuddhaṃ katvā bhetvāna te tahiṃ<BR>
187<BR>
Gahetvā paṇivakkoṭṭaṃ paccāvutto tato pana<BR>
Yathānisinnamāgamma kaṅgakoṭṭāname 55 so<BR>
188<BR>
Tato aṇivalakkoṭṭaṃ gantvā yuddhāya tattha ca<BR>
Khaṇḍamālavarāyaro 56 duve ca vīragaṅgarā<BR>
189<BR>
Damiḷo coḷakonāro iccetehi mahābhavaṃ<BR>
Katvā bhetvāna te sabbe māretvā damiḷe bahū<BR>
190 Gahetvāna bahū ca'sse duggena saha tena ca<BR>
Neṭṭūruñca gahetvāna nisinno'va tahiṃ sayaṃ<BR>
191<BR>
Kuttaṇḍo vīragaṅgo ca taṃgipperumālamiccapi 57<BR>
Tannissite ca damiḷe anekasatasaṅkhiye<BR>
192<BR>
Tathā ilaṅkiyañceva añcukoṭṭañca rāyaraṃ<BR>
Vase kavona davona maṇḍane kuṇḍalādike<BR>
193<BR>
Ilaṅkiyarāyarassā'tha datvā nāmamabhicchitaṃ<BR>
"Rājavesībhujaṅgādi - silāmegho" ti vissutaṃ<BR>
---------<BR>
194<BR>
Etthantare parakkantapaṇḍurājassa atrajaṃ<BR>
Vīrapaṇḍukumāro'ti vissutaṃ sabbapacchimaṃ<BR>
195<BR>
Piturañeññā pabhaggassa saputtabhariyassa hi<BR>
Vasaṅgatassasattunaṃ jīvitakkhayapāpane<BR>
196<BR>
Aññatarenupāyena muttaṃ hatthā arātinaṃ,<BR>
Bhayā'nāgamma raṭṭhasmiṃ nisinnaṃ malayavhaye,<BR>
197<BR>
Sutvāna dūtaṃ pesesi "ahamettha mahābhāve<BR>
Vijetvā asakiṃ bhupaṃ 58 sāmaccaṃ kulasekharaṃ<BR>
198<BR>
Rajjabhāgaṃ gahetvāna pamāṇā dvattigāvute<BR>
Madhurāyā'vidūrasmiṃ desasmiṃ samupaṭṭhito.<BR>
-----------<BR>
53.[E.] Kaṅgakoṇḍāni - 54. [D.] Pāṇivābhaye. 55.[E.] Kaṃgakoṇḍāna meva<BR>
56. [E.] Kaṇḍadeva mālavarāyaro. 57.[A.] Tahip[X]gñe[X]parumāla58.[E.] Bhusaṃ<BR>
<BR>
[SL Page 199] [\x 199/]   ( <BR>
<BR>
199<BR>
Amhaṃ sāmī ca tumhākaṃ piturañño'nurakkhanaṃ<BR>
Paccāsiṃsaṃ hate tamhi arātīhi narādipe<BR>
200<BR>
Nisāmetvā pavattiṃ taṃ gato me saraṇaṃ iti<BR>
Hato ce verirājena ghātetvā tampi sampati<BR>
201<BR>
Parakkamapaṇḍurañño rajjaṃ taṃvaṃsajo yadi<BR>
Vijjate koci, tassāpi dethāta'mhe niyojayī;<BR>
202<BR>
Tasmā bhayamakatvānana sīghamāgamma pettikaṃ<BR>
Anusāsatha rajja"nti vatvā saccaṃ vaco muduṃ.<BR>
---------<BR>
203<BR>
Kumāro'pi nisāmetvā taṃ vuttantaṃ yathāvidhi<BR>
Kālakkhepamakatvāna tassantikamupāgami.<BR>
204<BR>
Tadā vatvā kumārassākiñcanassā'gatattanaṃ<BR>
Laṅkaṃ laṅkāpuro paṇṇaṃ mahārājassa pesayī.<BR>
205<BR>
Mahārājā pavattiṃ taṃ viditvāna yathāvidhi<BR>
Soṇṇaruppamayānekabhājane bhojanārahe<BR>
206<BR>
Soṇṇaruppamaye yeva dīpādhāre bahū'pi ca<BR>
Nivāsanārahe vatthe attano'va mahārahe<BR>
207<BR>
Kaṇṇakuṇḍalabhāre ca calaye ratanāmaye<BR>
Pahiṇiccādike haṭṭho pābhataṃ pāritosikaṃ.<BR>
208<BR>
Tato kumāro taṃ sabbaṃ pābhataṃ matimā'darā 58<BR>
Namassitvā disaṃ rañño sādaro sampaṭiggahī.<BR>
---------<BR>
209<BR>
Muṇḍikkāre tadā khaṇḍadevamālavarāyaraṃ 59<BR>
Yujjhitvāna palāpetvā tamhā ṭhānā mahābalo<BR>
210<BR>
Kīḷamaṅgalanāme ca melamaṅgalanāmake<BR>
Raṭṭhadvayamhi damiḷe vase katvā vasaṃ tahiṃ 211<BR>
Tato bhayaparādhīnamānasaṃ mānavajjitaṃ<BR>
Saraṇāyātaṃ vīro tadā māḷavarāyaraṃ<BR>
212<BR>
Puna datvā muṇḍikkāraṃ yathāṭhāne niyojīya<BR>
Dvinnaṃ maṅgalaraṭṭhānaṃ nāyakaṃ taṃ vidhāya ca<BR>
213<BR>
Muṇḍānnānaṃ koṭṭagataṃ 60 gokaṇṇanāṇḍanāyakaṃ<BR>
Katvā aṇivalakkoṭṭe vāsaṃ laṅkāpuro tadā<BR>
-----------<BR>
58. [E.] Matimādanaṃ. 59.[E.] Kuṇḍadeva. 60.[A.] Koṇḍagataṃ.<BR>
<BR>
[SL Page 489] [\x 489/]   ( <BR>
<BR>
214<BR>
Tato nikkhamma neṭṭūruṃ pavissa sahasā sayaṃ<BR>
Mānavīramadhurāyaṃ sāmantehi nivāsihi<BR>
215<BR>
Aḷatturunāḍālvārā duve kāliṅgarāyaro<BR>
Kālikālarāyaro veti 61 iccetehi mahāraṇaṃ<BR>
216<BR>
Katvā bahū ca damiḷe tathā 62 kalikālarāyaraṃ <BR>
Gantvā hatthagataṃ katvā madhuraṃ taṃ mahābalo<BR>
217<BR>
Atho bahu ca damiḷe tathā muvarayampi ca<BR>
Karumbuḷattarāyarañca vase katvāna attano<BR>
218 Aḷatturunāḍāḷassa 63 duggaṃ gantvā tato balī<BR>
Kāḷiṅgarāyaro ceva cullakaṃkuṇḍarāyaro<BR>
219<BR>
Iccetehi mahāyuddhaṃ vattetvā duratikkamo<BR>
Palāpetvāna te tamhā ṭhāne bhīmaparakkamo<BR>
220<BR>
Gāme katipaye ceva jhāpetvā vissute tato<BR>
Punadeva mahāvīro neṭṭūruṃ samupāgami.<BR>
221<BR>
Tadā mukhā dakkhiṇamhā cullakaṅikuṇḍarāyaro<BR>
Aḷatturunāḍālvārā duve mannayarāyaro<BR>
222<BR>
Parittikkuṇḍiyāro ca tathā seṅikuṇḍirāyaro<BR>
Pahūtā damiḷā ca'ññe saṅgāmavidhikovidā<BR>
223<BR>
Abbhantarimasāmantā kulasekhararājino<BR>
Kāliṅgarāyaro ceva tennacaṃpallarāyaro 64<BR>
224<BR>
Āḷavandapperumāḷo iccete duratikkamā<BR>
Sannayhitvā sakaṃ senaṃ nikkhamma samupāgamuṃ<BR>
225<BR>
 hānaṃ pātapataṃ nāma sāhasopetamānasā<BR>
Vāre tamhi sapattānaṃ jayāya katanicchayā.<BR>
---------<BR>
226<BR>
Atha laṅkāpuro sutvā vidhiṃ taṃ vidhikovido<BR>
Pesesi tattha sāmante pahūtabalavāhane<BR>
227<BR>
Te tattha gantvā taṃ duggaṃ samantā parivāriya<BR>
Visatiñaca mahāgāme jhāpetvā duggasantike<BR>
228<BR>
Atha vatvā pavattiṃ taṃ dūtaṃ laṅkāpuraṃ pati<BR>
Pesesuṃ paharissāma na vā dugganti jānituṃ.<BR>
-----------<BR>
61. [E.] Ceva. 62. [A.] Potthake natthi 63. [E.] Nāḍālvārassa.<BR>
64. [E.] Tennavanapparāyaro.<BR>
<BR>
[SL Page 490] [\x 490/]   ( <BR>
<BR>
229<BR>
Taṃ sutvā mahatiṃ senaṃ pesetvā punadeva so<BR>
Paharissatha duggaṃti vatvā pesesi sāsanaṃ.<BR>
230<BR>
Te tadā pesitaṃ tena nisāmetvāna sāsanaṃ<BR>
Ārabhiṃsu pavattetuṃ raṇaṃ sabbe sudāruṇaṃ.<BR>
231<BR>
Yugantavātasaṅkhobhasaṅkāso dussaho mahā<BR>
Ahū ubhinnaṃ senānamavo tumulo tahiṃ<BR>
232<BR>
Sahassasaṅkhe damiḷe pāpetvā jivitakkhayaṃ<BR>
Athabbhantarimaṃ rañño tennavappallarāyaraṃ<BR>
233<BR>
Āḷavandapperumāḷe laddhavedhe palāyite<BR>
Hantvā ārūḷhamassampi tañca'ññe ca bahū bhaye<BR>
234<BR>
Gahetvā hāsayantā te vīralakkhimukhambujaṃ<BR>
Bhindiṃsu dāmiḷiṃ senaṃ sīhaḷā sīhavikkamā.<BR>
235<BR>
Katvā pātapataṃ hatthagataṃ taṃ vāhiṇiṃ ṭhitaṃ<BR>
Pacchā laṅkāpuro attasantikaṃ yeva ānayī.<BR>
236<BR>
Koṭṭaṃ aṇivalakkiṃ so pacchā laṅkāpuro gato,<BR>
Māḷavacakkavattiñca añcukoṭṭe vasaṃ nayī.<BR>
---------<BR>
237<BR>
Evaṃ toṇḍiñca pasañca gahetvā uttaraṃ disaṃ<BR>
Nissapattaṃ vidhātuṃ so kurundaṅikuḍiyaṃ agā<BR>
238<BR>
Vaḷuṭṭhirāyaraṃ tattha vase katvāna attano<BR>
Datvā tassa pasādaṃ ca 65 sovaṇṇavalayādikaṃ 239<BR>
Tato nikkhamma gantvāna tirivekambamaṃ tadā<BR>
Silāmegharāyarañca tathā kaṇasiyarāyaraṃ<BR>
240<BR>
Añcukoṭṭanāḍālvāraṃ netvāna vasamattano<BR>
Datvā pasādametesaṃ sabbesañca pure viya<BR>
241<BR>
Puṃkoṭṭanāḍālvārañca nevona vasamattano<BR>
Datvā pasādametesaṃ sabbesañca pure viya<BR>
242<BR>
Māḷavacakkavattissa 66 pesetvā sāsanaṃ tato<BR>
Saccasandho mahāvīro vattetuṃ attano vase<BR>
243<BR>
Atha tamhi adassetvā semponmāriṃ gate tato<BR>
Laṅkāpuro gahetuṃ taṃ semponmārimagā sayaṃ<BR>
-----------<BR>
65. [A.] Padaṃ sañca. 66.[E.S.] Puṃkoṇḍanāḍalvārassa.<BR>
<BR>
[SL Page 491] [\x 491/]   ( <BR>
<BR>
244<BR>
Taṃ duggaṃ coḷasenāpi gaṇhituṃ āgatā purā<BR>
Dvivassaṃ tattha yujjhantī 67 nāsakkhi kira gaṇhituṃ.<BR>
245<BR>
Taṃ tathā duggamaṃ duggaṃ sīhaḷā sīhavikkamā<BR>
Dinaddhabhāgamattampi kalaṃ anativattiya<BR>
246<BR>
Bhinditvā dveca pākāre cattāro cāpi gopure<BR>
Antoduggaṃ paviṭṭhā te paccekaṃ hatthino viya<BR>
247<BR>
Māretvā damiḷe tattha anekasatasaṃkhiye<BR>
Gahesuṃ iti te duggaṃ semponmāriṃ khaṇena kahi 68.<BR>
---------<BR>
248<BR>
Tadā kallarasenā ca atho maravarāpi ca<BR>
Tathā goḷihaḷā ceva atha kuntavarā tathā<BR>
249<BR>
Pallakkuttārasenā 69 ca tathā ūcenavāhinī<BR>
Visaye añcukeṭṭānaṃ dhajinī balinī tathā<BR>
250<BR>
Iccevaṃ saṭṭhipaṇṇāsasahassagaṇanaṃ gataṃ<BR>
Accudāraparakkantaṃ dāmiḷaṃ tumulaṃ balaṃ<BR>
251<BR>
Parikkhipitvā taṃ duggaṃ sīhaḷādhiṭṭhitaṃ tato<BR>
Sudāruṇataraṃ khippaṃ raṇaṃ kātuṃ samārabhī.<BR>
252<BR>
Vicaritvā tato dvāraṃ gopure dakkhiṇe tadā<BR>
Devalaṅkāpuro ceva soralaṅkagirī tathā<BR>
253<BR>
Sakīyasenāsahitā duratikkamavikkamā<BR>
Sahassasaṅkhe damiḷe pāpetvā jīvitakkhayaṃ<BR>
254<BR>
Tamhā mukhā samāyātamuddāmaṃ dāmiḷaṃ balaṃ<BR>
Bhindiṃsu hatthiyūthaṃ'va sīhā sīhaparakkamā<BR>
255<BR>
Gopurā dakkhiṇamhā ca gokaṇṇo daṇḍanāyako<BR>
Kesadhātu ca lokavho nimikkhatvāna kaṅkhaṇe<BR>
256<BR>
Bhaṭe pahūte sattunaṃ māretvā samaraṅgaṇe<BR>
Hatasesamasesañca bhaggaṃ veribalaṃ karuṃ.<BR>
257<BR>
Uttarā gopurā kittikesadhātu mahabbalo<BR>
Jagadvijayanāmo ca sāmanteko durāsado<BR>
-----------<BR>
67. [E.D.] Divase cattāri yujitdhantā. 68.[E.]Khaṇe tahiṃ<BR>
69. [D.S.] Pallakkuttāra.<BR>
<BR>
[SL Page 492] [\x 492/]   ( <BR>
<BR>
258<BR>
Nikkhamitvā balaṃ sīghaṃ vīrā bhindiṃsu dāmiḷaṃ<BR>
Bahū damiḷayodhānaṃ pāpetvā jivitakkhayaṃ<BR>
259<BR>
Iti sabbaṃ balaṃ sajju sīhaḷā dāmiḷaṃ khaṇe<BR>
Ghātetvā ca palāpetvā gahetvā ca bahū haye<BR>
260<BR>
Punadeva samagañchuṃ duggaṃ te vijitāvino<BR>
Semponmāriti vikhyātaṃ vikhyātānekavikkamā.<BR>
---------<BR>
261<BR>
Tadā kuntavarā ceva gallaraddhajinī tathā<BR>
Senā goḷihaḷānañca camū maravarāna ca 262<BR>
Vallakkuttārasenā ca ūvenaparisā tathā<BR>
Thalayūrunāḍālvaro 70 tathā kaṅgayaro'pi ca<BR>
263<BR>
Esaṃ ubhinnaṃ senā 71 va thalayūrunāḍuvasino<BR>
Kalahayinaḍusenā ca thalayuntāḍuvāsino 72<BR>
264<BR>
Kākannāḍukavāsīti iccetaṃ dāmiḷaṃ balaṃ<BR>
Ācoḷadesasīmamhā gāmā collārunāmakaṃ 73<BR>
265<BR>
Oradesagataṃ sabbaṃ vasamānesi attano<BR>
Yathānupubba metesaṃ pasādañca adāsi so.<BR>
266<BR>
Paṇṇākāraṃ tadā nītaṃ vessehi yavanehi ca<BR>
Gahetvā te ca sakkatvā pasādehi bahūhi ca<BR>
267<BR>
Saraṇāyāgatassā'pi māḷavacakkavattino<BR>
Semponmārimpi so 74 datvā ṭhapetvā taṃ sake pade<BR>
268<BR>
Tato nikkhamma āgantvā tiruvekambamaṃ 75 puna<BR>
Tamhā va nikkhamitvāna kurundaṅikuṇḍimāgami. <BR>
---------<BR>
269<BR>
Kalavaṇḍinaḍalvaro ca tadā māḷavarāyarā<BR>
Aggehesi muṇḍikkāraṃ katvāna'yodhanaṃ balī <BR>
270<BR>
Apassanto tadā aññaṃ tāṇaṃ māḷavarāyaro<BR>
"Mayhaṃ tāṇaṃ bhava tva"nti laṅkāpuramupāgami.<BR>
271<BR>
Āmantetvāna samante vare laṅkāpuro tadā<BR>
Kesadhātu duve kittilokavhe lokasammate<BR>
-----------<BR>
70.[E.] Athalayūru 71.[E.S.] Etesaṃ bhinnasenā 72.[E.] Athalayunnāḍu<BR>
73.[E.D.S.] Cellārunāmakā. 74.[E.S.] Sempānmāriṃpuno.<BR>
75. [S.] Tiruvekarumaṃ<BR>
<BR>
[SL Page 493] [\x 493/]   ( <BR>
<BR>
272<BR>
Daṇḍanāthañca gokaṇṇaṃ niyejesi niyojako<BR>
Katvā yuddhaṃ muṇḍikkāraṃ puna tasseva dātave.<BR>
273<BR>
Te tattha gantvā vattetvā samaraṃ duratikkamaṃ<BR>
Taṃ tato nīharitvāna māretvā damiḷe bahū<BR>
274<BR>
Yathāṭhāne ṭhapetvāna puna māḷavarāyaraṃ<BR>
Laṅkāpurantikaṃ yeva samāgañchuṃ sayaṃ tato<BR>
---------<BR>
275<BR>
Puṃkoṇḍanāḍālvāravho sāmanto aparo'pi ca<BR>
Siriyavalavhayaṇṭhānamāgamma nivasaṃ tahiṃ<BR>
276<BR>
Katvā saddhiṃ mahāyuddhaṃ māḷavacakkavattinā<BR>
Palāpetvāna taṃ gāmaṃ jayaṃkoṭṭānitissutaṃ<BR>
277<BR>
Aggahesi sayaṃ sajju semponmārinti; taṃ vidhiṃ<BR>
Sutvā laṅkāpuro vīro dhīrānaṃ pavaro tadā<BR>
278<BR>
Sayaṃ aṇivalakkimhā duggā nikkhamma tāvade<BR>
Semponmāriṃ gahetuṃ so tirivekambamaṃ agā.<BR>
279<BR>
Puṃkeṇḍanāḍālvāro nisāmetvāna taṃ vidhiṃ<BR>
Semponmarivhayaṃ 76 hitvā agā sirivalaṃ tato.<BR>
280<BR>
Athalaṅkāpuro vīro semponmārimupāgato<BR>
Puṃkoṇḍanāḍālvāramhi 77 vase hessanti āgate 78<BR>
281<BR>
Punadeva adassetvā dhānaṃ siriyavalaṃ gate 79<BR>
Laṅkāpuro'pi gantvāna gāmaṃ siriyavalavhayaṃ<BR>
282<BR>
Sudāruṇaṃ raṇaṃ kātuṃ samārahi samantato.<BR>
Puṃkoṇḍanāḍālvāro'tha iti pesesi sāsanaṃ<BR>
283<BR>
"Vase tumhaṃ bhavissāmi yadi laddhābhayo ahaṃ;<BR>
Mahābhayaparādhīno no ce gantuṃ na ussahe."<BR>
284<BR>
Laṃkāpuro taṃ sutvāna "hutvā vītabhayo sayaṃ<BR>
Āgacchatu"ti vatvāna pesesi paṭisāsanaṃ.<BR>
285<BR>
Tato so vītasārajjo saccasandhassa sāsanaṃ<BR>
Laṃkāpurassa laddhāna 80 upāgami upantikaṃ.<BR>
-----------<BR>
76. [A.] Senponmāriṃ bhayā. 77.[A.] Vāro hi. 78. [A.] Āgato<BR>
79. [A.] Gato. 80.[E.S.] Vīrassa.<BR>
<BR>
[SL Page 494] [\x 494/]   ( <BR>
<BR>
286<BR>
Tato laṅkāpuro datvā pasādaṃ tassa'nappakaṃ<BR>
Māḷavacakkavattiñca ānetvā attasantīkaṃ<BR>
287<BR>
Ubho mitte karitvāna yathāṭhānamhi te duve<BR>
 hapetvāna mahāvīro neṭṭūruṃ samūpāgami.<BR>
288<BR>
Rājasīhamahāḷe ca vāḷugāme ca vissute<BR>
Vinaṭṭhe paṭikatvāna bandhitvā vāpiyo duve<BR>
289<BR>
Tathā siriyavale ceva so perumpayalepi ca<BR>
Bandhāpetvā duve vāpī kasikammañca kārayī.<BR>
---------<BR>
290<BR>
Kulasekharabhupālo balaṃ tiriṇaveliyaṃ<BR>
Tenkoṅguvaḍakoṅgumhi mātulānaṃ balampi ca<BR>
291<BR>
Gahetvā vasamānīte pahūte damiḷe tathā<BR>
Bhinditvā sāmadānādinānānayavidū tadā<BR>
292<BR>
Yuddhāyāgantumāraddho ahū sampannavāhano.<BR>
Laṅkāpuro nisammā'tha sammataṃ matimā vidhiṃ<BR>
293<BR>
Samūlaghātaṃ ghātesi damiḷe kūṭabuddhino<BR>
Duṭṭhaniggahakiccassa sāmino sāsane ṭhito.<BR>
294<BR>
Tadā piṭṭhibalatthāya mahārājenapesito<BR>
Lokātikkantavikkanto jagadvijayanāmako 295<BR>
Anuyāto padātīhi 81 bahukehi hayehi ca<BR>
Aṇivalakkimupāgañchī vīro tiṇṇamahaṇṇavo.<BR>
---------<BR>
296<BR>
Laṅkāpuro'pi nikkhamma neṭṭūrumhā mahāyaso<BR>
Aṇivalakkimupāgamma disvā taṃ ādhunāgataṃ<BR>
297<BR>
Āliṅgitvā kathaṃ katvā sārāṇiyammanogamaṃ<BR>
Punadeva samāgantvā neṭṭūruṃ paramaddano<BR>
298<BR>
Tatato nikkhammupāgantvā mundrannaṅadhānitissutaṃ<BR>
 hānaṃ ṭhānavidū ṭhatvā tattha vitthatavikkamo<BR>
299<BR>
Kīḷakoṇḍavhaye ṭhāne, ṭhāne maṅgalamavhaye,<BR>
Damiḷehi raṇaṃ katvā māretvāna bahū bhaṭe<BR>
300<BR>
Gahetabbe gahetvāna jīvagāhena verino<BR>
Ādayitvā bahū asse ohīne raṇabhumiyaṃ<BR>
-----------<BR>
81. [A.] Pādātīhi.<BR>
<BR>
[SL Page 495] [\x 495/]   ( <BR>
<BR>
301<BR>
Tato nikkhamma gantvāna orittiyūrutoṇḍamaṃ 82<BR>
Puṃkoṇḍanāḍālvāro silāmegharanāmako<BR>
302<BR>
Añcukoṭṭanāḍālvāro iccetehi mahāraṇaṃ<BR>
Vattetvā bhīmamuddāmavikkamātisayanvito<BR>
303<BR>
Pahūte damiḷe hantvā tato sirivalaṃ gato<BR>
Puṃkoṇḍanāḍālvārassa 83 agatassa'ttano vasaṃ<BR>
304<BR>
Jhāpetvāna dvibhumañca pāsādaṃ duggameva ca<BR>
Tirikkānapperakamhā nikkhanto ṭhānato tato.<BR>
305<BR>
Tadā aṇivalakkimhā jagadvījayanāyako<BR>
Neṭṭūrumupagantvāna nikkhamitvā tato'pi ca<BR>
306<BR>
Madhuraṃ mānavīravhaṃ pattaṃ nallūrumeva 84 ca<BR>
Soraṇḍakoṭṭamiccate dugge bhetvāna duggame<BR>
307<BR>
Puna neṭṭūrumāgamma nivasaṃ vasamānayī<BR>
Aḷatturunāḍālvāraṃ cullakaṅkuṇḍarāyaraṃ.<BR>
308<BR>
Pattanalūrumāgantvā 84 sīghamāgantuṃ yujjate tava;<BR>
Pesesi sāsanaṃ vīro tadā laṅkāpurampati:<BR>
309<BR>
"Nadiṃ vayigavhayaṃ 85 sīghamāgantuṃ yujjate tama;<BR>
Avasseneva disvāna vattabbaṃ vijjate"iti.<BR>
310<BR>
Taṃ pavattiṃ nisāmetvā nikkhamma turito tato<BR>
Maggaṃ laṅkāpuro sajju 86 paṭijji mahābalo.<BR>
311<BR>
Tirippāluri'ti khyāte ṭhāne verivamū ṭhitā<BR>
Sannāhaṃ sannahitvā ca sakīye bahuke haye<BR>
312<BR>
Āgammarahi vattetuṃ ghoraṃ addhapathe raṇaṃ.<BR>
Yuddhaṅgamehi vīrehi devalaṅkāpurādihi.<BR>
313<BR>
Tattha te taṃ mahāsenaṃ vīra bhindiṃsu tāvade,<BR>
Nikaraṃ timirānaṃ'va patthaṭā raviraṃsiyo.<BR>
314<BR>
Tiruppālūruṃ 87 gahetvāna iti laṅkāpuro muhuṃ<BR>
Tattheva vāsaṃ kappesi kappānalaparakkamo.<BR>
315<BR>
Jagadvijayanāmo'pi sāmanto mantakovido<BR>
Pannaṭṭakkoṭṭavāsīnaṃ 88 damiḷānaṃ mahābalaṃ <BR>
-----------<BR>
82.[E. -] Tombamaṃ. 83.[A.] Piṃkoṇḍa- 84.[E.] Pātta 85.[A.] Sīhavhayaṃ.<BR>
86.[E.] Ciro. 87.[A.] Tiruppāluṃ. 88.[E.] Pantaṭṭānkeṭṭavāsīnaṃ. <BR>
[SL Page 496] [\x 496/]   ( <BR>
<BR>
316<BR>
Bhinditvā samarārambhasamattho samaraṅgaṇe<BR>
Duggaṃ hanthagataṃ katvā tahiṃ yeva nisīdi so.<BR>
<BR>
317<BR>
Kulasekhararājā'tha sāhasātisayanvito<BR>
Tuvarādhipaveḷāraṃ toṇḍamānārameva ca<BR>
318<BR>
Vīrapperāyarañce va tathā nigadharāyaraṃ 89<BR>
Kalavaṇḍināḍālvāraṃ tathā kāṅgayarāyaraṃ 90<BR>
319<BR>
Gahetvā sannahitvāna bhaṭe va bahuke sake<BR>
Yuddhāya baddhakaccho so rājinaṃ samupāgato<BR>
320<BR>
Sakaṃ senaṃ mahāseno bhīmaṃ bhīmaparakkamo<BR>
Laṅkāpurena saddhiṃ so yuddhaṃ kātuṃ niyojayī.<BR>
---------<BR>
321<BR>
Tadā laṅkapuro vīro so jagadvijayaṃ pati<BR>
Yathāvidhiṃ kathetvāna vidhiṃ taṃ vidhikovido<BR>
322<BR>
"Kulasekharabhūpālaṃ palāpetuṃ mayā saha<BR>
Mukhenekena vattetuṃ yuddhaṃ sannayha vāhiniṃ<BR>
323<BR>
Āgantabbaṃ tayā sīghamiti vatvāna sāsanaṃ<BR>
Pesetvā sajju sajjetvā baliniṃ vāhiniṃ sakaṃ<BR>
324<BR>
Tato nikkhamma vattesi damiḷehi mahāhavaṃ<BR>
Te bhinnā tattha rājindaṃ pavisitvā khaṇe tahiṃ<BR>
325<BR>
Khuddadvāramahādvare pidahitvāna gopure<BR>
Damiḷā samahīpālā anto aṭṭhaṃsu tāvade.<BR>
326<BR>
Tadā pubbaṅgamā vīrā gokaṇṇo daṇḍanāyako<BR>
Kesadhātu ca lokavho devalaṅkāpuro tathā<BR>
327<BR>
Iccete pacchimadvāramārahiṃsu samāgatā<BR>
Pātetuṃ ceva pākāre bhindituṃ cāpi gopure.<BR>
328<BR>
Devalaṅkāpuro ceva gokaṇṇo daṇḍanayako<BR>
Anto paviṭṭhā pākāraṃ bhinditvā gopurampi ca.<BR>
329<BR>
Tato lokavhayo mānī kesadhātu mahābalo<BR>
Aññehi gatamaggena nāhaṃ yāmīti cintiya<BR>
330<BR>
Ghātento bahuke vīre pātento ca bahū haye<BR>
Bhinditvā dakkhiṇadvāramanto pāvisi so muhuṃ.<BR>
---------<BR>
-----------<BR>
89. [S.E.] Niyagarāyaraṃ. 90.[E.] Kaṃgayaraṃ paraṃ<BR>
<BR>
[SL Page 497] [\x 497/]   ( <BR>
<BR>
331<BR>
Tadā bhayaparādhīnamānaso kulasekharo<BR>
Anissaro nivatthassa vatthassāpi sakassa so<BR>
332<BR>
Vivaritvāna pācīnadvārā nikkhamma gopurā 91<BR>
Bhāgadheyyena kenāpi mucci hatthā arātinaṃ.<BR>
333<BR>
Te sabbe tattha ghātetvā damiḷānaṃ bahū bhaṭe<BR>
Gahetvāna bahū asse dhanajātaṃ bahumpi ca<BR>
334<BR>
Velukkhepāni vattentā vaggantā ca ito tato<BR>
Appoṭhentā hasantā ca vattesuṃ vijayussavaṃ.<BR>
335<BR>
Tato laṅkāpuro ceva jagadvijayanāyako<BR>
Sahetarehi vīrehi rājinaṃ ajjhupāgamuṃ.<BR>
336<BR>
Iti katakusalānaṃ tikkhapaññāyutānaṃ<BR>
Nayavinayavidunaṃ bhīmatejodhānānaṃ <BR>
Asithilaviriyānaṃ yanti bhāvā samiddhiṃ<BR>
Patidinamiva cando sārade 92 sukkapakkhe<BR>
<BR>
Iti sujanappasādasaṃvegatthāya kate mahāvaṃse rājīnāpura<BR>
Gahaṇaniddesonāma catusattatimo paricchedo.<BR>
---------<BR>
<BR>
Pañcasattatimo paricchedo. <BR>
1<BR>
Kulasekharabhupālo palāto so tato bhayā<BR>
Toṇḍamānābhidhānassa giridugge ṭhitiṃ karī.<BR>
2<BR>
Vīranukkarasenā ca kakkolavhā tathā'parā<BR>
Madhurakkārasenā ca rājinaṃ samupāgatā.<BR>
3<BR>
Vatvā pavavattiṃ taṃ sabbaṃ kulasekhararājino<BR>
Ārādhayiṃsu madhuraṃ gantuṃ laṅkāpuraṃ tadā.<BR>
4<BR>
Tato laṅkāpuro ceva jagadvijayanāyako<BR>
Siriyā mahatiyā yuttā gantvāna madhuraṃ puraṃ<BR>
5<BR>
Jātagehaṃ nijaṃ yaṃ ve 1 nivāsaṃ viturājino<BR>
Vīrapaṇḍukumārassa datvā tattha vasiṃsu te.<BR>
---------<BR>
6<BR>
Sirivallabhanāmo ca rājā nārāyaṇavhayo<BR>
Parakkamapaṇḍunamo vīrapperayarāyaro <BR>
-----------<BR>
91.[E.] Gopure. 92.[E.S.] Sārado 1.[A.] Nijaṃ tumhaṃ.<BR>
<BR>
[SL Page 498] [\x 498/]   ( <BR>
<BR>
7<BR>
Maṇṇayarāyarasāmanto tathā seṅkuṇḍirāyaro<BR>
Vīrapperāyaro añño keraḷasīhamuttaro<BR>
8<BR>
Iccete ca samānetvā datvānābharaṇādikaṃ<BR>
Coḷagaṅgaranāmassa āgatassa'ttano vasaṃ<BR>
9<BR>
Parittikkuḍiraṭṭhassa purā bhuttassa attanā<BR>
Nāyakattaṃ anuññāya ṭhapesuṃ taṃ sake pade.<BR>
10<BR>
Kalavaṇḍiya nāḍālvāro'vase hessa"nti āgato<BR>
Antā maidhuramāgamma "dassatuṃ me 2 bhayaṃ" iti<BR>
11<BR>
Adassetvāna pakkāmi sakīyaṭṭhānameva so. --------Tadā laṅkāpurotassa raṭṭhaṃ gantvāna<BR>
gaṇhituṃ<BR>
12<BR>
Katvā yuddhaṃ palāpetvā taṃ vīro duratikkamo<BR>
Alagavānagiriṃ 3 gaṇhi mahābalaparakkamo.<BR>
13<BR>
Kalavaṇḍiyanāḍālvāro sūradevavhayo paro<BR>
Paviṭṭho saraṇaṃ raṭṭhaṃ tato yācittha nāyakaṃ.<BR>
14 Laṅkāpuropi datvāna taṃ raṭṭhaṃ tassa yācito kurumbarāyarassā'tha gantvā raṭṭhaṃ<BR>
mahāyaso<BR>
15<BR>
Kurumbarāyarañcāpi vase katvāna attano<BR>
Tathā kāṅgayarañceva ānetvā niyame vasaṃ<BR>
16<BR>
Vattāpetuṃ vase pacchā vīro nigaladharāyaraṃ<BR>
Tato pāyāsi ṭhānaṃ so tirimputturunāmakaṃ.<BR>
---------<BR>
17<BR>
Nigaladharāyaro cāpi saṃ senaṃ 4 sannipātiya<BR>
Akalaṃkanāḍālvāraṃ tathā kaṇḍambarāyaraṃ 5<BR>
18<BR>
Malayagharāyarañceva kiñcārattarayampi 6 ca<BR>
Iccete coḷasāmante balaṃ tesañca'nappakaṃ<BR>
19<BR>
Tadīye cāpi bahuke gahetvāna turaṅgame<BR>
Āgammā'rabhi saṅgāmaṃ vattetuṃ duratikkamaṃ.<BR>
20<BR>
Tato sapattasenaṃ taṃ sahayaṃ sapadātikaṃ 7<BR>
Tirupputtirumārabbha yāva ponamarāvatiṃ<BR>
-----------<BR>
2. [A.] Maṃ 3.[A.] Alagvānagiriṃ 4. [E.] Sasenaṃ. 5.[E.] Kañcambarāyaraṃ.<BR>
6.[E.] Rattayarampi. 7.[A.] Sasahāyapadātikaṃ.<BR>
<BR>
[SL Page 499] [\x 499/]   ( <BR>
<BR>
21<BR>
Etthantare mahāmagge gāvutattitayāyataṃ<BR>
Ekamaṃsakhalaṃ katvā bhinnditvā taṃ mahābalaṃ<BR>
22<BR>
Senā ca sīhaḷādhīnā patvā ponamarāvatiṃ<BR>
Tebhumakañca pāsādaṃ jhāpetvā tattha kāritaṃ<BR>
23 Itare ca bahū gehe samiddhe vīhikoṭṭhake<BR>
Jhāpetvā raṭṭhavāsīnaṃ vinodetuṃ bhayaṃ tato<BR>
24<BR>
Vīro bheriñcarāpetvā janataṃ raṭṭhavāsikaṃ<BR>
Attano vasamānetvā āgañchi madhuraṃ puna.<BR>
---------<BR>
25<BR>
Tadā pesesi bhūpālo sāsanaṃ daḷhasāsano<BR>
Vīrapaṇḍūkumārassa vidhātuṃ molimaṅgalaṃ<BR>
26<BR>
Tato taṃ sāsanaṃ sutvā rājino duratikkamaṃ.<BR>
Abhisekavidhiṃ sajajju ka retuṃ so samārahi.<BR>
27<BR>
Māḷavacakkavattiñca tathā māḷavarāyaraṃ<BR>
Thalayūrunāḍālalvāramiccete 8 lambakaṇṇake<BR>
28<BR>
Lambakaṇṇadhuraṃ kātuṃ niyojetvāna te tato<BR>
Rajje bheriṃ carāpetvā duratikkamasāsano<BR>
29<BR>
Sabbeva sannipātetvā nijasenāpurakkhate<BR>
Sāmante paṇḍurajjamhi nānābharaṇabhusite<BR>
30<BR>
Uttarasmiṃ disābhāge pubbabhūpālavandirā<BR>
Devālaye purā pattajayabherīhi sobhite<BR>
31<BR>
Abhisekaṃ kumārassa kāretvā naṃ yathāvidhiṃ<BR>
Puraṃ padkhiṇaṃ tena 9 kārāpesi mahāyaso.<BR>
--------32<BR>
Giriduggaṃ palāto'tha toṇḍamānassa bhūpati;<BR>
Toṇḍamānaṃ vase katvā attano kulasekharo<BR>
33<BR>
Gahetvā tassa senaṅgaṃ sakīyaṃ balameva ca<BR>
Anujīviṃ samiddhavhaṃ gahetvā bhīmavikkamaṃ<BR>
34<BR>
Tamhā pabbataduggamhā nikkhamitvāna āgato<BR>
Pavisitvā mahāduggaṃ tato maṅgalamavhayaṃ<BR>
35<BR>
Sīhaḷānaṃ payātehi vasaṃ maṇṇayarāyaro<BR>
Seṅikuṇḍirāyaro ceti katvā tehi mahāraṇaṃ<BR>
-----------<BR>
8.[E.] Athalayūru 9.[E.] Teva <BR>
[SL Page 500] [\x 500/]   ( <BR>
<BR>
36<BR>
Paharitvāna taṃ duggaṃ nisīdittha tahiṃ'va so.<BR>
---------<BR>
Atha laṅkāpuro ñatvā taṃ pavattiṃ yathāvato<BR>
37<BR>
Palapetvāna tamhā ca ṭhānā verimahīpatiṃ<BR>
Pabbatāraññaduggehi yuttaṃ raṭṭhaṃ visodhiya <BR>
38<BR>
Āgantabbanti cintetvavā nikkhamma madhurā purā<BR>
Duggaṃ katvā nisīdittha maṅgalakoṭṭasantike 10<BR>
39<BR>
Duggamhi vellinābamhi balena mahatā saha<BR>
 hitehi toṇḍamānassa chāyābhātuhi tīhi pi<BR>
40 Kallakkanāma veḷāro munayadharāyaro tathā<BR>
Kāliṅgarayaro veti katve'tehi maharaṇaṃ<BR>
41<BR>
Taṃ duggaṃ paharitvāna māretvā damiḷe bahū<BR>
Pacchā sīvaliputturuṃ paharitvā mahāyaso 11<BR>
42<BR>
Nisīdi ca 12 tadā verī bhūpālo kulasekharo<BR>
Balaṃ tiriṇavelimhi nisinnaṃ sannipātiya<BR>
Tenkoṅguvaḍakoṅgumhi gahetvāna balaṃ tathā<BR>
44<BR>
Āṇāpetvā mahāseno senaṃ taṃ sakalaṃ tadā<BR>
Sāntanerīti vikhyāte dugge ṭhātuṃ niyojayī.<BR>
45 Tadā laṅkāpuro ceva jajagadvijayananāyako<BR>
Tanduggaṃ gaṇhituṃ sajju paṭipajjiṃsu añjasaṃ.<BR>
---------<BR>
46<BR>
Tadā maggoparodhatthaṃ verīnaṃ kulasekharo<BR>
Chindāpesi mahāvāpimupāyakusalo sayaṃ.<BR>
47<BR>
Taṃ pavattiṃ viditvāna vīro laṅkāpuro tadā<BR>
Gacchaṃ tena mahāyuddhaṃ vidhātuṃ saha verihi<BR>
48<BR>
Ayuttamantarāmage dassanaṃ chinnavāpiyā<BR>
Iti taṃ taṃkhaṇe yeva bandhapetvā mahābalo <BR>
49<BR>
Gantvāna taṃ mahāduggaṃ mahābalaparakkamo<BR>
Vidhāya samaraṃ ghoraṃ paharitvā khaṇe tahiṃ<BR>
50<BR>
Kallakkanāmaṃ 13 veḷāramaññe ca damiḷe bahū<BR>
Māretvāna gahetvā ca damiḷe bahuke bhaye<BR>
-----------<BR>
10. [E.] Maṃgala 11.[S.E.] Mahāyasā. 12.[E.S.] Nisīdiṃsu 13.[E.] Nāmaṃ<BR>
<BR>
[SL Page 501] [\x 501/]   ( <BR>
<BR>
51<BR>
Tato tirimalakkavhaṃ 14 tathā kattalanāmakaṃ<BR>
Paviṭṭhā toṇḍamānassa gāmānaṃ dvitayaṃ muhuṃ<BR>
52<BR>
Gāmaṃ tirimalakkavhaṃ jhapetvā nāmasesakaṃ<BR>
Katvā "parakkamo paṇḍurāja ettha hato" iti.<BR>
53<BR>
Nikkhamitvā tato gantvā gāmaṃ coḷakulantakaṃ<BR>
Nisīdittha tahiṃ yeva vakañci kālaṃ mahāyaso.<BR>
---------<BR>
54<BR>
Kulasekhararājātha sakīye mātule dūve<BR>
Tesaṃ dvinnaṃ balañcāpi bahuke ca haye tathā<BR>
55<BR>
Akalaṃkanāḍālvāro tathā pallavarāyaro<BR>
Maḷayapparāyaro ceva tathā kaṇḍambarāyaro<BR>
56<BR>
Kiñcārattayaro 15 veti mahābalaparakkamo<BR>
Iccete coḷasāmante tesaṃ senañca'nappakaṃ<BR>
57<BR>
Kalavaṇḍināḍālvāraṃ tadīyaṃ balavema ca<BR>
Puṃkoṇḍanāḍālvārañca nijasenāpurakkhataṃ<BR>
58<BR>
Gahetvā'nāgato ṭhānaṃ palaṅkoṭṭavhayaṃ sayaṃ<BR>
So paṇḍunāṇḍukoṭṭāne ūriyerivhaye tathā<BR>
59<BR>
 hāne 16 taṃ mahatiṃ snaiaṃ niyojesi mahābalo<BR>
Tasmiṃ vāre sapattānaṃ jāyaya katanicchayo.<BR>
60 Atha laṃkāpuro ceva jagadvijayanāyako<BR>
Yuddhāya nikkhamitvāna gāmā coḷakulantakā<BR>
61<BR>
Sanniviṭṭhamahāduggadvitaye verivāhiniṃ<BR>
Vidhāya samarārambhavimukhaṃ samaraṅgaṇe<BR>
62<BR>
Ūriyerivhaye gāme kāretvā uddhavāpiyaṃ<BR>
Mahāduggaṃ nisīdiṃsu; rattibhāge tadā tahiṃ<BR>
63<BR>
Tanniviṭṭhā tadā duggadvitaye verivāhinī<BR>
Bhinnā tattha gatā yattha kulasekharabhupati.<BR>
---------<BR>
64<BR>
Tadā laṃkāpuro ceva jagadvijayanāyako<BR>
Pallaṅkoṭṭavhayaṃ gantvā ṭhānāṭhānavicakkhaṇā<BR>
-----------<BR>
14.[A.] Sirimalakkavbhaṃ. 15. [E.] Kiccārattarāyaro 16.[A.]  hātuṃ.<BR>
<BR>
[SL Page 502] [\x 502/]   ( <BR>
<BR>
65<BR>
Katvāna samaraṃ ghoraṃ vīrā verimahībhunā<BR>
Mārettvāna bahū yodhe gahetvāna bahū bhaye<BR>
66<BR>
Kulasekharabhūpālaṃ palāpetvāna kaṅkhaṇe<BR>
Gahetvāna palaṅkoṭṭaṃ nikkhamitvā tato pi ca<BR>
67<BR>
Tuvarādhipaveḷāranāmassekassa santikaṃ<BR>
Gantvā gahetvā teneva vadinne asse ca hatthino<BR>
68<BR>
Kulasekharabhūpālo madhuraṃ āgato iti<BR>
Nisamma taṃ tato ṭhānā nibbāsetuṃ tato pi ca<BR>
69 Adharaṭṭerimāgamma 17 tahiṃ nigalarāyaraṃ<BR>
Vase katvāna dāpesuṃ 18 pasādaṃ tassa'nappakaṃ.<BR>
70<BR>
Nikkhantesu tato tamhā ṭhānā tesu mahīpati<BR>
Coḷadesaṃ bhayappatto pāvekkhi kulasekharo<BR>
---------<BR>
71<BR>
Tato laṃkāpuro'maccaṃ jagadvijayanāmakaṃ<BR>
Pāttanallūrunāmamhi ṭhāne ṭhātuṃ niyejiya<BR>
72<BR>
Tirikkānupperamagā sayaṃ balapurakkhato<BR>
Kulasekhararājāpi nānāyacanakammunā<BR>
73 Pasādetvā coḷarājaṃ niyogā tassa rājino<BR>
Pallavarāyaravhassa senamasse bahū'pi ca<BR>
74<BR>
Inandapadanāmañca toṇḍamānamathāparaṃ<BR>
Rājarājakaḷappavhaṃ pattārāyarameva 19 ca<BR>
75<BR>
Kaṅgakoṇḍakaḷappavhaṃ rāyarañca tathāparaṃ<BR>
Nakāranibiḷupādirāyarañca tathāparaṃ<BR>
76<BR>
Niccavinodamānavarāyaraṃ vīrameva ca<BR>
Narasīhapadmarañceva sekīrapadmarāyaraṃ<BR>
77<BR>
Rājindabrahmamahārājañcāpi 20 mādhavarāyaraṃ<BR>
Nigaladharāyaraññeva coḷakonārameva ca<BR>
78<BR>
Chandabrahmamaharājaṃ 21 coḷanīrikkarāyaraṃ 22<BR>
Ucacaṅikuṭṭamhi iccete gahetvā balanāyake<BR>
79<BR>
Gahetvā niyarāyañca kappiñcimpekulampi ca<BR>
Mādhavarāyarañceva kaṇḍuveṭṭimathāparaṃ -----------<BR>
17.[D.S.] Adharaddheri. 18. [E.S.D.] Datvāna 19. Tathārāyarameva ca.<BR>
20. [A.] Rājinābrahmahārājaṃ, 21. [E.D.] Janābrahma. 22. [E.S.] Coḷatirikka.<BR>
<BR>
[SL Page 503] [\x 503/]   ( <BR>
<BR>
80<BR>
Tatheva koṅgamaṅgalanāḍālvāramathāparaṃ<BR>
Akalaṃkanāḍālvāraṃ tathā kaṇḍambarāyaraṃ<BR>
81<BR>
Kīḷamaṅgalanāḍālvārañceva tathāparaṃ<BR>
Visālamuttarāyarañca asse sesa manappake<BR>
82<BR>
Pesesi toṇḍipāsaṃ so nisāmetvāna taṃ vidhiṃ<BR>
Laṃkāpuro vidhātuṃ te nāmasese vicintiya<BR>
83<BR>
Madhurāyaṃ niyojetvā jagadvajayanāyakaṃ<BR>
Nikkhamitvā tirikkānapperā vīro sayaṃ tato 84 madhurantakapuraṃ 23<BR>
kīḷenilayavhamupāgami.<BR>
Tadā coḷamahāsenā samārabhi mahāraṇaṃ<BR>
85<BR>
Catugāvutamattaṃ taṃ maggaṃ katvā chavākulaṃ.<BR>
Samuddapatite vāpi māretvāna bahū bhaṭe <BR>
86<BR>
Sapattarattasārattaṃ karitvā sāgare jalaṃ <BR>
Gahetvāna bahū asse damiḷe ca bahū tathā<BR>
87<BR>
Rājindabrahmamahārājaṃ nandipadmarameva ca<BR>
Narasīhapadmarañceva coḷakonārameva vaca<BR>
88<BR>
Jīvagāhaṃ gahetvāna punadeva mahābalo<BR>
Vaḍamaṇamekkuṇḍiṃ ceva maṇamekkuṇḍimeva ca<BR>
89<BR>
Tathā mañcakkuḍiñceva jhāpetvā bhumisesakaṃ<BR>
Sattagāvumatamattañca jhāpetvā coḷadesato<BR>
90<BR>
Te coḷe iti sādhetvā paccāvutto tato pi ca<BR>
Nigaladharāyarādhīnaṃ gāmaṃ velaṅikuḍivhayaṃ<BR>
91<BR>
Pavisitvā tamāgantuṃ pahiṇittha ca 24 sāsanaṃ.<BR>
---------<BR>
Kulasekhararājassa vase hutvāna so tadā<BR>
92<BR>
Kulasekharabhūpālaṃ silāmegharameva ca<BR>
Akalaṃkanaḍālvāraṃ tathā kaṇḍambarāyaraṃ<BR>
93<BR>
Malayapparāyarañceva visālamuttarāyaraṃ<BR>
Kalavaṇḍināḍālvāraṃ balaṃ tiriṇaveliyaṃ<BR>
94<BR>
Puṃkoṇḍanāḍālvāraṃ ca gahetvāna mahābalo<BR>
Samāgañchī mahāyuddhaṃ kattuṃ ponamarāvatiṃ.<BR>
-----------<BR>
23.[D.] Madhurattakapura 24.[E.S.D.] Pahiṇitvāna<BR>
<BR>
[SL Page 504] [\x 504/]   ( <BR>
<BR>
95<BR>
Laṃkāpuro nisāmetvā vuttantaṃ taṃ mahābalo<BR>
Velaṅikuḍimhā nikkhamma vijetuṃ sattubhupatiṃ<BR>
96<BR>
Mukhehi pañcahā'gamma pavattitamahāhavaṃ<BR>
Sattusenaṃ khaṇe tamhi bhinditvā bhīmavikkamo<BR>
97<BR>
Sahassasaṅkhe damiḷe māretvā bahuke haye<BR>
Gahetvāna palāpesi kulalasekharabhupatiṃ.<BR>
---------<BR>
98<BR>
Nigaladhārāyaro pacchā bhīto pesesi sāsanaṃ<BR>
"Madīyaṃ dhanajātañca asse ceva bahū mama<BR>
99<BR>
Gahetvā mama doso'yaṃ khamitabbo tayā pana;<BR>
Na avassena vidhātabbaṃ mama vināsanaṃ" iti 25<BR>
100<BR>
Laṅkāpuro'tha sutvā taṃ pesesi paṭisāsanaṃ<BR>
"Avassena vidhātabbaṃ vadiyaṃ sāsanaṃ tvayā;<BR>
101<BR>
Dhanena'ssena vā tuyhaṃ attho mama na vijjate;<BR>
Abhīto sayamāgamma karotu iti dassanaṃ"<BR>
102<BR>
Taṃ sutvā so samāgañchi daṭṭhuṃ laṅkāpuraṃ tadā<BR>
Taṃ disvā tassa datvāna pasādaṃ raṭṭhameva ca<BR>
103<BR>
Tato nikkhamma niyamaṃ āgantvā so mahāyaso<BR>
Akaṇṭakaṃ karitvāna raṭṭhaṃ taṃ sabbameva ca<BR>
104<BR>
Parakkamamahīpālanāmaṅkitakahāpaṇaṃ<BR>
Vohāresu niyojetvā raṭṭhe sabbattha tattha so<BR>
105<BR>
Vīrapaṇḍukumārassa raṭṭhaṃ taṃ paṭipādiya<BR>
Gahite coḷadesamhā paṇḍuraṭṭhā ca'nappake<BR>
106<BR>
Asse manusse hatthi ca sīghaṃ pesesi sīhaḷaṃ.<BR>
Tadā parakkamabhujo rājā rājindakesarī<BR>
107<BR>
Paṇḍuraṭṭhajayasseva sūcakaṃ gāmamuttamaṃ<BR>
Paṇḍuvijayakaṃ katvā samiddhaṃ sabbakālikaṃ<BR>
Brāhmaṇānamadā dānaṃ sadā dānarato tadā.<BR>
-----------<BR>
25. Ime dve pādā [A.] Potthake nadissanti.<BR>
<BR>
[SL Page 505] [\x 505/]   ( <BR>
<BR>
109<BR>
Iti jagati vicittānantavikkantisāro 26<BR>
Dhadharaṇipatikulaggo so parakkantabāhu<BR>
Nikhilaguṇanivāso cārukandapparūpo 27<BR>
Vahati dharaṇimeko so ciraṃ sāgarantaṃ<BR>
<BR>
Itisujanappasādasaṃvegatthāya kate mahāvaṃse paṇḍuraṭṭha<BR>
Vijayo nāma pañcasattatimo paricchedo.<BR>
---------<BR>
<BR>
Chasattatimo paricchedo<BR>
<BR>
1<BR>
Evaṃ laṅkissaro laṅkātalaṃ katvā nirākulaṃ<BR>
Parakkamabhujo pattābhiseko nayakovido<BR>
2<BR>
Padhānaphalabhāvena patthitaṃ rajjasādhane<BR>
Satthusāsanasaṃvuddhiṃ kattukāmo katādaro<BR>
3<BR>
Saṅghagāmesu saṅghassa puttadārādiposanaṃ<BR>
Eva sīlaṃ;1 tato aññaṃ nevatthi sīlamiccapi.<BR>
4<BR>
 hapetvā ekakammādiṃ susīle keci bhikkhavo<BR>
Dassanampaññamaññassa nākaṅkhante ca pekkhiya<BR>
5<BR>
Ādo sāsanasuddhiṃ ca nikāyattayabhikkhūnaṃ<BR>
Kāretukāmo sāmaggiṃ jinasāsanavuddhiyā<BR>
6<BR>
Moggaliputtatissaṃ'va dhammāsoko narissaro<BR>
Mahātheraṃ dhuraṃ kavo mahākassapasavhayaṃ<BR>
7<BR>
Visāradaṃ tepiṭakaṃ vinayaññuṃ visesato<BR>
Theravaṃsekapajjotaṃ sāmaggiṃ 2 ciradikkhitaṃ,<BR>
8<BR>
Anurādhapure gñāṇapālatheraṃ sasissakaṃ<BR>
Raṭṭhe ca saphare 3 bhikkhū puḷatthipuramānayī.<BR>
9<BR>
Samoggallānatherañca theraṃ nāgindapalliyaṃ<BR>
Yuvarājassa raṭṭhasmiṃ aññe sabbe ca bhikkhavo,<BR>
10<BR>
Nandattheravaraṃ selantarāyatanavāsinaṃ<BR>
Rohaṇe pamukhaṃ kavo nikāyattayavāsino.<BR>
11<BR>
Mahāvihāravāsīnaṃ bhikkhūnaṃ dharaṇīpati<BR>
Atha ajjhesanaṃ aññamaññasāmaggiyā akā<BR>
-----------<BR>
26. Ayaṃ pādo [E.] Potthake natthi. 27.[A.] Anayanayavicittāpeta<BR>
Cittappacāro 1. [E.] Evaṃ sīlaṃ. 2.[S.] Sāmaggi. 3.[E.]Sapare<BR>
<BR>
[SL Page 506] [\x 506/]   ( <BR>
<BR>
12<BR>
Alajjussannatāyāpi cirakālavibhinnato<BR>
Bahavo nā'dhivāsesuṃ tadā bhikkhu samaggataṃ.<BR>
13<BR>
Gantuṃ videsamāraddhā keci; vibbhamituṃ pare;<BR>
Icchumeke nisajjampi na vinicchayamaṇḍale.<BR>
14<BR>
Tato mahādhikaraṇaṃ paṭṭhapesuṃ sudussamaṃ;<BR>
Tado'paṭṭhāsi sāmaggi sinerukkhipanaṃ viya.<BR>
15<BR>
Assāsetvā'tha te bhikkhu kicchena sampaṭicchayī.<BR>
Amamo so thirāramho dhammiko dharaṇīpati<BR>
16<BR>
Jāte jāte'dhadhikaraṇe samathaṃ nayituṃ tato<BR>
Mahākassapajeṭṭhehi vinicchāpesi bhikkhuhi.<BR>
17<BR>
Sayaṃ sannihito hutvā vinicchayapaṭicchane 4 <BR>
Sahācariyasīhehi piṭakattayadhārihi<BR>
18<BR>
Yathādhammaṃ satekicche patiṭṭhāpiya suddhiyaṃ<BR>
Mahāvihārike sabbe samagge'kāsi bhikkhavo.<BR>
19<BR>
Uppabbajjāpesi dussīle "lābhāpekkhāya sāsanaṃ<BR>
Mā nāsentu"ti datvāna mahāṭhānantarāni so.<BR>
20<BR>
Evaṃ mahāvihāraṃ'ca mahussāhena sodhiya<BR>
Paṭṭhāya'bhayarājassa kālato vaggataṃ gate<BR>
21<BR>
Abhayagirivāsī ca bhikkhū jetavanānuge<BR>
Mahāsenanarindassa bhinne paṭṭhāya kālato<BR>
22<BR>
Abuddhavacanaṃ yeva vetullapiṭakādikaṃ<BR>
Dīpente buddhavāvāti paṭipattiparammukhe<BR>
23<BR>
Mahāvihāravāsīhi samaggayitumārabhī<BR>
Aseguṇasālīhi kācasme 5 ratanehi' ca.<BR>
24<BR>
Sīlādisārasuññā te mahāsaṅghassa tejasā<BR>
Rājino ca tadā buddhasāsane nājjhaguṃ ratiṃ.<BR>
25<BR>
Tathāpi dhammiko rājā vicārento sayaññuhi upasampannamekamapi pakatattamalattha no. <BR>
26 Kāresi sāmaṇerattaṃ bahunnaṃ yatinaṃ tadā.<BR>
Dussīle vibbhamā petvā mahāṭhānantare adā.<BR>
27<BR>
Evaṃ suddhiñca sāmaggiṃ sampādetvā'cirena ca<BR>
Mahussāhena so saṅghaṃ buddhakāle'va vattayi<BR>
-----------<BR>
4.[E.] Paṭicchado. 5. [E.] Kācambhe.<BR>
<BR>
[SL Page 507] [\x 507/]   ( <BR>
<BR>
28<BR>
Anuvassaṃ mahāsaṅghaṃ netvā gaṅgātaṭaṃ tahiṃ<BR>
Uyyanambhi vasāpetvā sahamacco upaṭṭhahaṃ<BR>
29<BR>
Gaṅgāmajjhamhi nāvāyo ṭhapāpetvā suniccalaṃ<BR>
Maṇḍapaṃ tattha karetvā suvibhattaṃ manoramaṃ<BR>
30<BR>
Mahagghe cīvare nekaparikkhāre ca dāpiya<BR>
Upasampadakammaṃ so kārāpesi mahāmati. ---------<BR>
31<BR>
Evaṃ pacurabhutānamanekasatabhikkhūnaṃ<BR>
Mahāvihāre kāretukāmo vāsārahe sukhaṃ 32<BR>
Mahāvihāraṃ kāresi rājā jetavanavhayaṃ,<BR>
So jetavanasampattiṃ paccakkhaṃ dassayaṃ viya.<BR>
33<BR>
Aṭṭhāyatanavāsīnaṃ 6 therānaṃ thirasīlinaṃ<BR>
Mahagghe aṭṭhapāsāde kārāpesi tibhumake.<BR>
34<BR>
Thirasīlassa therassa sāriputtavhayassa'pi<BR>
Gammiyatthalagabbhehi mahāpāsādamujjalaṃ.<BR>
35<BR>
Sante sappaṭimatte 7 pi vicitte paṭimāhi ca<BR>
Tibhumipaṭimāgehe nava appaṭisammate, 8<BR>
36<BR>
Pariveṇānamatthāya pañcasattatiyā tahiṃ<BR>
Tattake dīghapāsāde rammarūpe dvibhūmake,<BR>
37<BR>
Satañca cullapāsāde aṭṭhasattatimeva ca,<BR>
Gopu ca catuttiṃsa, duve ca potthakālaye,<BR>
38<BR>
Kūṭāgāre guhāyo ca sālā gabbhaghare bahū,<BR>
Mālākammalatākamme devabrahmādirūpake<BR>
39<BR>
Dassetvā iṭṭhakasudhāmayamakkhirasāyanaṃ<BR>
Tivaṅkapaṭimatthāya tivaṅkagharameva ca,<BR>
40<BR>
Sīha-kinnara-haṃsādirūpapantīhi bhāsuraṃ<BR>
Nānājālakavāṭehi bahuhi vedikāhi ca<BR>
41<BR>
Ruciratthamhasopāṇabhityādisamalaṅkataṃ<BR>
Dāṭhādhātugharaṃ vaṭṭaṃ subhaṃ sabbasilāmayaṃ<BR>
42<BR>
Dhammasālā tayo, ekaṃ cetiyaṃ dīghavaṅkame<BR>
Aṭṭha, bhojanasālaṃ ca ekamāyatavitthataṃ,<BR>
-----------<BR>
6. Tatthayatanavāsīnaṃ (sabb[X]gña[X]su) 7.[E.] Sappaṭiyatte. [A.] Sattatimatte. <BR>
8. [A.] Nagevāppisammate<BR>
<BR>
[SL Page 508] [\x 508/]   ( <BR>
<BR>
43<BR>
Pañcasīti aggisālā iṭṭhakacchāditāpi ca,<BR>
Kāresi vaccakuṭiyo satañcevā'ṭṭhasattati.<BR>
44<BR>
Sodhetvā bhikkhunaṃ antomalaṃ sāsanasuddhiyā<BR>
Malaṃ bahipi sodhetuṃ mahāghammai nāhāyituṃ<BR>
45<BR>
Vaṭṭanahānakoṭṭhañca guhānahānakoṭṭhakaṃ<BR>
Padumanagānakoṭṭhañca 9 bhaddanahānakoṭṭhakaṃ<BR>
46<BR>
Iccādithambhasopāṣavedikādihalaṅikate<BR>
Nahānakoṭṭhake ca'ṭāṭha kārāpesi silāmaye.<BR>
Bandhāpesi mahārājā pākāre bahuke tahiṃ.<BR>
47<BR>
Evaṃ jetavane sabbe visaṃ pañcasataṃ gharā.<BR>
Datvā nekaparikkhāraṃ tahiṃ saṅghamavāsayī.<BR>
---------<BR>
48<BR>
Āḷāhaṇapariveṇaṃ tahiṃ kāresi khattīyo<BR>
Nātidūrādisabbaṅgasampannaṃ sādhusammataṃ.<BR>
49<BR>
Tattha therassa pāsādaṃ surammaṃ hammiyatthalaṃ<BR>
Nānāgabbhavaraṃ kūṭāgārasobhiṃ tibhumakaṃ,<BR>
50<BR>
Tāḷīsa dīghapāsāde, vaccakuṭī ca tattakā<BR>
Aṭṭhāpi cūḷapāsāde, cha ceva dvārakoṭṭhake,<BR>
51<BR>
Aggisālā catuttiṃsa, pākāre dve mahattare,<BR>
Subhaddacetiyaṃ, rūpavatīcetiya meva ca,<BR>
52 Mālākammalatākammadevabrahmādirūpinī<BR>
Kūṭāgāraguhāgabbhasālāgehehi sobhite<BR>
53<BR>
Anvatthaṃ yantha nāmampi taṃ laṅikātilakaṃ iti<BR>
Tañceva paṭimāgehaṃ pañcabhumiṃ manoharaṃ<BR>
54<BR>
Tasmiṃ kāresi paṭimaṃ ṭhitaṃ nettarasāyanaṃ<BR>
Sajīvabuddhāyāmaṃ'va laṃkātilakasaññitaṃ.<BR>
---------<BR>
55<BR>
Kūṭāgārehi nekehi gabbhasālāgharehi ca<BR>
Tathā pañjaragehehi yuttaṃ dvādasabhumikaṃ<BR>
56<BR>
Uposathagharaṃ baddhasīmāpāsādasaññitaṃ<BR>
Bandhāpetuṃ tahiṃ sīmaṃ sabbālaṅikārabhusito<BR>
-----------<BR>
9.[E.] Koṭṭhakaṃ<BR>
<BR>
[SL Page 509] [\x 509/]   ( <BR>
<BR>
57<BR>
Sahāmacco sahorodho mahāseno savāhano<BR>
Devarājavilāsena taṃ vihāramupecca so<BR>
Mahākassapajeṭṭhena mahāsaṅghena vedito,<BR>
58<BR>
Maṅgalatthutigītehi turiyaddhanitehi ca<BR>
Sādhukāraninādena pūrayanto catuddisaṃ,<BR>
59<BR>
Suvaṇṇādimaye kumbhe samugge ca dhaje bahū<BR>
Chatte ca dhārayantehi janehi parivārito<BR>
60<BR>
Mahāchaṇamhi vattante maṅgaladvipayojitaṃ<BR>
Hemanaṅgalamādāya kasanto bhumipo agā.<BR>
61<BR>
Saṅgho'pettha purā baddhasīmāsaṅikānivattiyā<BR>
Nekāṭṭhāne ṭhito ādo katvā sīmāsamūhatiṃ<BR>
62<BR>
Rañño sītānusārena nimitte parikittiya 10<BR>
Sabbasampattiyuttāya kammavācāya sādhukaṃ<BR>
63<BR>
Tisso ca baddhasīmāyo mahāsīmañca bandhi so.<BR>
 hitā nimittapāsāṇā pācīnādidisaṭṭhake:-<BR>
64<BR>
Laṅikātilakagehasmā pañcahatthāya yaṭṭhiyā<BR>
Catutāḷīsa, ekūnapaññāsa, aṭṭhatiṃsati,<BR>
65<BR>
Chattiṃsa, pañcatiṃsāpi, sattapañaññāsameva ca,<BR>
Pañcacattāḷīsa ceva, chasaṭṭhi yaṭṭhiyo kamā;<BR>
66<BR>
 hito nimittapāsāṇo disābhāgamhi dakkhiṇe<BR>
Gopālapabbatamhāpi aṭṭhapaññāsayaṭṭhiko;<BR>
67<BR>
Uttarassaṃ disāyampi yā nimittasilā ṭhitā<BR>
Sā vijjādharaleṇasmā pañaññāsayaṭṭhikā ahū.<BR>
Pāsāṇā te mahāsīmānimittattamupāgamuṃ.<BR>
68<BR>
Baddhasīmakapāsāde pañcaterasayaṭāṭhisu<BR>
Dīghato puthulattāpi baddhasīmā ajāyatha.<BR>
<BR>
69<BR>
Māḷake baddhasīmavhe paṇṇarasasu yaṭṭhisu<BR>
Dīghato puthulenāpi sīmā baddhā chayaṭṭhisu<BR>
70<BR>
Tathā therassa pāsāde khaṇḍasīmāpi 11 dīpitā. 12<BR>
Aṭṭhārasasu hatthesu vīsahatthe visālato.<BR>
Taṃ vihāraṃ pa'dā saddhiṃ parikkhārehi bhikkhunaṃ.<BR>
---------<BR>
-----------<BR>
10.[E.] Parikittayi. 11.[E.A.] Baddhasīmā. 12.[A.E.D.] Dighato<BR>
<BR>
[SL Page 510] [\x 510/]   ( <BR>
<BR>
71<BR>
Tatheva pacchimārāmaṃ kārāpesi narissaro,<BR>
Tattha bāvīsamattesu pariveṇesu tattakā<BR>
72<BR>
Dvibhumidīghapāsādā, aggisālāpi vīsati,<BR>
Cullapāsādakā ekacattāḷīsa dvibhumikā<BR>
73<BR>
Tathā vaccakuṭī pañcatiṃsa, dve dve ca vaṅkamā<BR>
Ekikā dhammasālā ca dasa ca dvārakoṭṭhakā<BR>
Vihāraṃ saparikkhāraṃ pādāsi nampi bhikkhunaṃ.<BR>
---------<BR>
74<BR>
Tatheva uttarārāmaṃ kārāpesi narādhipo<BR>
Mahāthūpasamāsanne bhedāpetvā giriṃ tahiṃ<BR>
75<BR>
Sabbakammāni dassetvā vijjādharagahampi ca<BR>
Nisinnapaṭimāleṇaṃ nipannapaṭimāguhaṃ<BR>
Iccevaṃ tīṇi leṇāni kāresi dakkhakāruhi<BR>
76<BR>
Paṇḍurajjaṃ gahetvāna tato ākaḍḍhitehi'pi<BR>
Kāritattā damiḷehi damiḷatthūpasañaññitaṃ<BR>
77 Tisatādhikasahassaratanaṃ 13 parināhato<BR>
Mahantaṃ sabbathūpānaṃ kelāsaṃ dutiyaṃ viya.<BR>
78<BR>
Vinā khīṇāsaviddhiñca deviddhiñca mahīpati<BR>
Rājiddhiyā mahatiyā mahāthūpamakārayi.<BR>
---------<BR>
79<BR>
Tathe'sipattaṃ sākhānagare yatinandanaṃ<BR>
Rājavesibhuṅgavhe so vihāramakārayī.<BR>
80<BR>
Tattheko dhātugabbho ca tibhumipaṭimālayo 14<BR>
Tayo mahagghapaṭimā cittakammavijitā<BR>
81<BR>
Pasādāvahakammanto pāsādo ca dvibhumiko<BR>
Duve ca dīghapāsādā cattāro dvārakoṭṭhakā<BR>
82<BR>
Aṭṭhāpi cullapāsādā dhammasālā ca vaṅkamo<BR>
Tathā aṭṭhaggisālāyo cha maccakuṭiyopi ca<BR>
83<BR>
Nahānakoṭṭhako eeko rammo sabbasilāmayo<BR>
Eko ca sīmāpākāro uyyānaṃ saṅghasantakaṃ.<BR>
---------<BR>
84<BR>
Tathā sīhapure sākhānagera sīhavikkamo<BR>
Kusinārāvihārampi kāresi jagatīpati<BR>
-----------<BR>
13.[E.] Ratana 14.[E.] Mālayā<BR>
<BR>
[SL Page 511] [\x 511/]   ( <BR>
<BR>
85<BR>
Tahimpi dhātugabbho ca tibhumipaṭimālayā<BR>
Tayo, cha dīghapāsādā dhammasālā ca vaṅkamo<BR>
86<BR>
Soḷasa cullapāsādā tayo ca dvārakoṭṭhakā<BR>
Ekādasa vaccakuṭī aggisālā chaḷeva ca<BR>
---------<BR>
87<BR>
Parakkamabhujo sākhānagare vijitavhaye<BR>
Rājā veḷuvanaṃ nāma vihārampi kārayī<BR>
88<BR>
Tasmiṃ manuññapaṭimā cittakammasamujjalaja<BR>
Tibhumipaṭimāgehā tayo thūpo ca vaṅkamo<BR>
89<BR>
Dvībhumiko ca pāsādo cattaro dvārakoṭṭhakā<BR>
Cattāro dīghapāsādā cūllapāsādaka'ṭṭha ca<BR>
90<BR>
Ekā bhojanasālalā ca dhammasālā tathekikā<BR>
Sattāpi aggisālāyo vaccakuṭi ca dvādasa<BR>
91<BR>
Gāvute gāvute cārupaṭimāmandirehi ca<BR>
Dvārakoṭṭhakapākāradhammasālāhi saṃyute<BR>
So gāvutavihāre ca kāresi manujādhipo<BR>
92<BR>
Vivekakāminaṃ sabbadhutaṅgadharabhikkhūnaṃ<BR>
Sukhavāsāya kāsi vihāraṃ kapilavhayaṃ<BR>
93<BR>
Tahiṃ dvibhūmipāsādo mahaggho dīghavaṅkamo 15<BR>
Cattāro dīghapāsādā caturo ca dvibhumikā<BR>
94<BR>
Nānāvicittakammanto kūṭāgārādisobhito<BR>
Kārito kapilesissa giñjakāvasatho pi 16 ca<BR>
95<BR>
Cattāro cullapāsādā tayo vaccakuṭī iti<BR>
Vihāre saparikkhāre ete'pi bhikkhunaṃ adā<BR>
---------<BR>
96<BR>
Anurādhapurasmiñca purā damiḷanāsite<BR>
Vihāre nekarājūhi dukkarattā akārite<BR>
97<BR>
Kāretumekasacivaṃ pesetvāna samāpiya<BR>
Visaṃhatthasatubbedhaṃ thūpaṃ ratanavālukaṃ,<BR>
98<BR>
Tāḷīsahatthasatiko thūpo'bhayagirivhayo,<BR>
Tathā jetavanatthūpo sāṭṭhihatthasatuggato,<BR>
99<BR>
Maricavaṭṭimahāthūpo asītiratanuggato,<BR>
Iti thūpattayaṃ etaṃ purā damiḷanāsitaṃ 17<BR>
-----------<BR>
15. [A.] Dīghavaṅgamo 16.[A.] Gijjhakāvasatho 17.[A. -]Phālitaṃ.<BR>
<BR>
<BR>
[SL Page 512] [\x 512/]   ( <BR>
<BR>
100<BR>
Mahārukkhehi sañchannaṃ acchadīpinisevitaṃ<BR>
Iṭṭhikāpaṃsupuñjehi duggajaṅgalabhumikaṃ<BR>
101<BR>
Vanaṃ chindāpayitvāna bandhāpetvāna sādhukaṃ<BR>
Sudhākammañca kāretvā sodhesi cetiyaṅgaṇaṃ<BR>
102<BR>
Ekekapassato hatthasataṃ hatthasaturukaṃ<BR>
Uccato tattakaṃ lohapāsādaṃ coḷanāsitaṃ<BR>
103<BR>
Sahassaṃ chasataṃ ceva silātthamhe nidhāpiya<BR>
Anekasatagabbhehi kūṭāgāravarehi ca<BR>
104<BR>
Sīhapañjarapantīhi bhūsitaṃ nekabhumikaṃ vimhayāvahakammantaṃ kārāpesi narissaro<BR>
105 Saṭṭhimahantapāsādaṃ sepaṇṇipupphanāmakaṃ<BR>
Mahindasenasaññca naṭṭhaṃ pāsādameva ca<BR>
106<BR>
Kāresi sīmāpākāre pariveṇe va'nappake.<BR>
Dānasālañca kāretvā dānavaṭṭaṃ pavattayī.<BR>
107<BR>
Purāṇapariveṇesu thūpārāmādikesu'pi<BR>
Kārāpesi khaṇḍaphulla-paṭisaṅkharaṇampi ca.<BR>
108<BR>
So cetiyagirismimpi catusaṭṭhimakārayī<BR>
Thūpe, purāṇāvāsesu khaṇḍaphullalañca saṅkharī.<BR>
109<BR>
Evaṃ visuddhamatayo vibhave mahante<BR>
 hatvāna puññakaraṇekarasā'ti ñatvā<BR>
Ko nāma puññakiriyāsu pamādameti<BR>
Viññū jano jagati sabbasukhāvahāsu.<BR>
<BR>
Iti sujanappasādasaṃvegatthāya kate mahāvaṃse<BR>
Vihārakārāpanaṃ nāma chasattatimo paricchedo.<BR>
---------<BR>
<BR>
Sattasattatimo paricchedo<BR>
<BR>
1<BR>
Sabbūpakaraṇe rājā nāgarānamadullabhe<BR>
Kāretukāmo kāresi uyyānāni tahiṃ tahiṃ.<BR>
2 Phalapupphadharāneka - satabhuruhabhusitaṃ<BR>
Nandanavhayamuyyānaṃ kāresi jananandano.<BR>
3<BR>
Nālikerambapanasapūgatāladdumādayo<BR>
Ekekajātito lakkhalakkhamattepi ropiya <BR>
[SL Page 513] [\x 513/]   ( <BR>
<BR>
4<BR>
Anvatthanāmadeyyattā lakkhuyyānanti sammataṃ<BR>
Mahuyyānaṃ bahuyyāmo rājā kāresi saṅghikaṃ.<BR>
5<BR>
Ghammakālamhi bhikkhūnaṃ nahānatthāya tatthapi<BR>
Guhāsilāpokkharaṇi, dve kāresi manoramā. 6 Niccaṃ divāvihārena sambhāvaniyamattanā<BR>
Jalantaṃ siriyā tampi dīpuyyānaṃ disampati,<BR>
7<BR>
Mahāmeghavanuyyānaṃ, tathā cittalatāvanaṃ,<BR>
Uyyānaṃ missakavhaṃ ca, rājanārāyaṇavhayaṃ,<BR>
8<BR>
Laṅkātilakanāmañca, tilokanandanavhayaṃ,<BR>
Vānarākaranāmañca, nayanussavasaññakaṃ,<BR>
9<BR>
Manoharābhidhānañca, nimmitapuranāmakaṃ,<BR>
Jaṅghāvihārasamaññca, 1 puṇṇavaddhananāmakaṃ,<BR>
10<BR>
Saṃsāraphalanāmañca, tathā phārusakavhayaṃ,<BR>
Sālipotasamaññca, somanāthavhayampi ca,<BR>
11<BR>
 hānakoṅkaṇanāmañca, 2 uttarakurusaññakaṃ,<BR>
Bharukacchābhidhānañca, pulaccerarisamaññakaṃ,<BR>
12<BR>
Kīḷākarābhidhānaññca, paṇḍavāvananāmakaṃ,<BR>
Rāmissaravhayaṃ, sāmīsantosuyyānameva ca,<BR>
13<BR>
So rājā rājaraṭṭhasmiṃ gāmesu nigamesu ca<BR>
Anekesu nave thupe kārese'kunakaṃ sataṃ.<BR>
14<BR>
Tesattatipamāṇesu dhātugabbhesu bhupati<BR>
Saṅkhāretvā khaṇḍaphullaṃ sudhākammamakārayī.<BR>
15<BR>
Paṭisaṅkhari chasahassaṃ satañca paṭimāghare.<BR>
Jiṇṇe nave ca kāresi, tisataṃ paṭimāghare.<BR>
16<BR>
Tesattatipamāṇesu dhātugabbhesu bhupati<BR>
Saṅkhāretvā khaṇḍaphullaṃ sudhākammamakārayī.<BR>
17<BR>
Catuddisikasaṅghassa gamanāgamanādisu<BR>
Nivesanāni vāsatthaṃ dvisataṃ tiṃsa kārayī.<BR>
18<BR>
Dhammasālā chapaññāsa kāresi, nava vaṅkame<BR>
Satañca catutāḷīsādhikañca dvārakoṭṭhake.<BR>
-----------<BR>
1. [E.A.] Jaṃghābhāra - 2. [S.]  hānaṃ -<BR>
<BR>
[SL Page 514] [\x 514/]   ( <BR>
<BR>
19<BR>
Sataṃ dvānavutiñceva pupphāsanagharāni ca<BR>
Sattasaṭṭhiñca pākāre, devālaye ca terasa.<BR>
20<BR>
Āgantukānamatthāya ārāme dvādasāpi ca<BR>
Tiṃsāgantukasālāyo dve satañceva kārayi<BR>
21<BR>
Paṭisaṃkhārayī dhammasālā ekūnatiṃsati,<BR>
Ekattiṃsañca leṇāni, ārāme pañca bhupati.<BR>
22<BR>
Tathāgantukasālāyo ekapañaññāsameva ca<BR>
Jiṇṇe devālaye ceva sattatiñca navādhikaṃ.<BR>
---------<BR>
23<BR>
Dubbhikkhadukkhanāsatthaṃ sattānaṃ narasattamo<BR>
Vāpiyo mātikā'nekā kārāpesi tahiṃ tahiṃ.<BR>
24<BR>
Kāragaṅgaṃ nisedhetvā mahatā girisetunā<BR>
Tassā vīsālaṃ salilappavāhaṃ puthuvīpati<BR>
25<BR>
Ākāsagaṅgānāmāya mātikāya mahantiyā<BR>
Ānetvā rājapāsādavararabhāsuradīpakaṃ<BR>
26<BR>
Parakkamasamuddoti vissutaṃ sassatodakaṃ<BR>
Vāpirājamakāresi samuddaṃ dutiyaṃ viya.<BR>
27<BR>
Pāsāṇaracanā 3 duggasatahatthappaṇāḷikaṃ<BR>
Parakkamataḷākavhaṃ mahāvāpiñca kārayī.<BR>
28<BR>
So mahindatalākañca ekāhavāpimeva ca<BR>
Pararakkamasāgarañca ekasattatimeva ca<BR>
29<BR>
Khuddavāpī ca kāresi nekāṭṭhāne narādhipo<BR>
Catussataṃ sahassañca ekasattatimeva ca<BR>
30<BR>
Tathā 4 tisatamattāsu vāpīsu vasudhādhipo<BR>
Tattikā yeva kāresi silāmayapaṇāliyo.<BR>
31<BR>
Purāṇavāpiyo chinnā bandhāpesi anappikā<BR>
Maṇihīramahāvāpiṃ so mahādāragalalakaṃ<BR>
32<BR>
Vāpiṃ suvaṇṇatissavhaṃ duratissavhayampi ca<BR>
Kāḷavāpisamaññca brāhmaṇaggāmanāmakaṃ<BR>
33<BR>
Nālikeramahatthambhasaññaṃ raherasavhayaṃ<BR>
Tathā giritaḷākavhaṃ kumabhīlasobbhanāmakaṃ<BR>
-----------<BR>
3.[S.D.] Pāsāṇaravito 4.[S.] Naṭṭha<BR>
<BR>
[SL Page 515] [\x 515/]   ( <BR>
<BR>
34<BR>
Kānavāpiṃ padīvāpiṃ vāpiṃ ca kaṭigāmakaṃ 5<BR>
Pattapāsāṇavāpiñca vāpiṃ mahaṇṇanāmakaṃ 6<BR>
35<BR>
Mahānāmamatthakavhaṃ vāpiṃ vaḍḍhananāmakaṃ<BR>
Mahādattavhayaṃ vāpiṃ kāṇāgāmavhayampi ca<BR>
36<BR>
Vīraṃ ca valāhassañca 7 suramānasamaññakaṃ<BR>
Pāsāṇagāmanāmañca kāḷavallisamavhayaṃ<BR>
37<BR>
Kāhallīsavhayaṃ vāpiṃ aṅgagāmavhayaṃ pi ca<BR>
Gillapattakhaṇḍañca madaguñca mahīpatī<BR>
38<BR>
Jiṇṇā 8 imā pākatikā vāpiyo ceva kārayī.<BR>
Naṭṭhā khuddakavāpī ca sattasaṭṭhi catussataṃ.<BR>
---------<BR>
39<BR>
Sahassaṃ tisataṃ pañcanavutiṃ nekavāpisu<BR>
Chinnaṭṭhānāni ṭhānaññu rājā bandhesi sutthiraṃ.<BR>
40<BR>
Parakkamasamuddassa mukhā makaranāmakā<BR>
Niggataṃ kārayī rājā gambhīravhañca mātikaṃ.<BR>
41<BR>
Tasmā eva mahāmeghavanābhimukhaniggataṃ<BR>
Tathā hemavatīnāmaṃ mahāmātikameva ca.<BR>
42<BR>
Tasseva mālatīpupphasamaññāya paṇāliyā<BR>
Niggataṃ mātikaṃ nīlavāhinī iti vissutaṃ.<BR>
43<BR>
Tathā kīḷākaruyyānanāmikāya paṇāḷiyā<BR>
Nikkhantaṃ salalavatīsamaññamātikaṃ pi ca.<BR>
44<BR>
Vettavatyabhidhānena vissutāya paṇāḷiyā<BR>
Yātaṃ vettavatīnāmaṃ mahāmātikameva ca.<BR>
45<BR>
Tuṅgabhaddañca nikkhantaṃ dakkhiṇāya paṇāḷiyā<BR>
Tathā maṅgalagaṅgañca maṅgalavhapaṇāḷiyā.<BR>
Caṇḍidvāre paṇāḷīto campānāmañca mātikaṃ<BR>
46<BR>
Nikkhantaṃ toyavāpīto puṇnavaddhanavāpigaṃ.<BR>
Sarassatiṃ, pacchimato campānāmañca mātikaṃ.<BR>
47<BR>
Puṇṇavaddhanavāpīto pacchimābhimukhaṃ gataṃ.<BR>
Yamunaṃ ceva sarabhuṃ niggataṃ uttarāmukhaṃ.<BR>
-----------<BR>
5. [D.E.] Kaṭināmakaṃ. 6.[S.] Mahaṇanāmakaṃ 7.[A.] Vālābhassaṃ.<BR>
[D.] Vālabhassaṃ [S.] Vālasahassaṃ 8.[E.] Chinnā<BR>
<BR>
[SL Page 516] [\x 516/]   ( <BR>
<BR>
48<BR>
Mātikaṃ candabhāgavhaṃ lakkhuyyānassa vajjhagaṃ<BR>
Jetavanavihārarantā 9 niggataṃ nammadampi ca<BR>
49<BR>
Tāyuttarāmukhā yātaṃ tathā nerañjaravhayaṃ<BR>
Anotattavhavāpīto bhāgīrathiñca niggataṃ<BR>
50<BR>
Tato āvattagaṅgavhaṃ niggataṃ dakkhiṇāmukhaṃ<BR>
Tambapaṇṇiñca ambālavāpiyā uttaraṃ gataṃ.<BR>
51<BR>
Mahāvālukagaṅgāya pacchimābhimukhaṃ gataṃ<BR>
Tathā'viravatiñceva ciraṃ dubbhikkhanāsiniṃ<BR>
52<BR>
Tato nikkhamma pācīnābhimukhaṃ gomatiṃ gataṃ<BR>
Uttarāmukhanikkhantaṃ malāpaharaṇimpi va<BR>
53<BR>
Aciravatiyā eva puratthābhimukhaṃ gataṃ.<BR>
Sataruddhañca nibbindaṃ dhavalaṃ sīdameva ca,<BR>
54<BR>
Maṇiśīramahāvāpidakkhiṇodakamaggato<BR>
Nadakkiṇābhimukhaṃ yātaṃ kakālindīmātikampi ca,<BR>
55<BR>
Tathā giritaḷākavhavāpiyā mātikampi ca<BR>
Kāverīnāmaṃ kaddūravaḍḍhamānataḷākagaṃ,<BR>
56<BR>
Somavatiñca kaddūravaḍḍhamānataḷākato<BR>
Tathārimaddavijayaggāmagaṃ mātikampi ca.<BR>
57<BR>
Kāragaṅgāya nikkhamma so parakkamasāgaraṃ<BR>
Paviṭṭhañca mahīpālo godhāvarimakārayī.<BR>
58<BR>
Anurādhapuraṃ yātaṃ nikkhamma kāḷavāpiyā<BR>
Mātikaṃ jayagaṅgavhaṃ naṭṭhaṃ kāresi khattiyo.<BR>
59<BR>
Pañcasatavatuttiṃsa kāresi khuddamātikā;<BR>
Tisahassañca tisataṃ naṭṭhā pākatikā akā<BR>
60<BR>
Yuvarājassa raṭṭhe'pi nekaṭṭhānesu nāyako<BR>
Nekappakārakammante kārāpesi vicakkhaṇo.<BR>
61<BR>
Sake sūtigharaṭṭhāne so sūtighararacetiyaṃ<BR>
Puṅkhagāmamhi kāresi vīsaṃ hatthasatuggataṃ.<BR>
62<BR>
Bāvīsa dhātugabbhe ca sattatiṃsā ca bodhiyo<BR>
Satañca paṭimāgehe, leṇāni dasa pañca ca<BR>
63<BR>
Cātuddisikasaṅghassāvasathe ekavīsatiṃ<BR>
Tathāgantukasālāyo sattāsītimakārayī.<BR>
-----------<BR>
9.[A.] Vihāre'nto.<BR>
<BR>
[SL Page 517] [\x 517/]   ( <BR>
<BR>
64<BR>
Ekūnatiṃsamattāni pupphāsanagharāni ca,<BR>
Sattāpi dhammasālāyo, pākāre pañca eva ca,<BR>
65<BR>
Nānappakārapaṭimā tevatattāḷīsa kārayi.<BR>
Saṅkhāresi catubbisaṃ jiṇṇe ca paṭimāghare.<BR>
66<BR>
Mahāgallakavāpiñca kālaggallakavāpikaṃ<BR>
Rājinīnijjharaṃ ceva telapakkavhanijjharaṃ<BR>
67<BR>
Jajjaranijjharaṃ ceva vilattākhaṇḍameva ca<BR>
Khaṇdhāpesi mahīpālo dese sassasamiddhiyā.<BR>
68<BR>
Tisataṃ aṭṭhapaññāsa chinnaṭṭhānāni vāpisu,<BR>
Tathā terasavāpīsu sulāmayapaṇāḷiyo,<BR>
69<BR>
Thire cāvaraṇe 10 sāṭṭhisatakhuddakavāpinaṃ 11<BR>
So sattatiṃsamattāyo 12 naṭṭhā bhupo abandhayī.<BR>
---------<BR>
70<BR>
Rājā rohaṇaraṭṭhe'pi gāmesu nigamesu ca<BR>
Kāresi nānākammante puññakammantaratthiko.<BR>
71<BR>
Mātu āḷāhaṇaṭṭhāne bīragāmamhi khattiyo<BR>
Vīsaṃ hatthasatāyāmaṃ ratanāvalicetiyaṃ,<BR>
72<BR>
Soḷasa dhātugabbhe ca, satta bodhimahīruhe,<BR>
Mahābodhighare cāpi tattake 13 bodhikoṭṭhake,<BR>
73<BR>
Tecattāḷīsamatte ca dvibhumipaṭimāghare,<BR>
Duve ca dhammasālāyo, paṭimā pañcasattatiṃ,<BR>
74<BR>
Cātuddisikasaṅghassāvathe sattatiṃsatiṃ,<BR>
Sattatāḷīsa pākāre, vīsati dvārakoṭṭhake,<BR>
75<BR>
Tathāgantukasālāyo ekūnasaṭṭhimeva ca,<BR>
Ārāme ceva cattāro, tayo metteyyarūpake,<BR>
76<BR>
Pañca nāṭakasālāyo kārāpetvāna patthivo<BR>
Paṭisaṅkhārayī khṇaḍaphullañceva tahiṃ tahiṃ<BR>
77<BR>
Sattatiṃsati thūpe ca, bāvīsa bodhikoṭṭhake,<BR>
Mahante 14 paṭimāgehe dvesataṃ catusattatiṃ,<BR>
-----------<BR>
10.[E.] Tathevācaraṇe 11. [E.] Vāpiyo. 12. [E.] Mattā ca <BR>
13. [E.D.] Sattati. 14.[E.] Mahanta<BR>
<BR>
[SL Page 518] [\x 518/]   ( <BR>
<BR>
78<BR>
Ekaṃ dhātugharaṃ, satta nipannapaṭimāghare,<BR>
Cattāḷīsañca leṇāni, cattāro giñjakālaye<BR>
79 Cattāro dīghapāsāde, pāsāde cha tibhumike,<BR>
Dhammasālā dhaekūnatiṃsatiṃ, vaṅkame tayo,<BR>
80<BR>
Vāsāgārāti chabbīsasataṃ, potthakamandire,<BR>
Aṭṭhavīsasatāgantusālāyo caturopi ca,<BR>
81<BR>
Devālaye catubbīsa, gopure ca sataṃ tayo,<BR>
Chabbīsasatapākāre paṭisaṅkhārayi'ssaro.<BR>
82<BR>
Uruvelamahāvāpi-paṇḍu-kolambavāpikā<BR>
Ādi saṅghassa dvisataṃ chinnā soḷasavāpiyo,<BR>
83<BR>
Chiṇṇe āvaraṇe cā'ṭṭhārasa ceva mahīpati<BR>
Dvīsataṃ pañca so naṭṭhā khuddavāpi abandhayī.<BR>
84<BR>
Silāmayapaṇāḷī ca kāresi dasavāpisu;<BR>
Mātikā catutāḷīsa bhindāpesi tahiṃ tahiṃ.<BR>
85<BR>
Evaṃ vihāryyānauataḷākādimanorarame<BR>
Kāretvā tehi nekehi sabbaṃ laṅkamalaṅkarari.<BR>
86<BR>
Iti vihitavicittānekapuññappakāro<BR>
Satatamatipasanno satthuno sāsanasmiṃ<BR>
Varadhitimatiyutto so parakkantibāhu<BR>
Narapatirapi rajjaṃ'kāsi tettiṃsavassaṃ. Iti sujanappasādasaṃvegatthāya kate kamahāvaṃse<BR>
Uyyānādikārāpanaṃ nāma sattasattatimo paricchedo. --------<BR>
Aṭṭhasattatimo paricchedo.<BR>
<BR>
1<BR>
Atha tassa mahārañño bhāgineyyo kavissaro<BR>
Dhīro vijayabāhū'ti rājā laṅikissaro ahū.<BR>
2<BR>
Pattarajjābhiseko'yaṃ mahākāruṇiko tadā<BR>
Parakkamabhujindena mātulena'ttano pana<BR>
3<BR>
Bandhanāgāranikkhitte vadhabandhanapīḷite<BR>
Laṅkāvāsijane tamhā dukkhā mocāpayī sudhī.<BR>
4<BR>
Tattha tattheva sabbesaṃ tesaṃ tesaṃ sakaṃ sakaṃ <BR>
Gāmakkhettādikaṃ datvā pītiṃ vaḍḍhesi sabbaso.<BR>
<BR>
<BR>
[SL Page 519] [\x 519/]   ( <BR>
<BR>
5<BR>
Alake'va kuverassa sakkasse'cāmaravatī<BR>
Rājadhānī ahū tassa puḷatthinagarīva sā.<BR>
6<BR>
Sayaṃ māgadhabhāsāya katvā sandesamuttamaṃ<BR>
Pesetvāna narindassa arimaddanavāsino<BR>
7<BR>
Ādo vijayabāhu'va attano papitāmaho 1<BR>
Tena saddhiṃ siniddhena ghaṭetvā mittasatthavaṃ<BR>
8<BR>
Laṅkārimaddane dese bhikkhūnaṃ pītivaḍḍhanaṃ<BR>
Sambuddhasāsanaṃ sammā jotayittha mahāyaso.<BR>
9<BR>
Manunītikkamaṃ kiñci avokkamma mahīpati<BR>
Catussaṅgahavatthūhi santappesi mahājanaṃ.<BR>
10<BR>
Yutto soraccasoceyyappamukhehi guṇehi so<BR>
Suppasanno ahū suddhe buddhādiratanattaye.<BR>
11<BR>
Suvinīto paṇītehi paccayehi catūhi'pi<BR>
Bhikkhusaṃghamupaṭṭhāsi sadā santuṭṭhamānaso.<BR>
12<BR>
Sandassento mahussāhaṃ bodhisatto'ca buddhimā<BR>
Sabbathā sabbasattānaṃ sabbatthacariyaṃ akā.<BR>
13<BR>
Catasso agati hitvā nicchinanto mahīpati<BR>
Sajjanāsajjanānaṃ so akā'nuggahaniggahaṃ.<BR>
14<BR>
Evaṃ so'pi mahīpālo pākaṭo lokasāsane<BR>
Vidhāya vividhaṃ puññaṃ rajjaṃ saṃvaccharaṃ akā.<BR>
---------<BR>
15<BR>
Tato mahindanāmeko kāliṅgo 2 mittaduhiko<BR>
Laddhā sahāyikaṃ gopadhītararaṃ dīpanivhayaṃ<BR>
16<BR>
Ghātetvā naṃ mahīpālaṃ duppayogena dummati<BR>
Senāpatīnaṃ yodhānaṃ kuddhānaṃ raṭṭhavāsinaṃ<BR>
17<BR>
Amaccānampi sabbesaṃ alabhanto'va sammutiṃ<BR>
Atidukkhena pañcāhaṃ laṅkārajjamakārayī. --------18<BR>
Ghātetvā naṃ ahū rājā kittinissaṅkanāmako<BR>
Rañño vijayabāhussa uparājā kaliṅgajo.<BR>
19<BR>
Patvā rajjābhisekaṃ so puḷatthinagare vare<BR>
Dāṭhādhātugharaṃ rammaṃ kārāpesi silāmayaṃ.<BR>
-----------<BR>
1. Attanopi pitāmaho (sabbesu) 2. [E.S.] Kuliṅgo. <BR>
[SL Page 520] [\x 520/]   ( <BR>
<BR>
20<BR>
Bandhāpetvā samuttuṅgaṃ ratanāvalicetiyaṃ<BR>
Alaṅkarittha sovaṇṇathūpikāya tamuttamaṃ<BR>
21<BR>
Kārayitvā sanāmena pāsādasatamaṇḍitaṃ<BR>
Vihāraṃ bhikkhusaṅghassa niyyādevo upaṭṭhahi.<BR>
22<BR>
Sovaṇṇarajatubbhāsahittitthamhehi bhāsuraṃ<BR>
Hiṅgulamayabhubhāgaṃ sovaṇṇachadaniṭṭhikaṃ<BR>
23<BR>
Vihāraṃ jambukolavhaṃ kārayitvā tahiṃ sudhī<BR>
Patiṭṭhāpayi sovaṇṇe satthubimbe tisattatiṃ.<BR>
24<BR>
Senāya caturaṅginyā saddhiṃ bhattipurarassaraṃ<BR>
Gantvā samantakūṭaṃ so abhivandiya bhupati<BR>
25<BR>
Pupphārāme paḷārāme anekā ca sabhā subhā<BR>
Tambapaṇṇiyadīpasmiṃ sādhu sabbattha kārayī.<BR>
26<BR>
Evaṃ bahuvidhaṃ puññaṃ sañcinanto dine dine<BR>
Navasaṃvaccharaṃ sammā rajjaṃ'kāsi sa bhupati.<BR>
---------<BR>
27<BR>
Tato tassa suto rājā vīrabāhūti vissuto<BR>
Rajjaṃ katve'karattiṃ va maccuno vasamajjhagā.<BR>
28<BR>
Tato kaṇiṭṭho tasseva kittinissaṃkarājino<BR>
Rajjaṃ māsattayaṃ bhuñji rājā vikkamabāhuko.<BR>
---------<BR>
29<BR>
Taṃ ghātetvā'tha nissaṅkarājino bhāgineyyako<BR>
Navamāsaṃ akā rajjaṃ coḍagaṅgamahīpati.<BR>
30<BR>
Tato tassa narindassa uppāṭetvāna locane<BR>
Dūrīkatvāna taṃ kittisenānātho mahabbalo<BR>
31<BR>
Līlāvatyā parakkantibhujinvdaggamahesiyā<BR>
Rajjaṃ kārāpayī tīṇi vassānī nirupaddavaṃ<BR>
---------<BR>
32<BR>
Tato sāhasamallo'ti rājā vikkamakesarī<BR>
Rajjaṃ'kāsi duve vasse okkākakulasambhavo.<BR>
33<BR>
Athā'panetvā taṃ bhūpaṃ duratikkamavikkamo<BR>
Āyasmantacamūnātho sa rājakulavaddhano<BR>
34<BR>
Kalyāṇavatiyā kittinissaṅkaggamahesiyā<BR>
Rajjaṃ kārāpayī dhīro chabbassaṃ dhammanītiyā.<BR>
<BR>
<BR>
[SL Page 521] [\x 521/]   ( <BR>
<BR>
35<BR>
Sā kalyāṇavatī devī satthusāsanamāmakā<BR>
Paṇṇasālakanāmasmiṃ gāmasmiṃ sakanāmito<BR>
36<BR>
Vihāraṃ kārayitvāna tassa gāmapaṇāyanā<BR>
Gāmakkhettaparikkhāradāsuyyānādikaṃ adā.<BR>
37<BR>
Tassā'numatiyā sabbalaṅkārajjānusāsako<BR>
Khandhāvāratvaye 3 jāto āyasmantavamūpati<BR>
38<BR>
Devādhikāriṃ pesetvā valliggāmaṃ manoharaṃ<BR>
Vihāraṃ tattha kāretvā mahasaṅghassa dāpayī.<BR>
39<BR>
Pasiddhaṃ sakanāmena sa rājakulavaddhanaṃ<BR>
Pariveṇañca kāretvā tassa rakkhāvidhāyako<BR>
40<BR>
Ārāmādiparikkhitte dubbhikkha-duratikkame 4<BR>
Gāmakkhette pararikkhāre dāsidāse adāsi so.<BR>
41<BR>
Saṅkiṇṇaṃ ca catubbaṇṇaṃ asaṅkiṇṇaṃ vidhāya so<BR>
Dhammādhikaraṇaṃ satthaṃ kārayī kusalatthiko.<BR>
---------<BR>
42<BR>
Tato rājakumāreko dhammāsokābhidhānako<BR>
Akā saṃvaccharaṃ rajjaṃ jātiyā so timāsiko.<BR>
43<BR>
Mahādipādo'ṇīkaṅgo mahāsenāpurakkhato<BR>
Coḷaraṭṭhā samāgamma puḷatthinagarissaraṃ<BR>
44<BR>
Dhammāsokakumāraṃ taṃ sāyasmantavamūpatiṃ<BR>
Ghātayitvā akā rajjaṃ sa sattarasavāsaraṃ.<BR>
---------<BR>
45<BR>
Atha tasse'va vikkantavamūnakka camūpati<BR>
Hantvāna tamaṇīkaṅgamahīpālaṃ sa dummati<BR>
46<BR>
Pubbe'pi katarajjāya tāya rājaggadeviyā<BR>
Līlāvatya'bhidhānāya vassaṃ rajjamakārayī.<BR>
47<BR>
Atha lokissaro nāma rājā sulahataṃsiko<BR>
Ādāya dāmiḷaṃ senaṃ mahatiṃ paratīrato<BR>
48<BR>
Āgamma sakalaṃ laṅkaṃ katvā savasavattiniṃ<BR>
Navamāsaṃ akā rajjaṃ puḷatthinagare vasaṃ.<BR>
49<BR>
Tadā dhitimataṃ seṭṭho mahābalaparakkamo<BR>
Parakkamacamūnātho kāḷanāgaravaṃsajo<BR>
-----------<BR>
3.[A.] Khandhāvaratvaye 4.[A.] Dubbhikkhe duratikkame.<BR>
<BR>
<BR>
[SL Page 522] [\x 522/]   ( <BR>
<BR>
50<BR>
Līlāvatiṃ mahesiṃ taṃ candādiccakuloditaṃ <BR>
Rajje'bhisiñci pacchā'pi rājatejovilāsinīṃ.<BR>
51<BR>
Evaṃ tassā gate sattamāsamatte mahesiyā<BR>
Ādāya mahatiṃ paṇḍuvāhiniṃ paṇḍuraṭṭhato<BR>
52<BR>
Otaritvāna tejassī paṇḍurājā parakkamo<BR>
Apanevona taṃ deviṃ senāniṃ ca parakkamaṃ<BR>
53<BR>
Katvā nikkaṇṭakaṃ laṅkaṃ puḷatthinagaruttame<BR>
Rajjaṃ sāsi tivasasaṃ so manunītimavokkamaṃ.<BR>
---------<BR>
54<BR>
Atha laṃkānivāsīnaṃ janānaṃ yehi kehi ci<BR>
Pāpakammehi luddehi samussannatarehi tu<BR>
55<BR>
Laṃkārakkhāniyuttāsu devatāsu tahiṃ tahiṃ<BR>
Tadā upekkhamānāsu kattuṃ ārakkhaṇāvidhiṃ<BR>
56<BR>
Micchādiṭṭhisamādinna-duntītiniratāsayo<BR>
Dānādikusalāraññagumbadāhadavānalo<BR>
57<BR>
Saddhammakumudasseṇisaṅkocavidhibhānumā<BR>
Khantipaṅkajinīpanti-kantikantanacandimā<BR>
58<BR>
Māgho nāma mahāmohamoghikatavicāraṇo<BR>
Kāliṅgakulasambhuto eko rājā adhammiko<BR>
59<BR>
Catuvīsatiyā yodhasahassānamadhissaro<BR>
Otaritvā kaliṅgasmā laṃkādīpamagaṇhi so.<BR>
60<BR>
Māgharājamahāgimho yodhadāvānale bahū<BR>
Niyojesi nipīḷetuṃ laṃkārajjamahāvanaṃ.<BR>
---------<BR>
61<BR>
Tato tassa mahāyodhā lokabādhākarā barā<BR>
"Mayaṃ keraḷayodhā"ti unnadantā ito tato<BR>
62<BR>
Acchindiṃsu manussānaṃ sāṭakābharaṇādikaṃ;<BR>
Vicchindiṃsu kulācāraṃ curakālānurakkhitaṃ;<BR>
63<BR>
Chindiṃsu karapādādiṃ; bhindiṃsu bahumandire;<BR>
Bandhiṃsu ca nijāyatte katvā gomahisādike;<BR>
64<BR>
Bandhitvāna vadhitvāna jane aḍḍhe mahaddhane<BR>
Haratvāna dhanaṃ sabbaṃ daḷiddeva kariṃsu te;<BR>
<BR>
<BR>
[SL Page 523] [\x 523/]   ( <BR>
<BR>
65<BR>
Bhañjesuṃ paṭimāgāre, dhaṃsesuṃ bahucetiye;<BR>
Vihariṃsu vavihāresu, pahariṃsu upāsake;<BR>
66<BR>
Tāḷayuṃ dārake; pañca pīḷayuṃ sahadhammike;<BR>
Hārayiṃsu jane bhāraṃ; kārayuṃ bahukāriyaṃ.<BR>
67<BR>
Pasiddhāni pasatthāni potthakāni bahūni te <BR>
Rajajjuto parimovetvā vikiriṃsu tahiṃ tahiṃ.<BR>
68<BR>
Saddhānaṃ pubbarājūnaṃ kittidehanihe subhe<BR>
Cetiye vipule tuṅge ratanāvaliādike<BR>
69<BR>
Pātayantā padhaṃsevo tesaṃ jivitasantibhe<BR>
Aho antaradhāpesuṃ dhātu sārīrike bahū.<BR>
70<BR>
Evaṃ dāmiḷayodhā te mārayodhānukārino<BR>
Lokañca sāsanañcāpi nāsayiṃsu durāsayā.<BR>
71<BR>
Tato puriṃ puḷatthivhaṃ nirundhitvāna sabbathā<BR>
Parito parigaṇhiṃsu paṇḍurājaṃ parakkamaṃ 3<BR>
72<BR>
Tato tassa narindassa uppāṭetvā vilovane<BR>
Vilumpiṃsu dhanaṃ sabbaṃ muttāveḷuriyādikaṃ.<BR>
73<BR>
Tato kāliṅgamāghaṃ taṃ māṇābharaṇapubbakā<BR>
Yodhā 4 mukhyā'bhisiñciṃsu te laṅkārajjalakkhiyaṃ.<BR>
74<BR>
Itthaṃ hatthagataṃ katvā raṭṭhaṃ māghamahīpati<BR>
Patvā rajjābhisekaṃ so puḷatthinagare vasī.<BR>
75<BR>
Micchādiṭṭhiṃ sa bhupālo gaṇhāpetvā mahājanaṃ<BR>
Asaṅkiṇṇāṃ catubbaṇṇaṃ saṅkiṇnamakarī bhusaṃ.<BR>
76<BR>
Gāmakkhettaṃ gharārāmaṃ dāsagomahisādikaṃ<BR>
Sabbampi sīhaḷādhīnaṃ keraḷānamadāpayī. <BR>
77<BR>
Vihāre pariveṇe ca bahūnāyatanāni ca<BR>
Vāsāṭṭhānāya yodhānaṃ kesañci parikappayī.<BR>
78<BR>
Buddhādhinaṃ tathā dhammasaṅghādhīnaṃ dhanaṃ ca so<BR>
Haritvā nirayaṃ gantuṃ pāpaṃ nipphādayī bahuṃ.<BR>
79<BR>
Evameva balakkāraṃ katvā māghamahīpati<BR>
Ekavīsativassāni laṃkārajjamakārayī.<BR>
-----------<BR>
3.[E.] Parigaṇhiṃsu paṇḍurājā mahābalaparakkamaṃ. 4.[A.E.] Yodha.<BR>
<BR>
<BR>
[SL Page 524] [\x 524/]   ( <BR>
<BR>
80<BR>
Itthaṃ laṃkāya so so narapati mahatā vatthulobhena taṃ taṃ<BR>
Hantvā hantvā narindaṃ sayampi amunā kammunā'nāyuko'va<BR>
Hutvā patvāpi rajjaṃ ciramanubhavituṃ handa nāsakkhi; tasmā<BR>
Pañño pāṇātipātā viramatu; visamaṃ vatthulobhaṃ jahātu.<BR>
<BR>
Iti sujanappasādasaṃvegatthāya kate mahāvaṃse <BR>
Soḷasarājako nāma aṭṭhāsitimo paricchedo.<BR>
---------<BR>
<BR>
Ekūnāsītimo paricchedo<BR>
<BR>
1<BR>
Tasmiṃ rājantare keci mahāpuññajanā bahū<BR>
Tesu tesu mahāduggapabbatesu manoharaṃ<BR>
2<BR>
Kāretvā nagaraṃ gāmaṃ nivasantā tahiṃ tahiṃ<BR>
Lokaṃ ca sāsanaṃ cāpi pālayiṃsu nirākulaṃ.<BR>
3<BR>
Arātīhi durārohe subhapabbatamatthake<BR>
Puraṃ ālakamandaṃ va katvā vessavaṇo viya<BR>
4<BR>
Subhasenāpatī tattha vasaṃ keraḷarakkhase<BR>
Vārento paripālesi tandisaṃ taṃ va sāsanaṃ<BR>
5<BR>
Durāsade virodhīnaṃ govindācalamatthake<BR>
Puraṃ katvā nisidanto bhuvane sutavikkamo<BR>
6<BR>
Bhuvanekabhujo nāma ādipādamahīpati<BR>
Pālesi rohaṇaṃ raṭṭhaṃ bhikkhusaṃghaṃ ca sāsanaṃ<BR>
7<BR>
Tatheva puna raṭṭhasmiṃ maṇimekhalanāmake <BR>
Gaṅgādoṇicale* tuṅge katvāna puramuttamaṃ<BR>
8<BR>
Nivasanto tahiṃ tasmā yojanadvayamatthake<BR>
Nivasantimpi taṃ duṭṭhaṃ māghabhupativāhiniṃ<BR>
9<BR>
Tiṇāyapi na maññanto saṅkhanāmo camūpati<BR>
Nibbhītiko'va rakkhittha taṃ raṭṭhaṃ tañca sāsanaṃ<BR>
---------<BR>
10<BR>
Tadā khalū sirisaṅghabodhirājatvayāgato<BR>
Rājā vijayabāhū'ti vissuto cāruvkamo<BR>
11<BR>
Taṃ taṃ mahāvanaṃ duggaṃ pavisitvā'ribhītiyā<BR>
Nivasitvā ciraṃ vannirājattaṃ samupāgato<BR>
-----------<BR>
* Gannoruva.<BR>
[SL Page 525] [\x 525/]   ( <BR>
<BR>
12<BR>
Sabbe'pi sīhaḷāmacce katvā savasavattino<BR>
Saddhiṃ sīhaḷasenāya nikkhamitvā mahabbalo<BR>
13<BR>
Andhakāraṃ mahātejakkhandho'va caturaṅgikaṃ<BR>
Paccanīkabalaṃ sabbaṃ dhaṃsayī raṇasajjitaṃ.<BR>
14<BR>
Nivasante yathākāmaṃ gāme gāme ghare ghare<BR>
Sabbe'pi dāmiḷe yodhe palāpesi tato tato.<BR>
15<BR>
Vītārikaṇṭakaṃ katvā māyāraṭṭhaṃ tamuttamaṃ<BR>
Tattha tuṅgatare jambudoṇipabbatamatthake<BR>
16 Kārāpetvā puraṃ rammaṃ cārupākāragopuraṃ<BR>
Vasaṃ tattha sukhaṃ dhīro rajjaṃ'kāsi sa bhūpati.<BR>
---------<BR>
17<BR>
Kiñcaññaṃ, kalahe tasmiṃ puḷatthipurato purā<BR>
Gahetvā pattadhātuñca dāṭhādhātuñca satthuno<BR>
18<BR>
Nikkhamitvā mahātherā sabbe vācissarādayo<BR>
Māyāraṭṭhaṃ samāgamma tattha kotthumalācale<BR>
19<BR>
Padesamhi panekasmiṃ khemaṭṭhānamhi sādarā<BR>
Katvā bhūmigataṃ dhātudvayaṃ taṃ nidahiṃsu te.<BR>
20<BR>
Tato tesu mahātherā keci vācissarādayo<BR>
Laṅkārakkhaṃ gavesantā sāsanaṭṭhitikāraṇaṃ<BR>
21<BR>
Ullaṅghitvā samullolakallolampi mahaṇṇavaṃ<BR>
Agamuṃ paṇḍucoḷādiraṭṭhaṃ ye karuṇākarā<BR>
22<BR>
Te sabbe'pi mahāthere rājā vijayabāhu so<BR>
Pesetvāna mahāmacce avhāpesi tato puna.<BR>
23<BR>
Āgate te mahāthere vanditvā paripucchi so<BR>
"Patiṭṭhāti kuhiṃ dāṭhāpattadhātudvayaṃ" iti?<BR>
24<BR>
Asukasmiṃ hi ṭhāne'ti vutte tehi narādhipo<BR>
Ahū sampuṇṇasabbaṅgo pañcavaṇṇāya pītiyā.<BR>
25<BR>
Purakkhatvā mahātheragaṇaṃ taṃ sa namahīpati<BR>
Āgamī saha senāya tañca kotthumalāvalaṃ.<BR>
26<BR>
Kārāpetvā mahāpūjaṃ pabbatasmā samantato<BR>
Dakkhi ca'ttamano dāṭhāpattadhātudvayaṃ tahiṃ.<BR>
27<BR>
Labhanto viya cakkādiratanaṃ vā mahānidhiṃ<BR>
Papponto viya nibbāṇaṃ tadā pamuditāsayo<BR>
<BR>
<BR>
[SL Page 526] [\x 526/]   ( <BR>
<BR>
28<BR>
Taṃ dhātudvayamādāya vandhātunibhasampādo<BR>
Ussavena mahantena gāmā gāmaṃ purā puraṃ<BR>
29<BR>
Ānetvā sujanāraddhadassanīyamahussavaṃ<BR>
Jambuddoṇipuraṃ rammaṃ ānesi dharaṇissaro.<BR>
--------30<BR>
Atha dhātunametesaṃ mahāpūjāvidhiṃ sudhī<BR>
Dine dine pavattento rājā evamacittayī:<BR>
31<BR>
Anāgatamhi kālasmiṃ jāte rājantare pana<BR>
Etesaṃ munidhātunaṃ parasattubhi sabbathā<BR>
32<BR>
Na bhaveyya yathā pīḷā tathā duggataraṃ thiraṃ<BR>
Khemaṭṭhānaṃ tu sakkaccaṃ kārayissanti cintiya<BR>
33<BR>
Vinā devehi ākāse billaselaṃ samantato<BR>
Yathā verimanussehi bhuvi gantuṃ na sakkate,<BR>
34<BR>
Pākāragopurādīhi tathā katvā surakkhitaṃ<BR>
Tassa muddhani selassa dāṭhādhātugharaṃ varaṃ<BR>
35<BR>
Devalokāgataṃ devavimānaṃva manoramaṃ<BR>
Kāretvā, taṃ samantā ca nānāpāsādamaṇḍapaṃ,<BR>
36<BR>
Rattiṭṭhānadivāṭṭhānapaṭikkamanasundaraṃ<BR>
Saṃghārāmaṃ ca kāretvā vāpipokkharaṇīyutaṃ<BR>
37<BR>
Tasmiṃ dhātughare dāṭhāpattadhātudvayaṃ sudhī<BR>
Ussavena mahantena patiṭṭhāpesi sādaraṃ.<BR>
38<BR>
Dhāturakkhāniyuttānaṃ therānaṃ thīrasīlinaṃ<BR>
Saṃghārāmañca taṃ datvā dānavaṭṭañca paṭṭhapi.<BR>
39<BR>
Divase divase sammā pavattayitu muttamaṃ<BR>
Vavatthāpayi dhātunaṃ pūjāvidhimahussavaṃ<BR>
---------<BR>
40<BR>
Athopakāraṃ sambuddhasāsanassā'vanissaro<BR>
Kattumārahi saddhāya taṃ kathaṃ ve? Kathiyati:<BR>
41<BR>
Laṅkādīpamhi saddhammasaṃyuttaṃ bahupotthakaṃ<BR>
Nāsitaṃ parasattuhi iti saṃviggamānaso<BR>
42<BR>
Dhāraṇaña.Ṇasampanne saddhāvante bahussute<BR>
Kosajjarahite cārusīghalekhanakovide<BR>
<BR>
<BR>
[SL Page 527] [\x 527/]   ( <BR>
<BR>
43<BR>
Upāsake tadaññe ca bahū potthakalekhake<BR>
Ekato sannipātetvā tehi sabbehi bhūpati<BR>
44<BR>
Sādaraṃ caturāsītidhammakkhandhasahassakaṃ<BR>
Sādhu lekhāpayī dhammakkhandhasaṅkhyāya tāya so<BR>
45<BR>
Datvāna tattake sabbe tesaṃ soṇṇakahāpaṇe<BR>
Dhammapūjampi kāretvā puññabhārañca sañcini.<BR>
46<BR>
Tisīhaḷamhi ye therā majjhimā navakā ca ye<BR>
Sāmaṇerā ca ye santi sīlācāradhurandharā<BR>
47<BR>
Te sabbe santipātetvā satthusāsanapālake<BR>
Asamagge samagge ca kārāpesi; tato pana<BR>
<BR>
48<BR>
"Hetūpasampadā hoti sāsanassābhivuddhiyā,<BR>
Yannūnāhaṃ taṃ sammā kārāpeyya"nti cintiya<BR>
49<BR>
Sabbassāpi samaggassa mahāsaṅghassa tassa so<BR>
Datvā aṭṭhaparikkhāraṃ santuṭṭhahadayodhikaṃ<BR>
50<BR>
Sattāhaṃ dharaṇīpālo upasampadamaṅgalaṃ<BR>
Kārāpesi samāraddhapūjāsakkārapubbakaṃ.<BR>
51<BR>
Patītaṃ sakanāmena loke vijayasundaraṃ<BR>
Ārāmaṃ saṅghikaṃ katvā adā saṅghassa bhupati.<BR>
52<BR>
Bhikkhū vā sāmaṇerā vā ye saddhā piṭakattayaṃ<BR>
Uggaṇhanti, sadā vācuggataṃ kubbanti sabbathā,<BR>
53<BR>
Nissāya paccayaṃ sabbe dukkhaṃ nānubhavantu te,<BR>
"Āgantvā me gharadvāraṃ paccayaṃ icchiticchitaṃ<BR>
54<BR>
Paṭigaṇhantu kāruññaṃ katve'ti dharaṇipati<BR>
Pavāretvāna sakkaccaṃ bhavanadvāramattano<BR>
55<BR>
Āgatāgatabhikkhūnaṃ bahunnaṃ tesamuttamaṃ<BR>
Piṇḍapātamanagghaṃ so adā dānavisārado.<BR>
56<BR>
Tato theramahātheraṭṭhānantaragatānapi<BR>
Sabbesaṃ yatinaṃ rājā pākavaṭṭañca paṭṭhapi.<BR>
57<BR>
Evameva mahīpālo katvā sāsanasaṅgahaṃ<BR>
Teneva balū pūjesi buddhādiratanattayaṃ.<BR>
---------<BR>
<BR>
[SL Page 528] [\x 528/]   ( <BR>
<BR>
58<BR>
Atha vattalagāmasmiṃ bhikkhūnaṃ sakanāmato<BR>
Rājā vijayabāhavhaṃ vihāraṃ sādhu kārayī.<BR>
59<BR>
Atho vihāre kalyāṇināmasmiṃ sa mahīpati<BR>
Dhastaṃ damiḷayodhehi mahācetiyamuttamaṃ<BR>
60 Bandhāpetvāna sovaṇṇatthūpikañca'ssa kāriya<BR>
Tassa pācīna bhāgasmiṃ gopuraṃ cāpi kārayi.<BR>
61<BR>
Tattheva paṭimāgārapākāravayādinaṃ<BR>
Aññesaṃ pana sabbesaṃ jiṇṇaṃ ca paṭisaṃkhari.<BR>
62<BR>
Māyāraṭṭhamhi ye santi pāsādā paṭimāgharā<BR>
Vihārā pariveṇā ca tathā cetiyamaṇḍapā<BR>
63<BR>
Pākārā gopurādī naca tesaṃ tesaṃ yathā purā<BR>
Tatheva navakammantaṃ kattuṃ rājā niyojayī.<BR>
---------<BR>
64<BR>
Abhivuddhiṃ atho lokasāsanassādhikaṃ sayaṃ<BR>
Kattuṃ abhilasanto'pi rājā evamacintayī<BR>
65<BR>
Mahallakatte sampatte kālasmiṃ gatayobbane<BR>
Mayā rajjasirī laddhā bhuttā ceva; tato'dhunā<BR>
66<BR>
Jitāvasiṭṭhā ye santi duṭṭhā sampati verino<BR>
Te sabbe'pi pamadditvā lokaṃ pālayituṃ tathā <BR>
67<BR>
Naṭṭhabhinnavihārānaṃ kāretvā navakammakaṃ<BR>
Lokavuddhiṃ ca kāretuṃ kālo mando'ti cintiya<BR>
68<BR>
Parakkamabhujassāpi bhuvanekabhujassa ca<BR>
A ttano'rasaputtānamubhinnaṃ pana lakkhaṇaṃ<BR>
69<BR>
Saddhiṃ lakkhaṇavedīhi vīmaṃsitvā sayaṃ sudhī<BR>
"Parakkamabhujasse'taṃ lakkhaṇaṃ atthi yena so<BR>
70<BR>
Attano balatejena katvā sattuvimaddanaṃ laṅkampi sakalaṃ ekacchattaṃ katvā niruttaraṃ<BR>
71<BR>
Sabbaññusāsanaṃ cāpi vaḍḍhayitvā sunimmalaṃ<BR>
Kittiñca pattharāpetvā disāsu vidisāsu ca<BR>
72<BR>
Nānādesehi orodharājakaññādipābhataṃ<BR>
Labhitvā suciraṃ dīpacakkavattī bhavissati"<BR>
73<BR>
Iti ñatvā tamānanda-assupūritalocano<BR>
Aṅkamhi nivasāpetvā muhuṃ muddhani cumbiyaṃ 1<BR>
-----------<BR>
1.[E.S.] Muddhani cāpi cumbiya<BR>
<BR>
[SL Page 529] [\x 529/]   ( <BR>
<BR>
74<BR>
Taṃ kaṇiṭṭhakumārampi samīpaṭṭhaṃ punappūna<BR>
Olokevo sinehena ubhinnaṃ tesamuttamaṃ<BR>
75<BR>
Ovādaṃ vivavidhaṃ datvā sabbasippakalādisu<BR>
Sikkhāpetvā ubhe'pete kārāpesi vicakkhaṇe.<BR>
---------<BR>
76<BR>
Atha tesu parakkantibhujaseṭṭhaṃ sutaṃ sadā<BR>
Mahāsāmiṃ purakkhatvā saṅgharakkhitavissutaṃ<BR>
77<BR>
Samāgatassa saṅghassa niyyādevo tato puna<BR>
Tassāpi munino dāṭhāpattadhātudvayaṃ tathā<BR>
78<BR>
Mahāsaṅghañca sabbampi laṅkāvāsijanampi ca<BR>
Nīyyādetvāna taṃ sammā anusāsi mahīpati<BR>
79<BR>
Evaṃ laṅkāmahākhette rājabījaṃ nararādhipo<BR>
Nikkhipitvā catubbassaṃ rajjaṃ katvā divaṃ gami.<BR>
80 Eso yathā vijayabāhunarādhinātho<BR>
Pālesi lokamakhilaṃ jinasāsanañca<BR>
Āgāmino'pi ca tathā paripālayantu<BR>
Laṅkissarā tadubhayaṃ abhayaṃ dadantā.<BR>
<BR>
Iti sujanapakpasādasaṃvegatthāya kate mahāvaṃse<BR>
Ekarājako nāma ekūnāsitimo paricchedo<BR>
---------<BR>
<BR>
Asītimo paricchedo<BR>
<BR>
1<BR>
Accaye pituno rājā parakkamabhujavhayo<BR>
Tisīhaḷagataṃ sabbaṃ ekīkatvā mahājanaṃ<BR>
<BR>
2<BR>
Alaṅkatvā puraṃ rammaṃ surarājasamo viya<BR>
Paṭhamaṃ abhisekaṃ so kārāpesi mahussavaṃ<BR>
3<BR>
"Kalikālādisāhiccasabbaññupaṇḍito"ti so<BR>
Patītaṃ nāmadheyyampi paṇḍitattā sayaṃ lahi.<BR>
4<BR>
Attanopi kaṇiṭṭhassa bhuvanekabhujassa so<BR>
Datvāna yuvarājattaṃ rajjabhāgaṃ ca dāpayī.<BR>
5<BR>
Mame'vāhaṃ karissāmi laṅikitthiṃ na parassiti<BR>
Maddane parasattūnaṃ abhimānamabandhi so.<BR>
<BR>
<BR>
[SL Page 530] [\x 530/]   ( <BR>
<BR>
6<BR>
Paṭhamaṃ munino dāṭhādhātupūjaṃ vidhāya so<BR>
Pacchā damiḷayuddhāya gamissāmīti cintiya<BR>
7<BR>
Mahena mahatā saddhiṃ tasmā billamahīdharā<BR>
Dāṭhādātuṃ samānesasi jambuddoṇipuruttamaṃ.<BR>
---------<BR>
8<BR>
Sādaraṃ tīsu velāsu cintite cintite khaṇe<BR>
Vandituṃ dantadhātuṃ me chando atthīti cintiya 1<BR>
9<BR>
Attano bhavanasseva santike dharaṇīpati<BR>
Dantadhātugharaṃ rammaṃ kārāpesi mahagghakaṃ.<BR>
10<BR>
Āsanaṃ tassa vajjhamhi kārāpetvā mahārahaṃ<BR>
Mahagghakena taṃ rājā chādesa'ttharaṇena so.<BR>
11<BR>
Mahatā maṇinā ekaṃ ādhāraṃ dantadhātuyā<BR>
Kārayitvā tato tassādhārakaṃ puna bhupati<BR>
12<BR>
Kārāpesi vicittehi magghehi maṇīhi pi<BR>
Manoharaṃ mahantaṃ so varaṃ maṇikaraṇḍakaṃ<BR>
13<BR>
Tato pañcasahassehi soṇṇanikkhehi bhāsuraṃ<BR>
Kārāpesi tadādhāraṃ dutiyantu karaṇḍakaṃ.<BR>
14<BR>
Tato rajatanikkhānaṃ pañcavīsatiyā puna<BR>
Sahassehi sa kāresi tatiyañca karaṇḍakaṃ.<BR>
15<BR>
Tato dhātugharārabbha puraṃ katvā alaṅkataṃ<BR>
Dāṭhādhātumahāpūjaṃ kārāpetvāna sādaraṃ<BR>
16<BR>
Dāṭhādhātuṃ samādāya rājā nijakarambuje<BR>
Mahāsaṅakghassa majjhamhi evaṃ saccakriyaṃ akā:<BR>
17<BR>
"Amhākaṃ bhagavā buddho devadevo mahiddhiko<BR>
Tayo vāre samāgantvā laṅkādīpamimaṃ muni<BR>
18<BR>
Tattha tattha nisasīditvā soḷasaṭṭhānamuttaṃ<BR>
Paribhogikamevettha katvā yāto naruttamo<BR>
19<BR>
Tasmā kudiṭṭhirājūnaṃ vase laṅkā na tiṭṭhati;<BR>
Sammādiṭṭhikarājūnaṃ vase sammā pavattati.<BR>
20<BR>
Purāpimasmiṃ dīpamhi aselavho narādhipo<BR>
Muṭasīvamahīpassasa atrajo nayakovido<BR>
-----------<BR>
1.[A.] Cintayaṃ<BR>
<BR>
[SL Page 531] [\x 531/]   ( <BR>
<BR>
21<BR>
Assanāvikaputte dve damiḷe senaguttike<BR>
Vijitvā kārayī rajjaṃ pālento jinasāsanaṃ.<BR>
22<BR>
Athā'bhayo mahārājā duṭṭhagāmaṇivissuto<BR>
Eḷāraṃ coḷiyaṃ jitvā pālayī lokasāsanaṃ.<BR>
23<BR>
Atha jitvā raṇe pañca damiḷe atikakkhale<BR>
Vaṭṭagāmaṇi bhūpālo pālayī lokasāsanaṃ<BR>
24<BR>
Athā'nekamahāyodhe dhātusenanarādhipo<BR>
Charājadamiḷe jitvā pālesi lokasāsanaṃ.<BR>
25<BR>
Mahāvijayabāhū'pi atho coḷiyadāmiḷe<BR>
Palāpetvāna yuddhamhi pālayī lokasāsanaṃ.<BR>
26<BR>
Idānipi vihārādiṃ sāsanaṃ cāpi satthuno<BR>
Nāsetvā'dhivasante taṃ patiṭṭhāraṭṭhamuddhate<BR>
27<BR>
Damiḷe māgharājañca jayabāhuñcime duve<BR>
Jitvā vaḍḍhayituṃ lokasāsanaṃ patthayāmahaṃ"<BR>
---------<BR>
28<BR>
Etampi vacanaṃ saccaṃ aññaṃ kiñci vadāmahaṃ:<BR>
"Kosalappamukhā bhūpā paññavanto mahāyasā<BR>
29<BR>
Satthuno dharamānassa sammukhe dhammadesanaṃ<BR>
Vividhaṃ pāṭihīrañca sutvā disvā katatthikā<BR>
30<BR>
Ajīvamāne sambuddhe samasuppannā mahiddhikā<BR>
Dhammāsokādayo bhūpā vividhaṃ pāṭihāriyaṃ<BR>
31<BR>
Abhinimmitasambuddharūpādiṃ avalokiya<BR>
Akaruṃ saphalaṃ sammā jīvitaṃ tu sakaṃ sakaṃ<BR>
32<BR>
Buddhakiccāni katvāna mallānaṃ upavattane<BR>
Parinibbāṇamañcasmiṃ nipanno lokanāyako<BR>
33<BR>
Karonto pāṭihīratthaṃ mahādhiṭṭhānapañcakaṃ<BR>
Akāsi nūna bhagavā adhiṭṭhānāni khuddake.<BR>
34<BR>
Tadā pabhūti yāvajja nāthassevānubhāvato 2<BR>
Sārīrikā ca yā santi yā santi pāribhogikā<BR>
35<BR>
Tā sabbā dhātuyo loke pāṭihīraṃ karontidha.<BR>
Tasmā taṃ tañca'dhiṭṭhānaṃ karonto munināyako<BR>
-----------<BR>
2.[E.] Nāthakassānubhāvato.<BR>
<BR>
[SL Page 532] [\x 532/]   ( <BR>
<BR>
36<BR>
Pañcavassasahassāni pavattante sasāsane 3<BR>
Bhavissante mahīpāle saddhāsīladhurandhare<BR>
37<BR>
Passanto bhagavā ñāṇacakkhunā tesu mampi ca<BR>
Na passiti na nacintemi; sace diṭṭho'smi tādinā,<BR>
38<BR>
Sace antogadho homi saddhāvantesu sabbathā<BR>
Tesu pubbamahāvīrabhupālesu ahampi ca,<BR>
39<BR>
Bhayānakamhi saṅgāme parasattuvimaddanaṃ<BR>
Katvā sacai karissāmi lokasāsanavaḍḍhanaṃ,<BR>
40<BR>
Dāṭhādhātu ayaṃ'dāni pāṭihīraṃ subhaṃ mama<BR>
Appevanāma dasseyya" iti vavo vicintayī.<BR>
41<BR>
Tasmiṃ yeva khaṇe dāṭhādhātu tassa karambujā<BR>
Candalekheva ākāsamababhuggantvā manoharaṃ<BR>
42<BR>
Munindarūpaṃ māpetvā chabbaṇṇaghanaraṃsiyo<BR>
Vissajjetvā puraṃ sabbaṃ obhāsetvāna abbhutaṃ<BR>
43<BR>
Pāṭihīraṃ pakāsetvā santosetvā narādhipaṃ<BR>
Ākāsā punarāgantvā tassa hatthe patiṭṭhahi.<BR>
44<BR>
Disvā'numodato dhātupāṭihīraṃ tamabbhutaṃ<BR>
Mahājananikāyassa mahāsaṅghassa cādhikaṃ<BR>
45<BR>
Sādhukāraninādehi thutighosehi sabbathā<BR>
Tasmiṃ kāle puraṃ sabbaṃ ekakolāhalaṃ ahū.<BR>
---------<BR>
46<BR>
"Ajja me jīvitaṃ laddhaṃ; ajja me jīvitaṃ varaṃ;<BR>
Ajja me jīvitaṃ sammā saphalaṃ jātameva'ho;<BR>
47 Mama puññabalena'jja īdisaṃ paṭihāriyaṃ<BR>
Disvā mahājanenā pi sambhatā puññasampadā;<BR>
48<BR>
Ye pasiddhā guṇoghehi ivasmiṃ munisāsane<BR>
Tesu pubbanarindesu ahamantogadho'dhunā.<BR>
49<BR>
Iti vatvā mahārājā mahādhīro mahiddhiko<BR>
Mahāparisamajjhasmiṃ sīhanādaṃ samunnadi.<BR>
50<BR>
Kirīṭakaṭakādīhi sabbehi catusaṭṭhiyā<BR>
Sa bhusaṇehi pūjetvā dāṭhādhātuṃ mahīpati<BR>
-----------<BR>
3. [A.] Sāsane.<BR>
<BR>
[SL Page 533] [\x 533/]   ( <BR>
<BR>
51<BR>
Patiṭṭhāpiya sakkaccaṃ tasmiṃ maṇikaraṇḍake<BR>
Tato tampi samuppannavaṇṇa-soṇṇakaraṇḍake<BR>
52<BR>
Nikkhipitvā tato tampi subhe rajatanimmite<BR>
Karaṇḍake mahagghamhi patiṭṭhāpesi sāradaṃ.<BR>
53<BR>
Itthiṃ tīsu karaṇḍakesu kamato suṭṭhuppatiṭṭhāpitaṃ<BR>
Dāṭhādhātumatho sa dhātubhavane tasmiṃ patiṭṭhāpayī.<BR>
Sattāhaṃ ratanehi sattahi mahāmālāhi gandhehiso<BR>
Nānākhajjakabhojjakehi mahatiṃ pūjaṃ ca kārāpayī.<BR>
<BR>
Iti sujanappasādasaṃvegatthāya kate mahāvaṃse dāṭhādhātu<BR>
Pāṭihāriyadsanaṃ nāma asītimo paricchedo.<BR>
<BR>
Ekāsītimo paricchedo.<BR>
<BR>
1<BR>
Tadāppabhuti sabbe'pi laṅkāvāsijanādhikaṃ<BR>
Rañño puññabalaṃ tassa disvā tamhi sagāravā<BR>
2<BR>
Sabhayā sappamodā ca sasnehā vicariṃsu te.<BR>
Ullaṅghetuṃ na sakkhiṃsu tassāṇaṃ hi kadācipi.<BR>
3 Rañño tassa patāpānurāgāvanatamānasā<BR>
Pesesuṃ pābhataṃ sabbe nānādesanarādhipā.<BR>
4<BR>
Sīsacchejjaṃ janaṃ kārāgārabandhanamattato<BR>
Niggahetvāna daḷhaṃ so puna taṃ parimocayī.<BR>
5<BR>
Kārāgārārahānantu janānaṃ dharaṇīpati<BR>
Yaṃ kiñci niggahaṃ katvā ovadī karuṇāparo.<BR>
6<BR>
Raṭṭhā pabbājanīyānaṃ janānaṃ pana bhūpati<BR>
Sahassamattaṃ daṇḍaṃ so niyāmesi manūpamo<BR>
7<BR>
Daṇḍārahaṃ janaṃ sabbaṃ kujjhitvā avalokayaṃ<BR>
Kānāniggahavācāhi suvinītaṃ akāsi so.<BR>
8<BR>
Attano piturājassa vīraverivimaddino<BR>
Ajeyyattaṃ gate sabbe vanaduggādinissite<BR>
9<BR>
Tejobalena so rājā tathā mettābalena naca<BR>
Laṅkāyaṃ paripanthinaṃ balaṃ jetuṃ samārahi.<BR>
10<BR>
Senāvāhanasampanne sīhaḷe vannirājake<BR>
Sīhāsane nisinno'va vasamānesi sabbaso.<BR>
<BR>
[SL Page 534] [\x 534/]   ( <BR>
<BR>
11<BR>
Tisīhaḷagate sabbe sīhaḷe sīhavikkame<BR>
Sabbe so sannipātetvā santosesi narādhipo.<BR>
12<BR>
Khandhāvārā nibandhitvā tattha tattha nivāsinaṃ<BR>
Mahādamiḷayodhānaṃ niggahaṃ kātumussahi.<BR>
13<BR>
Saṅgāmavacare mattacerikuñjarakesarī<BR>
Sabbe'pi sīhaḷe naddhe 1 tattha tattha nivesayī. 2<BR>
14<BR>
Gantvā gantvā mahāyodhā sīhaḷā garuḷā viya<BR>
Sabbe'pi damiḷe yodhe bādhesuṃ pannage viya.<BR>
15<BR>
Tasmiṃ kāle puḷatthivevha pure vibhavavissute<BR>
Koṭṭhasārakagāmasmiṃ tathā gaṅgātaḷākake<BR>
16<BR>
Gāme kākālayavhasmiṃ padīraṭṭhe kurundiyaṃ<BR>
Mānāmatte mahātitthe tathā mannārapaṭṭane<BR>
17<BR>
Puḷaccerivhaye titthe tathā vavālikagāmake<BR>
Vipule gonaraṭṭhasmiṃ tathā gonusuraṭṭhake<BR>
18<BR>
Madhupādapatitthasmiṃ tathā sūkaratitthake<BR>
Iccevamādike ṭhāne khandhāvāraṃ nibandhiya<BR>
19<BR>
Katvā katvā balakkāraṃ cirakālanivāsinaṃ<BR>
Dvinnaṃ damiḷarājūnaṃ māghindajayabāhunaṃ<BR>
20 Cattāḷīsasahassā te yodhā damiḷakeraḷā<BR>
Daḷhaṃ sīhaḷayodhehi kuntapāṇīhi bādhitā<BR>
21<BR>
Nisīditumasakkontā bhayakkantā tato tato<BR>
Puḷatthipuramāgantvā evaṃ sammantanaṃ nayuṃ:<BR>
22<BR>
"Parakkamabhujo rājā mahātejo mahiddhiko<BR>
Tassāṇaṃ bhuvi laṅghetuṃ ko vā dhīro bhavissati?<BR>
23<BR>
Desantaranarindāpi tasseva vasagā'dhunā<BR>
Cattante khalu, tasseva vase sabbepi sīhaḷā<BR>
24<BR>
Amhākaṃ damiḷāpe'ke honti tasseva sevakā<BR>
Aññesu kā kathā kiñca kiṃ karoma mahaṃ pana?<BR>
25<BR>
Adhunāsuriyasseva tassa tejassinodaye<BR>
Sabbe mayampi jāta'mbha khajjotā viya nippabhā.<BR>
-----------<BR>
1. [E.S.] Sīhale kacce. 2. [A.E.] Nipesayi.<BR>
<BR>
[SL Page 535] [\x 535/]   ( <BR>
<BR>
26<BR>
Tasmā sīhaḷadīpasmiṃ amhākantu anāgate<BR>
Vāsaṃ kattuṃ na sakkāva, yāma desantaraṃ"iti.<BR>
---------<BR>
27<BR>
Hatthi asse tathā muttā maṇayo'pi mahagghike<BR>
Tathā rājakirīṭāni sabbā orodhakāminī<BR>
28<BR>
Sabbānābharaṇāneva paṭṭasāṭakapeṭake<BR>
Aññe'pi sakale sāre ādāyādāya bhitiyā<BR>
29<BR>
Niggantuṃ purato tamhā ārabhiṃsu tadā pana.<BR>
Ahū tesaṃ disāmoho rañño puññānubhāvato.<BR>
30<BR>
Tathā hi te puradvāraṃ pācīnaṃ iti cintiya<BR>
Nikkhamma pacchimadvārā, yattha sīhaḷavāhinī<BR>
31<BR>
Khandhāvāraṃ nibandhittha, taṃ gamuṃ kāḷavāpikaṃ.<BR>
Tehi tehi savatthuhi saddhiṃ jivitamapyaho<BR>
32<BR>
Tesaṃ sīhaḷayodhānaṃ datvā datvā sakaṃ sakaṃ<BR>
Raññā cintitamatthampi sādhayitvā daduṃ sayaṃ.<BR>
33<BR>
Gahetvā vatthusambhāraṃ tesaṃ sabbepi sīhalā <BR>
Tadāppabhuti sampannā tathā jātā yathā purā<BR>
34<BR>
Bhītiyā satamattehi tehi rājūhi chaḍḍitaṃ<BR>
Labhantā sampadaṃ sabbe mithilāpuravāsino<BR>
35<BR>
Evaṃ katvānubhāvena parasattuvimaddanaṃ<BR>
Sabbaṃ laṅkaṃ samiddhaṃ so kārāpetuṃ samārabhi.<BR>
---------<BR>
36<BR>
Athekādasame vasse samaspatte tassa rājino<BR>
Tadā jāvakarājeko canndabhānūti vissuto<BR>
37<BR>
"Makayampi sogatā eeva" iti māyaṃ vidhāya so<BR>
Saddhiṃ jāvakasenāya kakkhalāya samotari.<BR>
38<BR>
Sabbe te jāvakā yodhā sabbatitthāvagāhino 3<BR>
Visadiddhehi bāṇehi ghorasappanibhehi tu 4<BR>
39<BR>
Diṭṭhe diṭoṭha jane duṭṭhā bādhamānā nirantaraṃ<BR>
Kodhā sandhāvamānā te 5 sabbaṃ laṅkaṃ vināsayuṃ<BR>
-----------<BR>
3.[A.] Gābhine 4.[A.E.] Ye. 5. [A.] Tu. [SL Page 536] [\x 536/]   ( <BR>
<BR>
40<BR>
Pāvakāsanividdhastaṃ ṭhānaṃ nīrāsanī viya<BR>
Māghādibādhitaṃ laṅkaṃ jāvakā puna bādhayuṃ.<BR>
41<BR>
Bhāgineyyaṃ tadā vīraṃ vīrabāhuṃ mahīpatiṃ<BR>
Rājā jāvakayuddhāya saddhiṃ yodhehi pesayi.<BR>
42<BR>
Ghoravesadharo vīrabāhurāhu bhayaṅkaro<BR>
Nirundhi candabhānuṃ taṃ bhusaṃ raṇanabhaṅgaṇe.<BR>
43<BR>
Sa sīhaḷabhaṭe vīre tattha tattha niyojiya<BR>
Saddhiṃ jāvakayodhehi yuddhaṃ kattuṃ samārabhi.<BR>
44<BR>
Yuddhe jāvakayodhehi yantamutte lahuṃ lahuṃ<BR>
Visadiddhamukhe khāṇe bahudhābhimukhāgate<BR>
45<BR>
Laṅkhavedhī mahāyodhā sīhaḷaṃ ye dhanuddharā<BR>
Tikkhasallehi bhallehi khaṇḍaso khaṇḍayiṃsu te<BR>
46<BR>
Rāmo'va samaraṃ gantvā vīrabāhumahīpati<BR>
Rakkhase viya māresi bahū jāvakayodhake.<BR>
47<BR>
Mahāvegadharo vīrabāhuverambamāḷuto<BR>
Jāvakārimahāraññaṃ paribhañci punappunaṃ<BR>
---------<BR>
48<BR>
Evamevaṃ sa yujjhitvā palāpetvāna jāvake<BR>
Paccatthirahitaṃ'kāsi sabbaṃ laṅkāmahītalaṃ.<BR>
49<BR>
Tato devapuraṃ gantvā devamuppalavaṇṇakaṃ<BR>
Vanditvāna tahiṃ tassa devapūjañca kārayī.<BR>
50<BR>
Saṅghikaṃ parivenaṃ so tattha kārāpayī sayaṃ<BR>
Janananandabhāvena tamāsi nandanavhayaṃ<BR>
51<BR>
Nivattitvā tato jambuddoṇīpuramupāgato<BR>
Parakkamabhujaṃ passi so'pi pītimahā bhusaṃ<BR>
52<BR>
Vidhāya evaṃ vividhaṃ mahāraṇaṃ<BR>
Vidhūya sabbārigaṇaṃ bhayānakaṃ<BR>
Visālatejo vijayassiriṃ tadā<BR>
Labhī parakkantibhujo'vanīpati.<BR>
<BR>
Iti sujanappasādasaṃvegatthāya kate mahāvaṃse verirāja<BR>
Vijayaniddeso nāma ekāsītimo paricchedo<BR>
---------<BR>
<BR>
[SL Page 537] [\x 537/]   ( <BR>
<BR>
Dvāsītimo paricchedo<BR>
<BR>
1<BR>
Atha so parasattūhi cirakālappamosite<BR>
Kulappaveṇikāyatte gāmakkhettagharādayo<BR>
2<BR>
Tesaṃ tesantu sāmīnaṃ yathāpubbaṃ mahīpati<BR>
Vavatthāpetvā dā pasi manunītivisārado.<BR>
3<BR>
Gāmārāmādike buddhadhammāyatte tathā puna<BR>
Kappiye paccayaggāme gaṇasantakagāmake<BR>
4<BR>
Tathā puggalikaggāme aṭṭhāyatanagāmake<BR>
Pāriveṇikagāme ca niyametvā sadāpayī.<BR>
5<BR>
Tathā rājakulāyatte paña.Capessiyavaggake<BR>
Dasapessiyavagge ca niyametvā ṭhapesi so.<BR>
6<BR>
Laṅkāvāsijane sabbe katvā aḍḍhe mahaddhane<BR>
Sabbaṃ raṭṭhaṃ subhikkhaṃ so kārāpesi mahīpati.<BR>
---------<BR>
7<BR>
Atha rājantarārabbha sacchandikavihārinaṃ<BR>
Micchājīvasamāpannaṃ santatāsaññatindriyaṃ<BR>
8<BR>
Sabbālajjigaṇaṃ sammā uccinitvā panodiya<BR>
Parisuddhaṃ sa kāresi sammāsambuddhasāsanaṃ<BR>
9<BR>
Atha coḷamahāraṭṭhaṃ pesetvā pābhate bahū<BR>
Sūsīlāvārasampanne piṭakattayadhārino<BR>
10<BR>
Pasiddhe coḷiye bhikkhū ānetvā tambapaṇṇiyaṃ<BR>
Kārāpesi samaggaṃ so rājā ubhayasāsanaṃ.<BR>
---------<BR>
11<BR>
Atha so tambarṭṭhamhi viharantesu santataṃ<BR>
Lajjibhikkhusva'nekesu dhammakittī ti missuto<BR>
12<BR>
Atthi eko mahāthero sīlatejena bhāsuro;<BR>
Tassa kho pana therassa piṇḍapātāya gacchato<BR>
13<BR>
Kadāci purato magge padumaṃ ubbhavi iti<BR>
Sutvā vimhāpito hutvā samphuṭṭhaṃ dantadhātuyā<BR>
14<BR>
Gandhacandanapaṅkādiṃ 1 dhammapābhatakaṃ tathā<BR>
Rājapābhatamukkaṭṭhaṃ pesetvā tambaraṭṭhakaṃ<BR>
-----------<BR>
1.[E.] Candanapākādiṃ<BR>
<BR>
[SL Page 538] [\x 538/]   ( <BR>
<BR>
15<BR>
Ānetvā taṃ mahātheraṃ laṅkādīpaṃ mahīpati<BR>
Arahantaṃ'va passanto modamāno punappunaṃ<BR>
16<BR>
Katvā tassa mahāpūjaṃ pūjāsakkārabhājanaṃ<BR>
Catupaccayadānena sakkaccaṃ tamupaṭṭhahi.<BR>
---------<BR>
17<BR>
Attanā vaḍḍhitassevaṃ sāsanassa surakkhanaṃ<BR>
Kattukāmo mahārājā rājadhānisamantato<BR>
18<BR>
Mahātherānamaṭṭhannaṃ aṭṭhāyatanavāsinaṃ<BR>
Gāmāraññanivāsīnaṃ therānañca satīmataṃ<BR>
19<BR>
Nivāsayogge vitthiṇṇe nānāpāsādamaṇḍite<BR>
Nānāmaṇḍapasaṃyutte nānāpokkharaṇīyute<BR>
20<BR>
Rattiṭṭhāna-divāṭṭhāna-caṅkamālayasobhite<BR>
Pupphārāma-phalārāmapantīhi parivārite<BR>
21<BR>
Saṅghārāme bahū katvā datvā tesaṃ; tato puna<BR>
Parikkhārehi sabbehi mahāpūjañca kārayī.<BR>
---------<BR>
22<BR>
Atha rājā mahāsaṅghaṃ gāmāraññanivāsinaṃ<BR>
Ekīkatvā tato niccaṃ sīlasuddhigavesino<BR>
23<BR>
Ye dhutaṅgadhārā lūkhappaṭipattivisāradā<BR>
Ajjavādīguṇupetā lajjidhamme patiṭṭhitā,<BR>
24<BR>
Samuccinitvā te sabbe puṭabhattasuliccaye<BR>
Araññavāsaṃ kāretvā tesaṃ datvā upaṭṭhahi.<BR>
25<BR>
Pūrentehi mahālūkhappaṭipattiñca tehi so<BR>
Attano samaye laṅkaṃ sārahantaṃ viyā'kari.<BR>
---------<BR>
26<BR>
Athagāmadharā 2 therā dīpe'smiṃ viralā iti<BR>
Potthakāni'pi sabbāni ānetvā jambudīpato<BR>
27<BR>
Āgamesu tathā sabbatakkavyākaraṇādisu<BR>
Sikkhāpetvā bahū bhikkhū kārāpesi vicakkhaṇe<BR>
28<BR>
Iccevaṃ paṭipattiṃ ca pariyattiñca vaḍḍhayaṃ<BR>
Tāya pūjāya saddhāya pūjesi sugataṃ sudhi.<BR>
29<BR>
Attano'nujarājampi bhuvanekabhujavhayaṃ<BR>
Sikkhāpetvāna so tīsu piṭakesu visāradaṃ<BR>
-----------<BR>
2.[E.] Atha ganthadharā.<BR>
<BR>
[SL Page 539] [\x 539/]   ( <BR>
<BR>
30<BR>
Kārāpetvāna, tene'va theradhammaṃ mahīpati<BR>
Desāpetvā suṇantānaṃ bahunnaṃ pana bhikkhunaṃ<BR>
31<BR>
Mahāsaṅghassa majjhasmiṃ dāpetvā therasammutiṃ<BR>
Datvā sabbaparikkhāraṃ therapūjaṃ ca kārayi.<BR>
---------<BR>
32<BR>
Aṭṭhaṅgariyamaggena mahāsaṃsārasāgarā<BR>
Pāraṃ gantuṃ gavesanto hetuṃ kusalasampadaṃ<BR>
33<BR>
Attano tatiye chaṭṭhe tathekādasame puna<BR>
Tathā dvādasame sattadasame vaccharamhi ca <BR>
34<BR>
Ekavīsatime sattadvīse tiṃsatime tathā<BR>
Evamaṭṭhasu vāresu saṭṭhitthamhamahālayaṃ<BR>
35<BR>
Kāretvā taṃ samantā ca mahāmaṇḍapamuttamaṃ<BR>
Niṭṭhāpetvā vicittehi nānāvatthehi taṃ puna<BR>
36<BR>
Sālaṅkārañca katvāna tattha bhikkhugaṇe bahū<BR>
Pāḷiso nivasāpetvā sādaro'va dine dine<BR>
37<BR>
Pavattento mahāpūjāsakkāraṃ sakanāmato<BR>
Bahunnaṃ sāmaṇerānaṃ dāpetvā upasampadaṃ<BR>
38<BR>
Tato theramahātherāyatanādikamuttamaṃ<BR>
 hānantarampi bhikkhūnaṃ dāpetvā tadanantaraṃ<BR>
39<BR>
Bahūni garubhaṇḍāni mahagghāni tathā bahū<BR>
Parikkhāre ca kalyāṇe hatthirājappamāṇato<BR>
40<BR>
Rāsīkatvā mahātherāyatanaṭṭhānalābhinaṃ<BR>
Rājārahe parikkhāre dāpetvā paṭhamaṃ tato<BR>
41<BR>
Theranissayamuttādiyanīnaṃ dharaṇīpati<BR>
Adā aṭṭhaparikkhāre sabbesaṃ paṭipāṭiyā.<BR>
42<BR>
Evamaṭṭhopasampattimahāmaṅgalamuttamaṃ<BR>
Satta satta dine rājā pavattesi naruttamo.<BR>
43<BR>
Pacchāpi so bahū vāre upasampadamaṅgalaṃ<BR>
Kārāpetvā samiddhaṃ so kāresi jinasāsanaṃ.<BR>
44<BR>
Evaṃ karonto vividhopakāraṃ<BR>
Sudhākaro vārinidhiṃca rājā<BR>
Susāsanaṃ vaḍḍhayi sammadeva<BR>
Saddhammarājassa tathāgatassa<BR>
<BR>
Iti sujanappasādasaṃvegatthāya kate mahāvaṃse<BR>
Sāsanopakārakaraṇaṃ nāma dvāsītimo paricchedo.<BR>
---------<BR>
<BR>
[SL Page 540] [\x 540/]   ( <BR>
<BR>
Tiyāsītimo paricchedo.<BR>
<BR>
1<BR>
Atha so sassirīkasmiṃ sirivaḍḍhananāmake<BR>
Atule attano jātanagare nagaruttame<BR>
2<BR>
Pāsādamaṇḍapopetaṃ tuṅgapākāragopuraṃ<BR>
Bodhicetiyaārāmapaṭimāgharamaṇḍitaṃ<BR>
3<BR>
Nānāvicittakammantaṃ 1 sobhaggaparisobhītaṃ<BR>
Mahāvihāraṃ kāresi visālavibhavaṃ; tato<BR>
4<BR>
Jambuddoṇipurārabbha ā sirīvaḍḍhanā puraṃ<BR>
Dīghavitthārato aḍḍhayojanūsahamattake 2<BR>
5<BR>
Samīkatatale bheritale viya manohare<BR>
Nirantarasamākiṇṇakomalodātavālike<BR>
6<BR>
Ussāpitāhi nekāhi vāritādiccaraṃsihi<BR>
Tuṅgaddhajapatākāhi kadalītarupantihi<BR>
7<BR>
Pupphālaṅkāradhārīhi cittakammantacāruhi<BR>
Puṇṇakumbhehi nekehi dvīsu passesvalaṅkate<BR>
8<BR>
Ekasmiṃ vipulokāse antarā antarā pana<BR>
Pañcahatthāyate ṭhāne ekekaṃ rājatoraṇaṃ<BR>
9<BR>
Dasahatthāyate ṭhāne ekekaṃ paṭṭatoraṇaṃ<BR>
Satahatthāyate ṭhāne vicittacittanimmitaṃ 3<BR>
10<BR>
Mahāpāsādamekekaṃ tuṅgasiṅgaṃ tibhūmakaṃ<BR>
Sambuddhapaṭimāyuttaṃ kārāpesi narādhipo.<BR>
11<BR>
Tato vihārapākāramaṇḍalaṃ ca samantato<BR>
Mahantehi manekehi cittakammantacāruhi<BR>
12<BR>
Toraṇehi surādhisacāpalīlāpabhāsihi<BR>
Setacchattehi sampūṇṇacandabimbānukārihi<BR>
13<BR>
Nabhaṅgaṇamhi naccantadibbanāṭakacāruhi<BR>
Dhajehi pañcavaṇṇehi nānārūpadharehi ca<BR>
14<BR>
Devalokāgatānekavimānāvalikantihi<BR>
Maṇimaṇḍaparājīhi bhāsurāhi nirantaraṃ<BR>
15<BR>
Setacchattaṃ gahetvāna naccamānāhi pāḷiso<BR>
Yantanimmāṇavārūhi brahmarūpāvalīhi ca<BR>
-----------<BR>
1.[E.] Nānākammavicittaṃ taṃ. 2.[E.] Matthake. 3.[A.] Vicittaṃ. Cittaṃ<BR>
Nimittaṃ.<BR>
<BR>
[SL Page 541] [\x 541/]   ( <BR>
<BR>
16<BR>
Vivarantehi sakkaccaṃ bandhitvā sirasañjaliṃ<BR>
Yantarūpehi dibbehi nānāvaṇṇadharehi ca<BR>
17<BR>
Mahaṇṇavasamullola-kallolāvalikantihi<BR>
Yantarūpassapantīhi dhāvantīhi tahiṃ tahiṃ<BR>
18<BR>
Mahītalāvatiṇṇamhodharasaṃsayakārihi<BR>
Yantarūpehi hatthihi hatthālaṅkāradhārihi<BR>
19<BR>
Evamādihi nekehi lokānandavidhāyihi<BR>
Pūjāvatthūhi sabbehi vihāraṃ samalaṅkari.<BR>
---------<BR>
20<BR>
Tato punapi etasmā vihārasmā samantato<BR>
Gāvutaṃ gāvutaṃ ṭhānaṃ pūrayitvā nirantaraṃ<BR>
21<BR>
 hātuṃ niyojayī sabbe laṅkādīpanivāsino<BR>
Sādhukāraṃ pavattente sambuddhaguṇavādino;4<BR>
22<BR>
Buddhamaṅgalakattabbapūjāpupphādidhārino<BR>
Bhikkhū ca sāmaṇere ca tathopāsikupāsake,<BR>
23<BR>
Pūjāvatthudharā sabbā sabbālaṅkārabhusitā<BR>
Vatthuttayaguṇañaññu ca aññāpi naranāriyo;<BR>
24<BR>
Tato sayampi bhūpālo sabbābharaṇabhusito<BR>
Senāya caturaṅginyā saddhiṃ saddhāya codito<BR>
25<BR>
Mahārahe rathe sabbarathālaṅkāramaṇḍite<BR>
Āropetvāna taṃ dāṭhāpattadhātudvayaṃ tato<BR>
26<BR>
Soṇṇaddhaje tathā rūpiddhaje soṇṇaghaṭe tathā<BR>
Subhe rūpighaṭe soṇṇacāmare rūpicāmare<BR>
27<BR>
Tathā soṇṇakaraṇḍe ca tathā rūpyakaraṇḍake<BR>
Suvaṇṇavījanī rūpivījanī ca manoharā<BR>
28<BR>
Soṇṇapokkharaṇī ceva rūpapokkharaṇī tathā<BR>
Suvaṇṇanimmite puṇṇakalase rūpinimmite<BR>
29<BR>
Iccevamādike pūjāvatthū nānāvidhe tadā<BR>
Purato nikkhamāpetvā pantīso tehi tehi so<BR>
30<BR>
Pacchato pacchato pañcaturiyaṅgaddhatīyi pi<BR>
Kārāpento mahāpūjaṃ tāyā'laṅkatavīthiyā<BR>
31<BR>
Kamena nagaraṃ netvā sirivaḍḍhananāmakaṃ<BR>
Tasmiṃ vihāramajjhasmiṃ mahante maṇimaṇḍape<BR>
-----------<BR>
4.[E.] Vādine.<BR>
<BR>
[SL Page 542] [\x 542/]   ( <BR>
<BR>
32<BR>
Buddhāsanamhi paññatte patiṭṭhāpiya sādaraṃ<BR>
Tehi tehi manussehi pūjaṃ kāretumārabhi.<BR>
---------<BR>
33<BR>
Tadā sabbe janā puññasoṇḍā maṇḍanamaṇḍitā<BR>
Pubbaṇhe dantadhātuñca pattadhātuñca bhattīyā<BR>
34<BR>
Soṇṇapupphādimissehi vaṇṇagandhādisobhikahi<BR>
Jāticampakanāgādīpupphavaggehi pūjayuṃ.<BR>
35<BR>
Cirābhatamahārājayasocayavilāsihi<BR>
Sugandhasālibhattānaṃ nānārāsīhi pūjayuṃ.<BR>
36<BR>
Supakkehi sugandhehi suvaṇṇehi susāduhi<BR>
Kadalīpatasambādi-phalavaggehi pūjayuṃ<BR>
37<BR>
Tato rājā sayampevaṃ taṃ dhātudvayamuttamaṃ<BR>
Nānāvidhāya pūjāya pūjetvāna tato paraṃ<BR>
38<BR>
Vinīto annapānehi khajjabhojjehi sādaraṃ<BR>
Tatheva leyyapeyyehi bhikkhusaṃghamupaṭṭhahi.<BR>
39<BR>
Tato nekasatānaṃ so bhikkhūnaṃ dharaṇīpati<BR>
Adā aṭṭhaparikkhāraṃ tadā bhaṭṭhamano'dhikaṃ.<BR>
40<BR>
Tato tiyāmarattiṃ so vihārasmā samantato<BR>
Gandhatelappadittānaṃ dīpānaṃ lakkhakoṭihi<BR>
41<BR>
Kappitānekakappūradīpamālāhi cārihi 5<BR>
Jotasi bhutalaṃ sabbaṃ nabhaṃ tāraṅkitaṃ viya<BR>
---------<BR>
42<BR>
Tahiṃ tahiṃ nibandhitvā raṅgamaṇḍalamuttamaṃ<BR>
Nānārūpaṃ gahevona nānānaccavidhāyinaṃ<BR>
43<BR>
Nānāgāyanagāyīnaṃ nāṭakānaṃ bahūhi'pi<BR>
Naccehi ceva gītehi madhurehi manoharaṃ<BR>
44<BR>
Pārāvāramahārāva-dūrīkaraṇasūrihi 5<BR>
Lajjitānekapajjunnagajjitāḍambarehi ca<BR>
45<BR>
Nijapuññamahambhodhi-ninadabbhamakārihi<BR>
Pañcaṅgaturiyānañca ninādehi vivaḍḍhitaṃ<BR>
46<BR>
Tattha tattha supaññatte saddhāvantehi sādaraṃ<BR>
Dhammāsane nisīditvā gahetvā cittavījaniṃ<BR>
-----------<BR>
5. [A.] Dīpamālābhicārihi. 5.[E.] Mahārāvaṃ.<BR>
<BR>
[SL Page 543] [\x 543/]   ( <BR>
<BR>
47<BR>
Saddhammaṃ kathayantānaṃ sotūnaṃ hadayaṅgamaṃ<BR>
Saddhammakathikānañca dhammaghosehi ghositaṃ,<BR>
48<BR>
"Aho buddho, aho dhammo, aho saṅgho"ti santataṃ<BR>
Vatthuttayaguṇaṃ vatvā sādhukārapurassaraṃ<BR>
49<BR>
Tattha tattha carantīnaṃ katvā katvānumodanaṃ<BR>
Parisānaṃ catassantaṃ sādhunādehi maṇḍitaṃ,<BR>
50<BR>
Tassaṃ tassaṃ disāyaṃ tu ṭhatvā ṭhṛtvā nirantaraṃ<BR>
Buddhasantiṃ karontehi nandividhipurassaraṃ<BR>
51<BR>
Balibhojakajeṭṭhehi nānābharaṇadhārihi<BR>
Pasatthañca mahīpālo buddhapūjaṃ pavattayī<BR>
52<BR>
Tidivamhi surindopi buddhapūjaṃ panedisiṃ<BR>
Karotīti tamatrāpi dassento viyabhūpatī.<BR>
53<BR>
Sīhaḷādhipati pubbarājānopi mahiddhikā<BR>
Īdisaṃ eva sambuddhapūjaṃ kārāpayuṃ iti<BR>
54<BR>
Pakāsento'va tandāni tathā sīhaḷavāsinaṃ,<BR>
Sabbaññupāramīkappalatāya phalamīdisaṃ<BR>
55<BR>
Iti sabbamanussānaṃ vadanto viya cedisiṃ,<BR>
Vatthuttayamahāpūjaṃ sattāhāni pavattayī.<BR>
56<BR>
Tato mahāvihāraṃ taṃ katvā saṅghikameva so<BR>
Mahāsaṅghassa datvāna puññaṃ kittiñca pūrayī.<BR>
---------<BR>
57<BR>
Tato rājā parakkantibāhunāmaṃ sanāmato<BR>
Pariveṇañca kāretvā tuṅgapāsādamaṇḍitaṃ<BR>
58<BR>
Nānākappiyabhaṇḍe ca bhogagāmavare bahū<BR>
Datvā tassa vihārassa mahāpūjaṃ ca kārayī.<BR>
59<BR>
Attano yuvarājena rājā tannāmatopi so<BR>
Billaselavihāramhi bhuvanekabhujavhayaṃ<BR>
60<BR>
Pariveṇañca pāsādamaṇḍapādivibhusitaṃ<BR>
Kāretvā nagare tasmiṃ sirivaḍḍhananāmake<BR>
61<BR>
Vuttakkamena sabbehi pūjāvatthūhi sādaraṃ<BR>
Vatthuttayamahāpūjaṃ sattāhāni pavattayi.<BR>
--------<BR>
[SL Page 544] [\x 544/]   ( <BR>
<BR>
62<BR>
Rājā puna'pi teneva vare hatthigirīpure<BR>
Vahāvihāraṃ kāretvā tato tannāmatova so<BR>
63<BR>
Mahāmahindabāhavhaṃ pariveṇaṃ manoharaṃ<BR>
Kārāpetvā mahāpūjaṃ kavo puññaṃ samācini.<BR>
---------<BR>
64<BR>
Yaṭṭhālatissarājena kalyāṇinagaruttame<BR>
Purā kārāpitaṃ jiṇṇaṃ pāsādaṃ pañcabhukaṃ<BR>
65<BR>
Kāretvā bahuso jiṇṇapaṭisaṅkharaṇaṃ tato<BR>
Sudhakammavidhānena puna pākatikaṃ akā.<BR>
66<BR>
Tattheva munirājassa sayītappaṭimāgharaṃ<BR>
Tivaṅkapaṭimāgāraṃ tatheva paṭisaṃkhari.<BR>
67<BR>
Tattheva puthulaṃ dīghacaturassaṃ mahīpati<BR>
Pāsāṇehi visālehi taṃ mahācetiyaṅgaṇaṃ<BR>
68<BR>
Sammā samatalaṃ kavo chādetvāna tato puna<BR>
Mahāmaṇḍapamasseva purato sādhu kārayī.<BR>
69<BR>
Tato tasmiṃ vihārasmiṃ bahudvāre mahīpati<BR>
Anomāhi anekāhi ānandajananāhi 6 ca<BR>
70<BR>
Pupphappadīpikābhattapūjāhi puthubhattimā<BR>
Bodhi-cetiyasambuddhapūjaṃ katvā labhi subhaṃ.<BR>
71<BR>
Tato tassa vihārassa divase divase puna<BR>
Dīpapūjāpavatyatthaṃ rājā so sakanāmato<BR>
72<BR>
Tassā'sannappadesamhi sassirīkaṃ manoharaṃ<BR>
Nāḷikeramahuyyānaṃ kārāpetvāna dāpayī.<BR>
73<BR>
Atha rājavaro hatthavanagallābhidhānake<BR>
Vihāramhi sirīsaṅghabodhirājā tu yattha so<BR>
74<BR>
Ritoadā tassa daḷiddassa sīsadānaṃ tadā tahiṃ<BR>
83 hāne goṭhābhayavevhana bhupālena vibhumakaṃ<BR>
75<BR>
Vaṭṭadhātugharaṃ yaṃ tu kāritaṃ taṃ mahīpati<BR>
Punakārāpayī tuṅgasoṇṇasiṅakgaṃ tibhumakaṃ.<BR>
76<BR>
Tasmiṃ yeva vihāramhi attano piturājino<BR>
Dehanikkhepaṭhānamhi kārayī varacetiyaṃ.<BR>
-----------<BR>
6. Ānanditajanāhi (sabbesu.)<BR>
<BR>
[SL Page 545] [\x 545/]   ( <BR>
<BR>
77<BR>
Tattheva punaraṭṭhaṃsaṃ kāretvā paṭimāgharaṃ<BR>
Sambuddhapaṭimaṃ tattha saṇṭhapesi silāmayiṃ.<BR>
---------<BR>
78<BR>
Sambuddhe dharamānamhi sugate lokanāyake<BR>
Tasseva kho mahāpaṃsukūlacīvaramuttamaṃ<BR>
79<BR>
Dāyajjaṃ ca labhitvā yo dhammarajjaṃ tadaccaye<BR>
Gahetvā paripālesi, tassa sambuddhasūnuno<BR>
80<BR>
Mahākassapatherassa dāṭhādhātupanekikā<BR>
Purā kālakkameneva sampattā 7 tambapaṇṇiyaṃ<BR>
81<BR>
Pañcayojanarāṭṭhasmiṃ bhīmatitthavihārake<BR>
Idānipi patiṭṭhāni iti sutvā mahāsayo 8<BR>
82<BR>
There tasmiṃ samuppantahattīpemātigāravo<BR>
Rājā so caturaṅginyā senāya parivārito<BR>
83<BR>
Gantvā mahāvihāraṃ taṃ tattha disvā tamuttamaṃ<BR>
Anantehi sugandhehi pupphavaggehi cāruhi<BR>
84<BR>
Tatheva dīpadhupehi bhattarāsīhi sādaraṃ<BR>
Dhātupūjaṃ pavattesimodamāno dinattayaṃ.<BR>
---------<BR>
85<BR>
Atha puññākare devanagare pavaredhunā<BR>
Devassuppalavaṇṇassa devarājassa mandiraṃ<BR>
86<BR>
Cirakālakatañceva parijiṇṇañca 9 vattate<BR>
Iti sutvā mahīpālo gantvā taṃ nagaruttamaṃ<BR>
87<BR>
Devarājālayaṃ tattha devarājālayaṃ viya<BR>
Kāretvābhinavaṃ sammā sabbabhogālayaṃ akā.<BR>
88<BR>
Tato taṃ nagaraṃ devanagaraṃ viya sundaraṃ<BR>
Sabbasampattisampuṇṇaṃ kārāpesi naruttamo.<BR>
89<BR>
Tato tasmiṃ pure tassa devassa paṭivaccharaṃ<BR>
Asāḷhimaṅgalañcāpi pavattetuṃ niyojayī.<BR>
90<BR>
Athāgantvā mahārājā jambuddoṇipuruttamaṃ<BR>
Kataṃ 10 taṃ piturājenasirivijayasundaraṃ<BR>
91<BR>
Samantato vihāraṃ taṃ tuṅgapākāragopuraṃ<BR>
Kāretvāna tato tattha dhātugehaṃ tibhumakaṃ<BR>
-----------<BR>
7.[E.] Sampannā. 8.[S.] Mahāyaso 9.[A.]Paripuṇṇaṃ ca. 10.[A.] Puraṃ.<BR>
11. [D.E.] Taṃ.<BR>
<BR>
[SL Page 546] [\x 546/]   ( <BR>
<BR>
92<BR>
Kāretvābhinavaṃ tattha dantadhātuṃ mahesino<BR>
Āropetvā samuttuṅge pallaṅgamhi mahārahe<BR>
93<BR>
Vatthuttayamahāpūjaṃ sabbasampattisādhakaṃ<BR>
Pubbe vuttakkameneva sattāhāni pavtayi.<BR>
94<BR>
Satthuno dharamānassa rūpaṃ viya manoharaṃ<BR>
Ekaṃ sugatarūpaṃ sodaṭṭhukāmo dine dine<BR>
95<BR>
Nānāratanasaṃyutte mahāratanavaṅkame<BR>
Vaṅkamantañca jīvantaṃ bhagavantaṃ viyātulaṃ<BR>
96<BR>
Buddharūpaṃ mahācittapaṭe paṭutarehi ca<BR>
Cattakārehi nekehi lekhāpesi narādhipo. <BR>
97<BR>
Bhikkhusaṅghaṃ tato sabbaṃ laṅkādīpanivāsinaṃ<BR>
Mahājanampi so rājā ekīkatvā mahāyaso<BR>
98<BR>
Pubbe vuttappakārena nagare sirivaḍḍhane 12<BR>
Sattāhāni pavattesi mahantaṃ buddhamaṅgalaṃ<BR>
99<BR>
Atho kaṭhinadānamhi ānisaṃsaṃ acintiyaṃ<BR>
Iti sutvā mahārājā pasannahadayo tadā<BR>
100<BR>
Aparaghorasaṃsārapārāvārekasetuno<BR>
Bhulokasakkatodārasakkacaṃsekaketuno<BR>
101<BR>
Munino munirājassa satthuno lokabhattuno<BR>
Isino vasino lokabandhuno bhānubandhuno<BR>
102<BR>
Mahānubhāvasampanne uddissā'sītisāvake<BR>
Dassāmahaṃ panāsīti-mahākaṭhinamuttamaṃ<BR>
103<BR>
Iccevaṃ cintayitvāna laṅkādīpanivāsinaṃ<BR>
Naranārijanaṃ sabbamekīkatvā vicakkhaṇo<BR>
104<BR>
Riya sakkaccaṃ puraṃ devapuraṃ viyatehi sabbehi kappāsapaṭisaṅkharaṇādike<BR>
111Sabbe cīvarakammante katvā niṭṭhāpayaṃ lahuṃ<BR>
105<BR>
Sabbehi garubhaṇḍehi kappiyehi purakkhataṃ<BR>
Ekāheneva sosīti kaṭhinacīvaramadāpayī.<BR>
106<BR>
Sampādetvāna sabbesaṃ tambapaṇṇinivāsinaṃ<BR>
Therānaṃ pana taṃ sabbaṃ datvā dānavisārado<BR>
-----------<BR>
12.[A.] Sirivaḍḍhake.<BR>
<BR>
[SL Page 547] [\x 547/]   ( <BR>
<BR>
107<BR>
Asītiyā mahantānaṃ sāvakānaṃ visuṃ visuṃ<BR>
Tasmiṃ yeva vadine'sīti mahāpūjañca kārayī<BR>
108<BR>
Evamevaṃ bahūvāre bahūni kaṭhināni so<BR>
Mahāsaṅghassa datvāna mahāpuññaṃ vivaḍḍhayī. 13<BR>
---------<BR>
109<BR>
Atha rājā bahūvāre suppasannantarāsayo<BR>
Laṅkārajjena sambuddhaṃ pūjayāmīti cintiya<BR>
110<BR>
Attano rājabhavanaṃ devindabhavanaṃ viya<BR>
Alaṅkāriyasakkaccaṃ puraṃ devapuraṃ viya<BR>
111<BR>
Sajjetvānatato tasmiṃ rājāgāre mahārahe<BR>
Sīhāsane ṭhapetvāna dāṭhādhātummahesino<BR>
112<BR>
Nānācāmarachattehi nānāratanamālihi<BR>
Nānābharaṇavatthehi nānāratanarāsīhi<BR>
113<BR>
Nānāhatthituraṅgehi nānāpattirathehi ca<BR>
Nānādundubhinādehi nānāsaṅkhaddhanīhi ca<BR>
114<BR>
Nānādhajapatākāhi nānākadalipantihi<BR>
Nānākhīrataṭākehi nānākusumasākhihi<BR>
115<BR>
Nānaggagandhamālāhi tānaggasivikādihi<BR>
Tānaggarasabhattehi nānaggapūpajātihi<BR>
116<BR>
Tānaggadīpadhupehi gandhehiccevamādihi<BR>
Rājārahehi sabbehi pūjāvatthūhi sādaraṃ<BR>
117<BR>
Ekīkatvā mahāsaṅghaṃ laṅkādīpanivāsinaṃ<BR>
Pavattesi mahāpūjaṃ satta satta dināni so.<BR>
---------<BR>
118<BR>
Atha rājavaro saddhiṃ caturaṅgabalena so<BR>
Gantvā samtakūṭaṃ taṃ siluccayasikhāmaṇiṃ<BR>
119<BR>
Tattha devātidevassa dhammarājassa satthuno<BR>
Devādivandanīyaṃ taṃ vanditvā padanañchanaṃ<BR>
120<BR>
Taṃ girindaṃ samantā ca dasagāvutamattakaṃ<BR>
Nānāratanasampuṇṇaṃ naranārisamākulaṃ<BR>
-----------<BR>
13.[S.] Paḍḍhayi.<BR>
<BR>
[SL Page 548] [\x 548/]   ( <BR>
<BR>
121<BR>
Datvā janapadaṃ tassa sirīpādassa bhattiyā<BR>
Tato taṃ puna pūjesi ratanābharaṇehi ca.<BR>
122<BR>
Itthaṃ rājā buddhimā buddhasaddho 14<BR>
Saṃsārambhorāsisantārasetuṃ<BR>
Nisseṇiṃvā'sesasaggāya gantuṃ<BR>
Tuṅgaṃ tuṅgaṃ puññarāsiṃ akāsi.<BR>
<BR>
Iti sujanappasādasaṃvegatthāya kate mahāvaṃse vividhakusala<BR>
Karaṇaṃ nāma teasītimo paricchedo.<BR>
---------<BR>
<BR>
Caturāsītimo paricchedo<BR>
<BR>
1<BR>
Athedāni mamāsesalaṅkārajjānusāsino<BR>
Tattha tattha caritvāna siddhaṭṭhānāni sādaraṃ<BR>
2<BR>
Vanditvāna yathākāmaṃ puññaṃ kattuṃ dine dine<BR>
Kattuṃ lokopakārañca bhāro eva hi sabbathā;<BR>
3<BR>
Ajjhāsayānurūpaṃ me vinituṃ puññasampadaṃ<BR>
Kattuṃ lokopakārañca ko vā'macco visārado?<BR>
4<BR>
Esomacco'pi medevappatirājavhayo'dhunā<BR>
Buddhe dhamme ca saṅghe ca suppasanno pavattati.<BR>
5<BR>
Adhiṭṭhānaṃ karontena patthetvā sugatattanaṃ<BR>
Anena ropite'kasmiṃ 1 sāḷikeraphale tadā<BR>
6<BR>
Uṭṭhitā tīhi nettehi nāḷikeraṅkurā tayo.<BR>
Ayamekaṃ daḷiddaṃ tu diskavāna karuṇāparo<BR>
7<BR>
Attano puttadārehi saddhiṃ sakalasampadaṃ<BR>
Tassa datvāna "buddhohaṃ bhavissāmīti patthayī.<BR>
8<BR>
Tasmā eso'va jānitvā pūressati mamāsayaṃ<BR>
Iccevaṃ cintayitvāna taṃ pakkositveva'mabruvī;<BR>
9<BR>
"Māpitehi viyāniṭṭhamārena vasavattinā<BR>
Paṅkambugiriduggehi sumanācalagāminī<BR>
10<BR>
Padavī tattha tatthā'yaṃ avaruddhātiduggamā;<BR>
Vanditvā munino pādaṃ cinituṃ puññasampadaṃ<BR>
-----------<BR>
14. Baddhasaddho (?) 1. Ropite tasmiṃ (sabbesu)<BR>
<BR>
<BR>
[SL Page 549] [\x 549/]   ( <BR>
<BR>
11<BR>
Gacchataṃ jantunaṃ aṭṭhārasadesanivāsinaṃ<BR>
Dukkhaṃ janeti tasmā taṃ karohi supathaṃ 2 tuvaṃ<BR>
12<BR>
Atha hatthavanagallavhe vihāramhi purā pana<BR>
Attano puññatejena ākāsaṃ ca mahītalaṃ<BR>
13<BR>
Gajjāpetvāna yattheko mahāthero mahiddhiko<BR>
Arahattamagā, tattha upatissena rājinā<BR>
14<BR>
Pañcabhumakapāsādo sovaṇṇacchadaniṭṭhiko<BR>
Tadā kārāpitodāni naṭṭho kālakkamena so<BR>
15<BR>
Thambhamattāvasiṭṭho'va tiṭṭhatīti mayā sutaṃ<BR>
Tampi kārāpaya tvamho mama nāmena nūtanaṃ.<BR>
16<BR>
Bhīmatitthavihāre'pi yathā nissaṅkarājinā<BR>
Kārāpitaṃ phaluyyānaṃ, tatheva mama nāmato<BR>
17<BR>
Ropayekaṃ mahuyyānaṃ nāḷikerādipūritaṃ.<BR>
Iti vatvā 7 payojesi taṃ taṃ puññakriyāsu taṃ.<BR>
---------<BR>
18<BR>
So tatheti paṭissutvā gaṅgāsiripuraṃ tadā<BR>
Gantvāna paṭhamaṃ tattha cārusabbaṅgalakkhaṇaṃ<BR>
19<BR>
Rūpaṃ sumanadevassa kārāpetvā manoramaṃ<BR>
Alaṅkaritvā sovaṇṇaratanābharaṇehi taṃ.<BR>
20<BR>
Tato samantakūṭaṃ hi gantukāmo tadā pana<BR>
Rūpampi tassa devassa ussavena saheva naṃ<BR>
21<BR>
Ādāya nikkhamitvā so gāmaṃ bodhitalavhayaṃ<BR>
Gantvā tatoppabhutye'va setuṃ bandhitumārahi<BR>
22<BR>
Mukhadvāramhi so pañcatiṃsahatthappamāṇakaṃ,<BR>
Khajjotanadiyaṃ tassaṃ tīṃsahatthāyataṃ tathā,<BR>
23<BR>
Tathevulapanaggāme chattiṃsaratanāyataṃ,<BR>
Ambaggāme vacatuttiṃsahatthāyāmaṃ manoharaṃ<BR>
24<BR>
Bandhāpesi mahāsetuṃ tadā daḷhataraṃ subhaṃ.<BR>
Gantuṃ sakkā yathā hatthivājigomahisādihi.<BR>
25<BR>
Tassa tassa mahāsetubandhassopari sundare<BR>
Kārāpetvā mahāgehe tuṅgatthamhādisobhite ----------2. Sapataṃ<BR>
<BR>
[SL Page 550] [\x 550/]   ( <BR>
<BR>
26<BR>
Pavāretvā bahū bhikkhū ekīkatvā tahiṃ tahiṃ<BR>
Tesaṃ datvā mahādānaṃ mahāpūjaṃ pavattayī.<BR>
---------<BR>
27<BR>
Vissāmasālā kāretvā, kāretvā setubandhanaṃ<BR>
 hapetvā pādapāsāṇe sesaṭṭhānesu nekadhā<BR>
28<BR>
Chindāpetvā mahāraññaṃ kārāpetvā mahāpathaṃ<BR>
Samantakūṭaṃ gantvāna vanditvā padalañchanaṃ<BR>
29<BR>
Devarūpaṃ sirīpādacetiyaṅgaṇabhumiyaṃ<BR>
Saṇṭhapetvā sirīpādamaṇḍapañca sa kārayī.<BR>
30<BR>
Taṃsamantā ca pākāraṃ bandhāpetvā tato paraṃ<BR>
Maṇḍapaṃ taṃ mahantīhi saṅkhalābhi mahāmati<BR>
31<BR>
Ayotthamhesu bandhitvā daḷhaṃ katvā tato puna<BR>
Dīpādīhi sirīpādaṃ pūjayanto dinattayaṃ<BR>
32<BR>
Attano matthakenāpi gandhatelappadīpikaṃ<BR>
Gahetvā sakasāmissa mahārājassa nāmato<BR>
33<BR>
Namassanto namassanto katvā katvā padakkhiṇaṃ<BR>
Taṃ samantā sirīpādaṃ sabbarattiṃ pavatti so.<BR>
34<BR>
Etaṃ sabbaṃ pavattimpi āditoppabhutikkamaṃ<BR>
Lekhapetvāna pāsāṇatthamhe tuṅgatare tato<BR>
35<BR>
Mahārājādhirājassa parakkamabhujassa taṃ<BR>
Kittitthamhova so tattha patiṭṭhāpesi tuṭṭhiyā.<BR>
36<BR>
Tato sabbaṃ pavattiṃ taṃ rañño dutamukhena so<BR>
Viññāpetvāna pesesi paripuṇṇamanoratho.<BR>
---------<BR>
37<BR>
Tato gantvāna so hatthavanagallavihārakaṃ<BR>
Raññā vuttaniyāmena katvā bahudhanabbayaṃ<BR>
38<BR>
Kārāpetvāna pāsādaṃ tuṅgasiṅgaṃ tibhumakaṃ<BR>
Anomadassināmassa mahāsāmissa dhīmato<BR>
39<BR>
Taṃ datvāna tato tassa mahārājaniyogato<BR>
Dānavaṭṭampi kappetvā silālekhañca kārayī.<BR>
40<BR>
Tato gantvā mahāmacco bhīmatitthakapaṭṭanaṃ<BR>
Chāsītihatthakaṃ tattha setuṃ kāḷīnadimukhe,<BR>
<BR>
<BR>
[SL Page 551] [\x 551/]   ( <BR>
<BR>
41<BR>
Kadalīsenagāmamhi satayaṭṭhippamāṇakaṃ,<BR>
Sālaggāmāpagāyantu setuṃ tāḷīsayaṭṭhikaṃ,<BR>
42<BR>
Sālapādapasobbhasmiṃ paññāsaṃ satahatthakaṃ,<BR>
Iccevamādike setu duggaṭṭhāne tahiṃ tahiṃ<BR>
43<BR>
Bandhāpetvā tathārāmadhammasālādayo bahū<BR>
Kārāpetvā mahādānapūjañcāpi pavattayī.<BR>
---------<BR>
44<BR>
Atha rājamahāmacco bhīmatitthavihārato<BR>
Yāva kāḷanadītitthaṃ ṭhāne yojanavitthate<BR>
45<BR>
Kārāpesi parakkantibāhunāmena vissutaṃ<BR>
Nāḷikeramahuyyānaṃ succhāyaṃ phalabhāritaṃ.<BR>
46<BR>
Tasmiṃ tasmiñca raṭṭhamhi kappāsavāyanādike<BR>
Kāretvā'khilakammante niṭṭhāpetvekavāsare<BR>
47<BR>
Chabbīsatiṃ mahagghāni kaṭhināni mahāsayo<BR>
Bhikkhusaṃghassa datvāna mahāpūjañca kārayī.<BR>
48<BR>
Evameva dadanto so tattha tattha varaṃ puna<BR>
Adāsi bhikkhusaṃghassa chasaṭṭhi kaṭhināni ca.<BR>
49<BR>
Mahālabujagacchavhaṃ mahāvanamatho'khilaṃ<BR>
Chindāpevo samūlaṃ so tatthekaṃ gāmamuttamaṃ<BR>
50<BR>
Kārāpetvā tadāsanne mahāpanasakānanaṃ<BR>
Sampādetvāna tatthekaṃ tibhumaṃ paṭimāgharaṃ<BR>
51<BR>
Bodhicetiya-ārāma-pākāravalayāvutaṃ<BR>
Kāretvā rājanāmena mahāpūjaṃ ca kārayī.<BR>
52<BR>
Evameva mahāpuññaṃ katvā rājaññanāmato 3<BR>
Taṃ sabbaṃ punarāgantvā tassa rañño nivedayī.<BR>
---------<BR>
53<BR>
Atha rājāpi so tasmiṃ samuppannamahādayo<BR>
Mahālabujagacchābhidhānagāmādike bahū<BR>
54<BR>
Tena kārāpite gāme tasseva kulasantake<BR>
Katvā datvā tato tampi gahetvā dhātumandiraṃ<BR>
55<BR>
Gantvāna saṅghamajjhamhi "mamā'maccavaro ayaṃ<BR>
Pasannahadayo vatthuttaye mayyapi sabbadā;<BR>
-----------<BR>
3.[A.E.] Nāmato<BR>
<BR>
[SL Page 552] [\x 552/]   ( <BR>
<BR>
56<BR>
Tasmā buddhassa rañño ca hitesanaparo ayaṃ<BR>
Piyo hoti manāpo ca, tasmā'haṃ piyavatthunā<BR>
57<BR>
Pūjemi dantadhātunti vatvā'maccavaraṃ tadā<BR>
Adā saputtadāraṃ taṃ munino dantadhātuyā.<BR>
58<BR>
Itthaṃ tadāppabhuti majjhimalokapālo<BR>
Teneva devapatirājavarena niccaṃ<BR>
Pūjāpayittha vividhehi mahagghapūjā-<BR>
Vatthūhi lokamahitaṃ ratanattayaṃ so.<BR>
<BR>
Iti sujanappasādasaṃvegatthāya kate mahāvaṃse<BR>
Vividhakusalakārāpanaṃ nāma caturāsītimo paricchedo<BR>
---------<BR>
<BR>
Pañcāsītimo paricchedo.<BR>
1<BR>
Kadāci pana laṃkāyapāpaggahavasā pana 1<BR>
Sañjātamhi mahāgimhe sabbasantāpahetuke<BR>
2<BR>
Milāyantesu sassesu dubbhikkhe duratikkame<BR>
Bhītibhīte 2 ca sabbasmiṃ laṃkāvāsimahājane<BR>
3<BR>
Rājā pana tadā vatthuttayacetiyabodhinaṃ<BR>
Nāthametteyyadevādidevānañca mahiddhinaṃ<BR>
4<BR>
Nānāvidhāhi pūjāhi pūjaneyyānamuttamaṃ<BR>
Kārāpetvāna sabbampi laṅkamekaṃ mahussavaṃ<BR>
5<BR>
Ekīkatvā mahābhikkhusaṅghaṃ pūjāpurassaraṃ<BR>
Parittampi bhaṇāpetvā dāṭhādhātuṃ mahesino<BR>
6<BR>
Puraṃ padakkhiṇaṃ sammā kārāpetvā tato puna<BR>
"Devo vassatu" iccevamadhiṭṭhānamakāsi so.<BR>
7<BR>
Tadā pana mahāmeghā vuṭṭhahantā tato tato<BR>
Vijjullatāhi daddallamānā eva punappunaṃ<BR>
8<BR>
Gajjantā ca muhuṃ sabbalokakaṇṇamanoharaṃ<BR>
Nāsayantā mahāgimhaṃ hāsayantā mahājanaṃ<BR>
9<BR>
Dūsayantā naca dubbhikkhaṃ bhusayantā disantaraṃ<BR>
Sassamassāsayantā ca vassituṃ ārabhiṃsu te.<BR>
-----------<BR>
1.[A.] Macaggāhavasā 2. Bhītabhīte (sabbesu)<BR>
<BR>
[SL Page 553] [\x 553/]   ( <BR>
<BR>
10<BR>
"Buddhānubhāvato eva ete vassavalāhakā<BR>
Evaṃ vassanti amhākaṃ hadayānandadāyakā;<BR>
11<BR>
Tasmā buddhaguṇā ete ettakā iti jānituṃ<BR>
Devabrahmamanussesu ko vā bhavati kovido?<BR>
12<BR>
Amhākaṃ pana rājāpi mahātejo mahiddhiko;<BR>
Anena sadiso rājā na bhuto na bhavissati,"<BR>
13<BR>
Iccevaṃ munirājassa guṇaṃ rañño guṇampi ca<BR>
Vatvā vatvā pasaṃsiṃsu 3 laṃkāvāsijanā tadā.<BR>
14<BR>
Iccevaṃ paripālento dhammato lokasāsanaṃ<BR>
Sāravantaṃ karonto'va attabhāvampi attano<BR>
15<BR>
Anubhonto ciraṃ rajjasiriṃ rājā kadāvana<BR>
Bhaginīsūnunā saddhiṃ attano vīrabāhunā<BR>
16<BR>
Sute vijayabāhuṃ ca bhuvanekabhujaṃ tathā<BR>
Tilokamlanāmañca 4 parakkamabhujaṃ tathā<BR>
17<BR>
Jayabāhukamiccete pañca āhūya pesale<BR>
Channametesamevaṃ so ovādaṃ dātumārabhī:<BR>
18<BR>
"Tātā suṇātha me vācaṃ: idha loke sutā pana<BR>
Avajāto'nujāto'tijāto iti tayo ime;<BR>
19<BR>
Tesu mātāpitūnaṃ ye siriṃ vaṃsakkamābhataṃ<BR>
Guṇānurodhato bhottuṃ akkhamā pupphamālikaṃ<BR>
20<BR>
Vānarā viya nāsetvā nissirīkā caranti te<BR>
Atrajā avajātā'ti āhu santo purātanā<BR>
21<BR>
Tādisiṃ pana sampattiṃ labhitvā pitaro yathā<BR>
Tathevā'nubhavantā ye pālayanti kulakkamaṃ<BR>
22<BR>
Te'nujātāti jānātha; aññaṃ puna vadāmahaṃ<BR>
Kulakkamābhatāyeva saha sampattiyā puna<BR>
23<BR>
Aññampi bahusampattiṃ uppādetvā tato'dhikaṃ<BR>
Vindanti ye sukhaṃ dhīrā te'tijātā'ti pākaṭā.<BR>
24<BR>
Mayāpi pitunā dinnaṃ māyāraṭṭhakamekakaṃ<BR>
Gahetvā'dāni aññampi jitvā rāṭṭhadvayaṃ puna<BR>
25<BR>
Rajjattayampi nissesamekacchattaṅkitaṃ kataṃ.<BR>
Tenāpya'sādhiyā sabbe damiḷāpi parājitā;<BR>
-----------<BR>
3.[A.] Pasaṃsesuṃ. 4. [E.D.] Tibhuvanamallanāmaṃ ca.<BR>
<BR>
[SL Page 554] [\x 554/]   ( <BR>
<BR>
26<BR>
Tattha tattha vasantā ca giriduggādinissitā<BR>
Sabbe'pi vannirājāno ānītā mama santike.<BR>
27<BR>
Desantare'pi sabbattha kittiṃ katvāna patthaṭaṃ<BR>
Evaṃ dhammanayeneva ciraṃ rajjaṃ kataṃ mayā.<BR>
28<BR>
Ānetvā rājakaññāyo jambudīpā sapābhatā<BR>
Akāsiṃ ñātake tumhaṃ paradesepi khattiye.<BR>
29<BR>
Paṇḍavā coḷiyā vīrā canndādiccakuloditaṃ<BR>
Rājāno mama pāhesuṃ kirīṭābharaṇāni ca.<BR>
30<BR>
Etehi pana sabbehi tumheheva na kevalaṃ<BR>
Anāgatasmiṃ kālepi sattanattuppaveṇiyā<BR>
31<BR>
Vindanīyāni vattanti ratanānañca rāsayo<BR>
Sambhatā me kuverena saṅkhādī'va nidhī nava. 5<BR>
32<BR>
Dujjanā niggahītā ca; sajjanā paripālitā;<BR>
Sambuddhasāsanañcāpi susamaggīkatammayā,<BR>
33<BR>
Tasmā'siṃ piturājassa atijāto suto ahaṃ.<BR>
Atijātā sutā hotha puttā tumhe'pi mādisā.<BR>
34<BR>
Pubbe okakkākagottassa yathā sāgararājino<BR>
Puttā saṭṭhisahassā te tattakā rājadhāniyo<BR>
35<BR>
Māpetvā jambudīpaṃ hi sabbaṃ saṭṭhisahassadhā<BR>
Vibhajitvā samaggāva karuṃ rajjaṃ visuṃ visuṃ;<BR>
36<BR>
Dasabhātikarājāno jambudīpaṃ yathā purā<BR>
Katvāna dasakoṭṭhāsaṃ sammā rajjaṃ kariṃsu te;<BR>
37<BR>
Tathā tumhe'pimaṃ laṅkaṃ vibhajitvā yathārahaṃ<BR>
Aññamaññaṃ piyāyantā 6 sammā rajjaṃ karotha bho<BR>
38<BR>
Puttā, randhaṃ na dassetha sabbathā parasattunaṃ."<BR>
Iccevamorase putte bhāgineyyañca ovadi.<BR>
---------<BR>
39<BR>
Tato so santipātetvā mahāsaṅghaṃ mahājanaṃ<BR>
"Etesu chasu rājūsu bhāgineyyorasesu me<BR>
40<BR>
Ko vā rajjassa yoggo"ti rājā pucchi; tadā pana<BR>
Tassa taṃ vacanaṃ sutvā mahāsaṅgho nivedayī:<BR>
-----------<BR>
5.[A.] Nidhinica. 6.[A.] Pi sāsantā<BR>
<BR>
[SL Page 555] [\x 555/]   ( <BR>
<BR>
41<BR>
"Mahārāja, ime rājakumārā bhavato ayaṃ<BR>
Bhāgineyyo'pi sabbe te dhīrā vīrā bahussutā,<BR>
42<BR>
Saṅgāmāvacarā sabbe parasattuvimaddakā,<BR>
Rajjayoggā bhavanteva lokasāsanapālakā;<BR>
43<BR>
Tathāpi bhavato jeṭṭhasuto vijayabāhuko<BR>
Bālakālā samārabbha 5 pasanno ratanattaye;<BR>
44<BR>
Gilānabhikkhupaṭṭhāne niccopaṭṭhitamānaso,<BR>
Saccasandho kataññu ca saddhābuddhīguṇodito,<BR>
45<BR>
Nirādhārajanādhāro; jarādubbalajantusu<BR>
Tathā dukkhitasattesu atīva karuṇāparo;<BR>
46<BR>
Jāte rājantare tasmiṃ dāseyyaṃ gamite bahu<BR>
Bandhu bhikkhugaṇassāpi aññe cāpi bahujjane<BR>
47<BR>
Tesaṃ tesaṃ tu sāminaṃ suvaṇṇaratanādikaṃ<BR>
Datvā datvā vimocesi so tato dāsabhāvato.<BR>
48<BR>
Corā bahū mahārāja rājagehepi corikaṃ<BR>
Katvāna niggahe jāte patvā tasseva santikaṃ<BR>
49<BR>
Chambhitattaṃ bhayañcāpi chaḍḍetvā nirupaddavā<BR>
Aṅgahānimpi appatvā jivitampi labhiṃsu te.<BR>
50<BR>
Gāme gāme karaṃ rājadeyyamādāya corino<BR>
Disvā rājamanussepi 6 tesaṃ datvā sakaṃ dhanaṃ<BR>
51<BR>
Tasmā tasmā karā sabbaṃ mocetvā dukkhitaṃ janaṃ<BR>
Paripālayate niccaṃ lokapālanakovido<BR>
52<BR>
Sīhaḷā vannirājāno 7 tayā jeyyāpi kecana<BR>
Taṃ disvā paṭhamaṃ pacchā tvampi passanti nibbhayā.<BR>
53<BR>
"Anāgate panamhākaṃ rakkhantaṃ kulasantatiṃ<BR>
Tumhe vijayabāhuṃ taṃ itoppabhuti santataṃ<BR>
54<BR>
Sambhattā upasevetha" iccāmaccakulaṅganā<BR>
Attano attano nāthe sikkhāpenti katādarā.<BR>
55<BR>
Dvattīvassāyukānaṃ ye bālānaṃ bālajappitaṃ<BR>
Madhuraṃ sotumicchanti tehi mātāpituhi ca<BR>
56<BR>
"Kaṃ vā sevetha tumhe"ti pucchitā kira bālakaṃ<BR>
"Amhe vijayabāhuṃ taṃ sevissāmā"tī bhāsare.<BR>
-----------<BR>
5.[A.] Samarambha. 6.[E.] Rāja, manussepi. 7.[A.]Vaññarājāno.<BR>
<BR>
[SL Page 556] [\x 556/]   ( <BR>
<BR>
57<BR>
Mātāpituhi kopena tāḷitā kira bālakā<BR>
Attano attano dukkhaṃ tassāroventi āgatā.<BR>
58<BR>
Tadā vijayabāhū'pi pakkosetvā dayāya te<BR>
"Ito paṭṭhāya tumhe tu na tāḷetha ime sisū"<BR>
59<BR>
Iti vatvā tato bhaṇḍāgārato eva attano<BR>
Tesaṃ tesaṃ ca bālānaṃ bhattavuttimpi dāpayi<BR>
60<BR>
Sapuṇṇacandaṃ gaganaṃ oloketvāna cakkhumā<BR>
Puṇṇacando kute'tthāti pucchanto viya puggalo<BR>
61<BR>
Vijjamānā guṇā tasmiṃ rajja rañjanakārino<BR>
Iti ñatvāpi bho rāja, saṅghaṃ tvaṃ pucchase kathaṃ?<BR>
62<BR>
Suṇohi bho mahāraja, laṅkādīpaṃ na kevalaṃ<BR>
Jambudīpampi pāletuṃ tassa'tthi subhalakkhaṇaṃ.<BR>
---------<BR>
63<BR>
Evamādiguṇe tassa saṅghassa mukhato bahū<BR>
Ahū sutvātadānandabappatemitalocano<BR>
64<BR>
Pakkosetvā ca santosā samīpe sadisāsane<BR>
Sutaṃ vijayabāhuṃ taṃ nisīdāpesi bhūpati.<BR>
65<BR>
Atha tassa mahārājā attanā yaṃ na kāritaṃ<BR>
Lokasāsanakiccaṃ taṃ sabbamevaṃ nivedayī:<BR>
66<BR>
"Viddhastaṃ parasattūhi ratanāvalicetiyaṃ<BR>
Bandhāpetvāna sovaṇṇathūpenālaṅkarohi taṃ<BR>
67<BR>
Sīhalādhipatīnaṃ yā rājadhāni purātanā<BR>
Taṃ puḷatthipuraṃ sabbapurītilakamuttamaṃ<BR>
68<BR>
Kārāpehi yathāpubbaṃ tuṅgapākāragopuraṃ,<BR>
Suvibhattacatudvāraṃ gambhīraparikhāvutaṃ.<BR>
69<BR>
Tattha dāṭhāghare pubbe dibbāgāramanohare<BR>
Patiṭṭhāpaya taṃ dāṭhāpattadhātudvayampi ca.<BR>
70<BR>
Imāya khalu pubbesaṃ rājunaṃ rājadhāniyaṃ<BR>
Ahampi kattumicchāmiabhisekamahussavaṃ.<BR>
71<BR>
Tisīhaḷagataṃ sabbaṃ bhikkhūsaṃghaṃ mahājanaṃ<BR>
Sahassatitthaṃ netvāna tattha pūjāpurassaraṃ<BR>
72<BR>
Mahāvālikaṅgāyamupasampadamaṅgalaṃ<BR>
Kārāpetvā samiddhaṃ tvaṃ karohi jinasāsanaṃ." <BR>
<BR>
[SL Page 557] [\x 557/]   ( <BR>
<BR>
73<BR>
Iccevamādikaṃ sabbaṃ lokasāsanakāriyaṃ<BR>
Vatvāna tassa hatthamhi rajjabhāraṃ ṭhapesi so.<BR>
74<BR>
Atha punaravasiṭṭhe pañcarājaññasūnu<BR>
Munivaravaradāṭhāpattadhātu ca tā dve 8<BR>
Yatigaṇamapi sabbāmaccavaggaṃ ca laṅkā - <BR>
Bhuvampi abhinīyyātesi tasseva rājā.<BR>
<BR>
Iti sujanappasādasaṃvegatthāya kate mahāvaṃse rajjabhārā<BR>
Ropanaṃ nāma pañcāsitimo paricchedo.<BR>
---------<BR>
<BR>
Chāsītimo paricchedo<BR>
<BR>
1<BR>
Rājā vijayabāhū pi nibbhītikamano tadā<BR>
Taṃ tatheti paṭissutvā rajjabhāramagaṇhi so.<BR>
2<BR>
Atha so piturājassa atijātasutattanaṃ<BR>
Jīvantasseva tassā'haṃ dassayissanti cintayī..<BR>
3<BR>
Sāmyamacca - sakhādīsu rajjaṅgesvesu sattasu<BR>
Mittaṅgayoggo vissāsī sammantanavisārado<BR>
4<BR>
Āpadāsu sahāyo ca saccavādī piyaṅkaro<BR>
Ko ve'dāni mamatthīti vīmaṃsitvā punappunaṃ<BR>
5<BR>
"Vīrabāhādipādo kho paṇḍito guṇamaṇḍito<BR>
Pitucchātanayo atthi sabbakiccesu kovido;<BR>
6<BR>
Vālikākeḷikālamhā yāva ajjatanā mayi<BR>
So'yamekantavissāsaṃ kurute sujanesupi;<BR>
7<BR>
Mamaṃ so'pi apassanto ṭhātuṃ nakkhamate kvaci;<BR>
Ahamakpi taṃ apassanto nakkhamāmi nisīdituṃ.<BR>
8<BR>
Yathā ahaṃ tathā so'pi vaḍḍhetuṃ lokasāsanaṃ<BR>
Ussāhaṃ kurute ñāṇabalakāyabalādhiko.<BR>
9<BR>
Tasmā mittaṅgayoggo so"iti ñatvāna taṃ tadā<BR>
Pakkosetvāna sambhattamittaṭṭhānamhi yojayī.<BR>
---------<BR>
10<BR>
Atho mamukkaṭṭhatamaṃ puññakammaṃ manoharaṃ<BR>
Kattabbaṃ balu me dāṭhāpattadhātu ca tā duve<BR>
-----------<BR>
8.[A. -]Dhātuṃ ca tadve [E. -]Dhātuṃ ca tā deva.<BR>
<BR>
[SL Page 558] [\x 558/]   ( <BR>
<BR>
11<BR>
Niyyātitā tato tāsaṃ pāsādo'bhinavo'dhunā<BR>
Kātabbova mayā; kiñca 1 piturājūhi kāritaṃ<BR>
12<BR>
Dāṭhādhātugharaṃ cāpi jiṇṇaṃ hoti purātanaṃ;<BR>
Tamevābhinavaṃ tasmā kārayissanti cintiya<BR>
13<BR>
Bahū sippigaṇe sabbasippakammantakovide<BR>
Kammakāre bahū ca'ññe rāsīkatvā tato tato<BR>
14<BR>
Pubbakammantato cāpi diguṇe dassanappiye<BR>
Kāretvā navakammante dibbamandirasundaraṃ<BR>
15<BR>
Dāṭhādhātugharaṃ sabbaṃ niṭṭhāpetvāna tattha so<BR>
Patiṭṭhāpiya sambuddhadhātuyo'pi duve tato<BR>
16<BR>
Pubbato cā'dhikaṃ dhātumahāpūjaṃ dine dine<BR>
Ārakkhamattano(?) Sammā pavattetuṃ niyojayī.<BR>
---------<BR>
17<BR>
Tatoppabhuti sorājā pemaṃ sapiturājino<BR>
Diguṇaṃ tiguṇaṃ katvā vaḍḍhāpesi nirantaraṃ<BR>
18<BR>
Attano piturājassa soko sutavaviyogajo<BR>
Mā hotu'ti vicintetvā parakkamabhujaṃ tathā<BR>
19<BR>
Jayabāhukamiccete ubho'pyavaraje nije<BR>
Sadā pitusamīpamhi vasāpesi mahīpati.<BR>
20<BR>
Tato tilokamallañca pakkosetvā nijānujaṃ<BR>
Jambuddoṇipurārabbha yāvadakkhiṇasāgaraṃ 2<BR>
21<BR>
Etasmiṃ antare vijjamānaṃ sīhaḷavāhiniṃ<BR>
Tassānuvattiniṃ katvā datvā so piturājino<BR>
22<BR>
Ārakkhākaraṇatthāya dakkhiṇasmiṃ disantare<BR>
Mahāvatthalagāmasmiṃ patiṭṭhāpesi taṃ tadā.<BR>
23<BR>
Uttarāya disāyampi khuddavālikagāmake<BR>
Verino paratīramhā yebhuyyenotaranti te.<BR>
24<BR>
Taṃ disaṃ pana pāletuṃ saṅgāmamukhabheravaṃ<BR>
Mamāvavarajarājānaṃ bhuvanekabhujaṃ vinā<BR>
25<BR>
Ko vā atthiti cintetvā tamāhūya mahīpati<BR>
Tassa datvā mahāsenamuttarāpathavattiniṃ<BR>
-----------<BR>
1.[A.] Kiñci. 2.[E.S.] Sāgarā.<BR>
<BR>
<BR>
[SL Page 559] [\x 559/]   ( <BR>
<BR>
26<BR>
Ārakkhaṃ piturājassa kattuṃ tasmiṃ disāmukhe<BR>
Patiṭṭhātuṃ niyojesi tasmiṃ sundarapabbatai.<BR>
---------<BR>
27<BR>
Atha rājā sayaṃ vīrabāhunā saha sajjīto<BR>
Tattha tattha caritvā so madditvā'khiladujjane<BR>
28<BR>
Katvā nikkaṇṭakaṃ laṅkaṃ pituno'numatiṃ tato<BR>
Laddhā puraṃ puḷatthivhaṃ kārayissanti nikkhamī.<BR>
29<BR>
Tasmiṃ kāle mahārājā parakkamabhujo'pi so<BR>
Sutappemamahoghena nīyyamāno'va sādaraṃ<BR>
30<BR>
Karonto'nugamaṃ tassā'nicchantasseva sūnuno<BR>
Pacchatopacchato gantumārabhittha dayāparo.<BR>
31<BR>
Tato so piturājānaṃ vannditvāna punappunaṃ<BR>
Balakkārā nivattetvā gantumeva samārabhi.<BR>
---------<BR>
32<BR>
Atha so"mama puttamhi pemaba kubbanti ye janā<BR>
Te sabbe'pi tamevānugacchantu"ti niyojayī.<BR>
33<BR>
Tassa taṃ vacanaṃ sutvā pāmojjabahulā tadā<BR>
Sabbe rājamahāmaccā sabbe senāpatī tathā<BR>
34<BR>
Sabbe vīramahāyodhā sabbe hatthipakā tathā<BR>
Sabbe turaṅgasādī ca sabbe'pi rathino tathā<BR>
35<BR>
"Aamhākaṃ adhunā bodhisatto vijayabāhuko<BR>
Rājadhāniṃ puḷatthivavhaṃ kāretuṃ kira gacchati;<BR>
36<BR>
Sace gacchati so, amhe gamissāma lahuṃ" iti<BR>
Vatvā tena samaṃ gantuṃ sajjitā nikkhamiṃsu te.<BR>
37<BR>
Ekaccesu ca kosajjavasāmaccabhaṭādisu<BR>
Tadā gantumanicchantesvetesaṃ kira itthiyo<BR>
38<BR>
"Nāthā bhonto panamhehi sahāgacchantu vā navā,<BR>
Idāneva mayaṃ tena saddhiṃ guṇagavesinā<BR>
39<BR>
Gacchissāmeva, teneva 3 kāritamhi puruttame<BR>
Vacchissāmā"ti vatvāna purato nikkhamiṃsu tā.<BR>
-----------<BR>
3. [E.] Gacchissāma eteneva.<BR>
<BR>
<BR>
[SL Page 560] [\x 560/]   ( <BR>
<BR>
40<BR>
Tathā gantumanicchante pitaropi sake sake<BR>
Chaḍḍetvā kira bālāpi tamevānugamuṃ tadā.<BR>
41<BR>
Attano attano gāmaṃ gehaṃ vā bhogasampadaṃ<BR>
Chaḍḍetvā nikkhamantaṃ taṃ disvā disvā mahājanaṃ<BR>
42<BR>
Mahādayāya so rājā ovadanto punappunaṃ<BR>
Nivattāpesi sabbepi nivattetabbake jane.<BR>
43<BR>
Atho icchitamattaṃ so vavāhiniṃ caturaṅginiṃ<BR>
Gahetvāna mahāduggaṃ tuṅgaṃ vātagiriṃ agā.<BR>
44<BR>
Tasmiṃ pabbatamuddhasmiṃ rājāgāraṃ mahārahaṃ<BR>
Kārāpetvā samuttuṅgapākāraparivavāritaṃ<BR>
45<BR>
Attano piturājena dattaṃ sabbaṃ mahādhanaṃ<BR>
Tattheva nidahitvāna āpadatthaṃ ṭhapesi so.<BR>
46<BR>
Tasmiṃ yeva mahāsele saṅghārāmañca sundaraṃ<BR>
Kārāpetvā mahānettappāsādāyatanādhibhuṃ<BR>
47 Mahātheraṃ pavāretvā tassa datvā tamuttamaṃ<BR>
Kārayittha mahāpūjā, dānavaṭṭampi paṭṭhapi.<BR>
---------<BR>
48<BR>
Tato sumanakūṭaṃ sogantvāna munino padaṃ<BR>
Vanditvāna tato rājā gaṅgāsiripuraṃ agā.<BR>
49<BR>
Tattha so nigamaggāmipāsādavhe purātane<BR>
Vihāre khaṇḍaphullānaṃ paṭisaṃkharaṇaṃ tadā<BR>
50<BR>
Kāretvā tattha vasīnaṃ dānavaṭṭampi bhikkhunaṃ<BR>
Vavatthapetvā sinduravānaṃ taṃ samupāgami.<BR>
51<BR>
Rājā tattha vanaggāmapāsādavhaṃ vihārakaṃ<BR>
Kāretvāna tato tattha piturājasassa 4 nāmato<BR>
52<BR>
Kāretvā'bhayarājavhaṃ pariveṇañca tassa so<BR>
Nānāvidhaparikkhāragāmakkhettādikaṃ adā.<BR>
53<BR>
Atha gantvā mahīpālo varaṃ hatthigiripuraṃ<BR>
Tatthāpi rucire cullapiturājena kārite<BR>
54<BR>
Mahāvihāre tasseva niccamabbhaccanārahaṃ<BR>
Dehanikkhepaṭhānañca olokento punappunaṃ<BR>
-----------<BR>
4. [E.D.] Piturājañña.<BR>
<BR>
<BR>
[SL Page 561] [\x 561/]   ( <BR>
<BR>
55<BR>
Vīrabāhunarindena saddhiṃ senāya dukkhito 5<BR>
Aniccalakkhaṇaṃ tattha uppādesi punappunaṃ.<BR>
56<BR>
Tato tibhumakaṃ tattha paṭimāgharamuttamaṃ<BR>
Kārayitvā mahābuddhapaṭimaṃ tattha kārayī.<BR>
57<BR>
Kārāpetvā tato cullapiturūpaṃ manoharaṃ <BR>
Patiṭṭhāpesi tattheva sabbābharaṇabhūsitaṃ.<BR>
58<BR>
Paṭimābhavanasseva tassa cāpi 6 manohare<BR>
Kappiye paccayaggāme parivārajane bahū<BR>
59<BR>
Datvā tasseva nāmena bhuvanekabhujādimaṃ<BR>
Pariveṇanti nāmampi parikappesi bhupati.<BR>
60<BR>
Tato taṃ nagaraṃ gantvā naranārisamākulaṃ<BR>
Pākāraparikhādīhi parikkhittaṃ ca kārayī.<BR>
61<BR>
Nikkhamitvā tato rājā vikkanto caturaṅginiṃ<BR>
Mahāsenaṃ gahetvāna agā subhagiriṃ puraṃ.<BR>
62<BR>
Tasmiṃ kāle mahāyuddhaṃ katvā pubbe palāpito<BR>
Candabhānunaritdo so paṇḍucoḷādiraṭṭhato<BR>
63<BR>
Mahādāmiḷayodhe ca rāsīkatvā pubbe palāpito<BR>
Candahānunarindo so paṇḍucoḷādiraṭṭhato<BR>
64<BR>
Atho padīkurundādīraṭṭhavāsī ca sīhaḷe<BR>
Vasīkatvāna rājā so gantvāna 7 subhapabbataṃ<BR>
65<BR>
Khandhāvāraṃ nibandhitvā "gaṇhissāmi tisīhalaṃ,<BR>
Na harissassāmi te; tasmā munino dantadhātuyā<BR>
66<BR>
Saheva pattadhātuñca rajjañca mama dehi taṃ;<BR>
No ce yuddhaṃ karohī"ti vatvā dūte ca pesayī.<BR>
---------<BR>
67<BR>
Tadā vijayabāhupi vīrabāhumahīpatiṃ<BR>
Pakkosetvā'bhīmantetvā sajjāpetvā mahābalaṃ<BR>
68<BR>
"Aho ajja panamhākaṃ ubhinnaṃ bhujavikkamaṃ<BR>
Passissāmā'ti vatvāna nikkhamitvā ubho'pi te<BR>
69<BR>
Candabhānumahāsenaṃ nirundhitvā samantato<BR>
Mahāyuddhaṃ pavattesuṃ rāmayuddhaṃ'va dāruṇaṃ.<BR>
-----------<BR>
5. [E.S.D.] Piḷito. 6.[E.] Tassāmante. 7. [E.] Rājā samagge<BR>
Katvāna so gantvā.<BR>
<BR>
[SL Page 562] [\x 562/]   ( <BR>
<BR>
70<BR>
Tadā yuddhaparābhūtā ceriyodhā nirāyudhā<BR>
Paribbhamiṃsu thomiṃsu paṇamiṃsu bhayadditā<BR>
71<BR>
Thambhiṃsu parikampiṃsu yāciṃsu saraṇaṃ raṇe,<BR>
Rodiṃsu parideviṃsu bhītā veribhaṭā tadā.<BR>
72<BR>
Kānanābhimukhā keci sāgarābhimukhā pare<BR>
Pabbatābhimukha ca'ñeñña dhāviṃsu ripavo hayā 8<BR>
73 Evamevaṃ sa yujjhitvā mārayitvā bahū bhaṭe<BR>
Candabhānunarindaṃ taṃ palāpesi nirāyudhaṃ.<BR>
74<BR>
Athorodhavare tassa sabbe hatthituraṅgame<BR>
Khaggādīni bahūneva āyudhāni mahādhanaṃ<BR>
75<BR>
Jayasaṅkhaṃ jayacchattaṃ jayabheriṃ jayaddhajaṃ<BR>
Etāni pana sabbāni pesesi pitusantikaṃ.<BR>
76<BR>
Iccevaṃ tumulaṃ yuddhaṃ katvā jitvā'rimaṇḍalaṃ 9<BR>
Patvāna vijayaṃ laṅkāmekacchattamakāsi so<BR>
---------<BR>
77<BR>
Tato tampi puraṃ tuṅgapākāraparikhāvutaṃ<BR>
Kārāpetvā tato tattha rājāgāraṃ mahārahaṃ<BR>
78<BR>
Katvā niṭṭhāpayitvāna tato tasmiṃ pure tadā<BR>
Mahato bhikkhusaṃghassa dānavaṭṭampi paṭṭhapi.<BR>
79<BR>
Atha'varajarājānaṃ bhuvanekabhujampi so<BR>
Assāsetvā yathāpubbaṃ ṭhapesisubhapabbate.<BR>
80<BR>
Athāvanipati gantvā anurādhapuraṃ tahiṃ<BR>
Thūpārāmādikaṃ sabbaṃ siddhaṭṭhānaṃ samantato<BR>
81<BR>
Māranimmitaduggaṃ'ca chindāpetvā mahāvanaṃ<BR>
Bandhāpesi ca pākāraṃ setuṃ'vāsāsavantiyā;<BR>
82<BR>
Navakammantakantāni siddhaṭṭhānāni'māni so<BR>
Kārapetvā mahāpūjaṃ pavattesi disampati.<BR>
---------<BR>
83<BR>
Atha so piturājena ratanāvalicetiye<BR>
Āraddhaṃ navakammantaṃ kavo apariniṭṭhitaṃ<BR>
84<BR>
Niṭṭhapetumano saṃ puravāsimahājanaṃ<BR>
Tamhā gatagataṭṭhānā ekīkatvā lahuṃ lahuṃ<BR>
-----------<BR>
8. [A.] Parito yā 9. [A.] Jitvāpi maṇḍalaṃ.<BR>
<BR>
[SL Page 563] [\x 563/]   ( <BR>
<BR>
85<BR>
Husippijanañcettha yojetvāna visāradaṃ<BR>
Senānāthapariveṇattherindappamukhassa ca<BR>
86<BR>
Dānavaṭṭampi saṅghassa niṭṭhāpetvāna tattha naṃ<BR>
Kāretuṃ navakammantaṃ patiṭṭhāpesi pati.<BR>
87<BR>
Atha vannimahīpālā patiṭṭhāraṭṭhavāsino<BR>
Paṇṇākāraṃ huṃ datvā passiṃsu dharaṇīpatiṃ.<BR>
88<BR>
Aṇdoḷi - dhavalacchattacāmarādīni so tadā<BR>
Datvā tesaṃ mahāvanyarājaññakakudhāni ca<BR>
89<BR>
Pīṇayitvāna te sabbe taṃ puraṃ parirakkhituṃ<BR>
Niyojetvā tato tamhā puḷatthipuramgā.<BR>
--------90<BR>
Atha tattha samāhūya vīrabāhumahīpatiṃ<BR>
"Kārayāma mayaṃ mūlarājadhānimimaṃ subhaṃ;<BR>
91<BR>
Purayāma yasapapūrakapapūrehi disāmukhaṃ"<BR>
Iti sammantanaṃ nena saddhiṃ katvā nārādhipo<BR>
92<BR>
Puḷatthivhe pure'dāni pāsādā paṭimāgharā<BR>
Vihārā pariveṇā ca cetiyā dhātumandirā<BR>
93<BR>
Pākārā gopurā ceva aḍḍhayogā ca hammiyā<BR>
Maṇḍapā dhammasālā ca tathā devālayādayo<BR>
94<BR>
Keci tiṭṭhanti saṃrūḷhatiṇarukkhādichāditā;<BR>
Patanta'ññe nirādhārā jiṇṇatthambhakadaṇḍakā 10<BR>
95<BR>
Āmulaggasamubbhinnamahābhittibhāronatā<BR>
Athopi nipatissanti 11 aññādhāravicajjitā. 96<BR>
Vuḍḍhā'va parijiṇṇattā dubbalattā ca kecana<BR>
Aho ṭhātumasakkontā onavanti dine dine.<BR>
97<BR>
Kecicchinnatulāyaṭṭhī honti naṭṭhaviṭaṅkakā,<BR>
Viddhastavalabhī keci honti bhañjitahiñjakā.<BR>
98<BR>
Jiṇṇagopānasībhedagalitacchadaniṭṭhākā<BR>
Ekacce pana tiṭṭhanti bhittitthamhāvasiṭṭhakā.<BR>
99<BR>
Ekacce patitadvārā nihatadvārabandhanā;<BR>
Aññe sithilasopāṇā honti viddhastavedikā<BR>
-----------<BR>
10. Thambhakadambakā (sabbesu) 11. Aho pi patisantaññe (sabbesu) <BR>
<BR>
[SL Page 564] [\x 564/]   ( <BR>
<BR>
100<BR>
Kesañci dissate mūlādhāramattanibandhanaṃ;<BR>
Kesaṃci nappatiṭṭhānaṭhāmattampi dissati.<BR>
101<BR>
Kiṃ bhāsitehi nekehi nissirīkamidaṃ puraṃ<BR>
Sassirīkaṃ karissāma anujānātu bhūpati.<BR>
102<BR>
Pacchābhisekakalyāṇaṃ karotu'dha puruttame<BR>
Iti vatvāna dūtaṃ so pesesi pitusantikaṃ.<BR>
---------<BR>
103<BR>
Atha sutvā pavattiṃ taṃ rājāpi muditāsayo<BR>
Kārāpetumano mūlarājadhāniṃ sayaṃ tadā<BR>
104<BR>
Pakkosetvā mahāmaccamaṇḍalaṃ taṃ tahiṃ tahiṃ niyojetvāna sabbe'pi laṅkāraṭṭhanivāsino<BR>
105<BR>
Ayokāre tathā cundakāre vilīvakārake<BR>
Kammāre ca kulāle ca kalāde (?) Cittakārake<BR>
106<BR>
Hārike bhatake dāse caṇḍāle kammakovide<BR>
Iṭṭhikāvaḍḍhakī cuṇṇavaḍḍhakī dāruvaḍḍhakī<BR>
107<BR>
Silāvaḍḍhakivagge ca ekikatvā tato puna<BR>
Gaggarī - muṭṭhi - saṇḍāsa - kūṭā karaṇīmukhe<BR>
108<BR>
Sabbe kammārabhaṇaḍa ca tikhiṇe kakace bahū<BR>
Vāsī ca erasu rukkhabhedī - pāsāṇadāraṇe<BR>
109<BR>
Sattha-koṭisa-kuddāla-kilañja-piṭakādayo<BR>
Etāni pana sabbopakaraṇāni ca sādaraṃ<BR>
110<BR>
Mahādhanampi datvāna muttāveḷuriyādikaṃ<BR>
Pesesi saha senāya sutarājassa santikaṃ.<BR>
111<BR>
Tadā vijayabāhū'pi rājā muditamānaso<BR>
Tasmiṃ raṭṭhe vinaṭṭhamhi cirakālakhilīkate<BR>
112<BR>
Chinnabhinnamahātīre gambhīramhovivajjite<BR>
Vāpipokkharaṇīseturahadādijalāsaye<BR>
113<BR>
Bandhāpetvā yathāpubbaṃ gambhīrajalapūrite<BR>
Nānāpadumasañchanne nānāmacchakulākule<BR>
114<BR>
Sabbasassānamuppattiṭṭhānabhūtāni sabbadā<BR>
Sārakkhettāni nekāni nipphādetvā tato puna<BR>
115<BR>
Sabbāni pana sassāni sampādetvā tahiṃ tahiṃ<BR>
Kārāpesi samiddhaṃ taṃ raṭṭhaṃ sabbaṃ manoharaṃ.<BR>
---------<BR>
<BR>
[SL Page 565] [\x 565/]   ( <BR>
<BR>
116<BR>
Atha bhūpatirambhodhigamabhīraparikhāvutaṃ.<BR>
Cakkavāḷaddisaṅkāsacārupākāramaṇḍalaṃ<BR>
117<BR>
Nānārāmaparikkhittaṃ nānāpokkharaṇīyutaṃ<BR>
Nānāvihārasaṃyuttaṃ nānācetiyasaṅikulaṃ<BR>
118<BR>
Nānaḍḍhayoggasaṃsaṭṭhaṃ nānāpāsādabhūsitaṃ<BR>
Nānāhammiyakammantaṃ nānāmaṇḍapamaṇḍitaṃ<BR>
119<BR>
Nānādevālayopetaṃ nānāgopurabhāsuraṃ<BR>
Nānāgārāvalīvāruṃ nānāvīthivirājitaṃ<BR>
120<BR>
Suvibhattacatudvāraṃ subhasiṅghāṭavaccaraṃ<BR>
Kārāpesi yathāpubbaṃ puḷaḷatthipuramuttamaṃ.<BR>
121<BR>
Itthaṃ so mithilaṃ yathā jayati sā bhañjeti kañcīpuraṃ<BR>
Sāvatthiṃ hasate jināti madhuraṃ dūseti bārāṇasiṃ<BR>
Vesālimpi vilumpate ca jutiyā kampeti campāpuriṃ kārāpesi tathā taminvdanagarītulyaṃ<BR>
puḷatthipuraṃ.<BR>
<BR>
Iti sujanappasādasaṃvegatthāya kate mahāvaṃse<BR>
Purakārāpanaṃ nāma jāsītimo paricchedo.<BR>
---------<BR>
<BR>
Sattāsītimo paricchedo.<BR>
<BR>
1<BR>
Atha rājā "puḷatthivhaṃ purametaṃ purā yathā<BR>
Tathā kārāpitaṃ sabbanagaraṅgasamanvitaṃ.<BR>
2<BR>
Idānīdaṃ puraṃ bhāti sirisobhaggalakkhiyā<BR>
Jetuttaraṃ vijayate, 1 sāgalampi jigiṃsate<BR>
3<BR>
Suṃsumāragiriṃ hantvā 2 sāketampi gaṇeti kiṃ?<BR>
Aho 3 rājagahaṃ jīvaggāhaṃ gaṇhitumicchati;<BR>
4<BR>
Saṃkassamakpi padhaṃsevo indapattampi nindati;<BR>
Sakhyamussahate kattuṃ saddhiṃ kapilavatthunā;<BR>
5<BR>
Tasmā sakkapure sakko devānaṃ adhipo yathā<BR>
Tathetasmiṃ pure rājā rājunaṃ adhipo'dhunā<BR>
6<BR>
Abhisekacchāṇaṃ kātuṃ āgacchatu mahiddhiko"<BR>
Iti vatvāna dūtaṃ so pāhesi pitusantikaṃ .<BR>
-----------<BR>
1.[E.] Pi vijini. 2.[D.S.] Gantvā. 3.[S.] Atho.<BR>
[SL Page 566] [\x 566/]   ( <BR>
<BR>
7<BR>
Atha dūtamukhā rājā tamudantakkamaṃ tadā<BR>
Sutvā haṭṭhapahaṭṭho'va hutvā senāpurakkhato<BR>
8<BR>
Rājārahena namahatā ussavena sahe'va so<BR>
Jambuddoṇipurā mūlarājadhāniṃ tamabbhagā.<BR>
---------<BR>
9<BR>
Tadā vijayabāhū'pi rājā gāvutamattakaṃ<BR>
Paccuggantvā mahārājaṃ rājadhāniṃ tamānayi.<BR>
10<BR>
Atha tasmiṃ pure rañño abhisekamahussavaṃ<BR>
Sattāhāni pavattetvā niṭṭhāpesi yathākamaṃ.<BR>
11<BR>
Atha so vīrabāhussa datvā raṭṭhaṃ tamuttamaṃ<BR>
Tañca tassaṃ samiddhāyaṃ ṭhapetvā rājadhāniyaṃ<BR>
12<BR>
"Ānemi munino dhātu rājadhānimimaṃ" iti<BR>
Saheva piturājena jambuddoṇipuraṃ agā.<BR>
---------<BR>
13<BR>
Atha so sannipātetvā laṅkāvāsimahājanaṃ<BR>
Jambuddoṇipurā'rabbhā ā puḷatthipuruttamā<BR>
14<BR>
Mahāmaggaṃ samaṃ katvā pañcayojanamattakaṃ<BR>
Antarā antarā tasmiṃ aḍḍhayojanamattake<BR>
15<BR>
Maṅgaladdhaja-ramhālitoraṇādimanoharaṃ<BR>
Vasatiṃ ekamekantu kārāpesi namahārahaṃ<BR>
16<BR>
Atho mahārathe dibbarathasobhaggasundare<BR>
Saṇṭhapetvā duve dāṭhāpattadhātu mahesino<BR>
17<BR>
Mahābrahmarathaṃ brahmasamūhehi viyā'tulaṃ<BR>
Samantā taṃ namahādhātumaṅgallarathamuttamaṃ<BR>
18<BR>
Sevamānehi nekehi bhikkhusaṃghagaṇehi so<BR>
Nikkhamitvā mahājambuddoṇīpuravarā tato<BR>
19<BR>
Soṇṇamuttātapattāni soṇṇamuttikavāmare<BR>
Soṇṇamuttāpatākāyo soṇṇamuttikamālikā<BR>
20<BR>
Soṇṇarūpiyakumbhehi soṇṇarupiyavījanī<BR>
Soṇṇarūpiyabhiṅkāre soṇṇarūpiyasaṅkhake<BR>
21 Soṇṇarūpīpaṭiggāhe soṇṇarūpīkaraṇḍake<BR>
Soṇṇarūpiyathāle va soṇṇarūpiyadappaṇe<BR>
<BR>
<BR>
[SL Page 567] [\x 567/]   ( <BR>
<BR>
22<BR>
Soṇṇarūpiyaramhā ca soṇṇarūpiyasaṅkhake<BR>
Soṇṇarūpituraṅge ca soṇṇarūpiyavāraṇe<BR>
23<BR>
Anekarūpisovaṇṇa-dīpadaṇḍādayo pi me<BR>
Gahetvā dhātupūjatthaṃ purato pacchato'pi ca<BR>
24<BR>
Sādhukāraṃ pavattetvā gacchantehi nirantaraṃ<BR>
Taṃtaṃdhuraniyuttehi 4 manussehi manoharaṃ<BR>
25<BR>
Hatthālaṅkāravitthārapasatthagajapantihi<BR>
Sabbassābharaṇasseṇidassanīyassapantihi<BR>
26<BR>
Yodhakīḷaṃ karontānaṃ yodhālaṅkāradhārinaṃ<BR>
Vividhāyudhapāṇīnaṃ vīrayodhānapantihi<BR>
27<BR>
Maṅgallavesadhārīnaṃ nānābharaṇasobhinaṃ rājarājaññamantīnaṃ pantīhi parisevitaṃ<BR>
28 "Aho sādhu aho sādhu aho sādhū"ti vādinaṃ<BR>
Puññasoṇḍamanussānaṃ sādhunādehi maṇḍitaṃ<BR>
29<BR>
Purato purato cā'haṃpubbikāya niraggalaṃ<BR>
Nikkhamantehi nekehi nimmalāvāravavāruhi<BR>
30<BR>
Upāsikājanehevaṃ 5 upāsakajanehi va<BR>
Pūjāpupphādidhārīhi pantiso parivāritaṃ<BR>
31<BR>
Aññamaññaṃ mahāvādaṃ karontehi viyādhikaṃ<BR>
Bahūhi balavantehi balatthehi muhuṃ muhuṃ<BR>
32<BR>
Abhitāḷiyamānānaṃ kīḷantohi tahiṃ tahiṃ<BR>
Mahabbalabalatthānaṃ ghosehi pararighositaṃ,<BR>
33<BR>
Savanīyataraṃ sabbadisantaravisārinaṃ<BR>
Pañcaṅgaturiyārāvaṃ pavattentehi sundaraṃ,<BR>
34<BR>
Vetāḷikehi maṃgallapāṭhakehi pasaṃsitaṃ,<BR>
Thomitaṃ thutavādīhi māgadhehi punappunaṃ,<BR>
35<BR>
Naccagītaṃ karontehi dassanassavaṇappiyaṃ<BR>
Naṭavāraṇavaggehi bhattiyā parisevitaṃ<BR>
36<BR>
Mahāpūjaṃ pavattento pavattainto nirākulaṃ<BR>
Tenālaṅkatamaggena gantvāna purato kataṃ<BR>
-----------<BR>
4. [A.E.] Dhurāniyuttehi 5. [A.E.] Janeheva<BR>
<BR>
[SL Page 568] [\x 568/]   ( <BR>
<BR>
37<BR>
Taṃ taṃ nivasatiṃ patvā tattha tattha ca dhātuyo<BR>
Saṇṭhapetvā mahāpūjaṃ katvā katvā tato tato<BR>
38<BR>
Nikkhamitvā punuggantvā 6 gantvānukkamato'ca tā<BR>
Munindadhātuyo mūlarājadhāniṃ tamānayī.<BR>
---------<BR>
39<BR>
Atha rājā puraṃ sabbaṃ kavo ekamahussavaṃ<BR>
Sumuhutte sunakkhatte sutithimhi suvāsare<BR>
40<BR>
Alaṅkate tadā devarājamandirasundare<BR>
Tasmiṃ purātane dhātumandire mandiruttame<BR>
41<BR>
Mahāratanapallaṅke nānāratanasobhite<BR>
Dhātuyo tā duve sammā patiṭṭhāpesi sādaraṃ.<BR>
42<BR>
Tatoppabhuti rājañño divase divase'dhikaṃ<BR>
Catujātisugandhehi gandhadhūpehi cāruhi<BR>
43<BR>
Punnāganāgapūgādinānākusumajātihi<BR>
Asaṅkhyamaṇikappūradīpehi varajotihi<BR>
44<BR>
Gandhatelappadittāhi daṇḍadīpāvalīhi ca<BR>
Madhurakkhīrasampakkasukhumodanathālihi, 7<BR>
45<BR>
Kelāsakuṭasaṅkāsa-gandhasālantarāsihi<BR>
Samaggakhajjabhojjehi leyyapeyyādikehi ca<BR>
46<BR>
Māsattayaṃ mahādhātupūjaṃ nokamanoharaṃ<BR>
Saheva saṅkhapūjāya katvā niṭṭhāpayī sudhī.<BR>
---------<BR>
47<BR>
Atho "sahassatitthamhi uupasampadamaṅgalaṃ<BR>
Nimmalaṃ kārayissāma" iti vatvā mahīpati<BR>
48<BR>
Vīrabāhumahīpālaṃ pesetvā paṭhamaṃ tahiṃ<BR>
Tenā'nekasahassehi saṅghārāmehi cāruhi<BR>
49<BR>
Saha kārapite tuṅge nānālaṅkārabhāsure<BR>
Paṭṭatoraṇasaṃyutte saṭṭhithambhamahālaye<BR>
50<BR>
Tesu tesupasampattipūjāvatthusu sabbaso<BR>
Sajjāpitesu sabbesu paccayesu nacatusvapi,<BR>
51<BR>
Tasmiṃ tasmiṃ ca raṭṭhamhi patiṭṭhārohaṇādike<BR>
Nivasantehi sabbehi vannirājūhi sādaraṃ<BR>
-----------<BR>
6. Punaggantvā (sabbesu) 7.[A.] Thālahi.<BR>
<BR>
[SL Page 569] [\x 569/]   ( <BR>
<BR>
52<BR>
Anekamacchamaṃsādinānāvyañjanasālisu<BR>
Mahātaṇḍulabhāresu dadhiduddhaghatādisu 53<BR>
Madhuphāṇitamacchaṇḍisakkharāguḷakādisu<BR>
Ānītesu mahāsaṅghadānopakaraṇesu ca<BR>
54<BR>
Rājā vijayabāhūpi tattha gantvā tadā "mayaṃ<BR>
Ārabhissāma kāretumupasampadamaṅgalaṃ;<BR>
55<BR>
Amhesu pana ye santi suppasannatarāsayā<BR>
Te sabbe'pi mahātherā majjhimā navakāpi ca<BR>
56<BR>
Sahassatitthaṃ āgantuṃ ussahantu yatissarā"<BR>
Iti ārādhanaṃ kavo dūtaṃ pāhesi sabbadhi.<BR>
---------<BR>
57<BR>
Sutvā sutvā pavattiṃ taṃ patvā patvā mahāmudaṃ<BR>
Tapodhanagaṇā sabbe tambapaṇṇiyavāsino<BR>
58<BR>
Attano attano bhaṇḍāgārikampi yatiṃ tadā<BR>
Nisīditumadatvāna nikkhamiṃsu tato tato.<BR>
59 Athānukkamato sabbe sajjitā yatipuṅgavā<BR>
Sahassatitthaṃ āgantvā sīghaṃ sannipatiṃsu te.<BR>
60 Tadā sahassatitthaṃ taṃ yatīhi parivāritaṃ<BR>
Olokonto muhuṃ rājā alabhī sulabhaṃ mudaṃ.<BR>
61<BR>
Athādhikaṃ paṇītehi antapānehi bhūpati<BR>
Taṃ mahābhikkhūsaṃghaṃ so sakkaccaṃ samupaṭṭhahi.<BR>
62<BR>
Tasmiṃ sahassatitthasmiṃ divase divase tadā<BR>
Mahāpūjaṃ pavattento tehi kārakabhikkhuhi <BR>
63<BR>
Upasampadapekkhānaṃ dāpento upasampadaṃ<BR>
Addhamāsaṃ pavattesi upasampadamaṅgalaṃ.<BR>
64<BR>
Tato puna mahāsāmipadaṃ mūlapadaṃ tathā<BR>
Mahātherapadaṃ therapariveṇādikaṃ padaṃ<BR>
65<BR>
Taṃ taṃ labhanayoggānaṃ sāsanujjotakārinaṃ<BR>
Dāpetvāna tato tesaṃ rājā rājārahaṃ subhaṃ<BR>
66<BR>
Sahassagghanakaṃ aṭṭhaparikkhāraṃ ca datva so<BR>
Tadaññesampi sabbesaṃ yatīnaṃ paṭipāṭiyā<BR>
<BR>
[SL Page 570] [\x 570/]   ( <BR>
<BR>
67<BR>
Mahagghe ca parikkhāre davo datvā'vasiṭṭhake<BR>
Parikkhāre bahū paṇḍucoḷaraṭṭhanivāsinaṃ<BR>
68<BR>
Bhikkhūnampi ca pesetvā paripuṇṇamanoratho<BR>
Ñāṇapubbaṅgamaṃ katvā yaṃ yaṃ puññaṃ mayā kataṃ<BR>
69<BR>
Taṃ sabbaṃ piturājassa 8 nāmato va kataṃ iti<BR>
Viññāpetvāna dūtaṃ so pesesi pitusantikaṃ.<BR>
70<BR>
Itthaṃ vālikaninnagāya vipule titthe sahassavhaye<BR>
Sīmāyaṃ parisodhitāyamudakukkhepābhidhānāya so<BR>
Kāretvā yatinaṃ bahunnamupasampattippadānaṃ tato<BR>
Jotāpesi navaṅgikaṃ bhagavato buddhassidaṃ sāsanaṃ<BR>
71<BR>
Bhubhāraṃ bhuvane sute nijasute tasmiṃ ṭhapetvā ciraṃ<BR>
Evaṃ evamanekapuññavibhavaṃ teneva kārāpayaṃ<BR>
Rājūnaṃ pavaro parakkamabhujo rājāpi so attano<BR>
Pañcattiṃsatimamhi saggamagamā pattamhi saṃvacchare.<BR>
<BR>
Iti sujanappasādasaṃvegatthāya kate mahāvaṃse abhiseka<BR>
Maṅgalādidīpano nāma sattāsītimo paricchedo<BR>
---------<BR>
<BR>
Aṭṭhāsītimo paricchedo<BR>
<BR>
1<BR>
Tadaccaye'pi sabbampi laṅkārajjaṃ pasāsato<BR>
Rañño vijayabāhussa dutiye vacchare pana<BR>
2<BR>
Tassa senāpatī eko dummitto mittanāmako<BR>
Rājabbhantarikaṃ ekaṃ dāsaṃ laddhā sahāyakaṃ<BR>
3<BR>
Ekadā rattiyaṃ tena lañcā vañcitacetasā<BR>
Ghātāpesi narindaṃ taṃ rajjalobhena pāpiko.<BR>
4<BR>
Taṃ pavattiṃ suṇitvāna tassa ra.Ñño'nujo tadā<BR>
Bhuvanekabhujo rājā jambuddoṇipurā tato<BR>
5<BR>
Nikkhamitvā paṭicchannaṃ yānaṃ āruyha bhītiyā<BR>
Subhāvalapuraṃ duggaṃ gantumeva samārabhi.<BR>
6<BR>
Tadā tasseva duṭṭhassa mittasenāpatissa ye<BR>
Hatthato lañcamādāya ādito eva yojitā<BR>
-----------<BR>
8.[E.S.] Piturājañña<BR>
<BR>
[SL Page 571] [\x 571/]   ( <BR>
<BR>
7<BR>
Te duṭṭhā kakkhalā monasīhakā navabhātikā<BR>
Khippamevānubandhantā tikkhasatthehi niddayā 1<BR>
8<BR>
Tassa bhupassa yānamhi pahariṃsu tathā bhusaṃ<BR>
Yathā chinnaṃ bhave sabbaṃ andoḷipaṭṭakādikaṃ.<BR>
9<BR>
Tadā so yānato tasmā uppatitvā mahītale<BR>
Kāḷagallakagāmañca gantvā vegena nibbhayo<BR>
10<BR>
Gajabandhaniyaṃ tattha gajasālāyamuttamaṃ<BR>
Gajamekaṃ gahetvāna tamāruyha tato puna<BR>
11<BR>
Uttararitvā oghapuraṃ 2 koḷabhinnaṃ mahānadiṃ<BR>
Agamāsi mahīpālo tameva subhapabbataṃ.<BR>
---------<BR>
12<BR>
Mittasenāpati sopi jambuddoṇipure tadā<BR>
Pavisitvā mahārājamandiraṃ tattha sundare<BR>
13<BR>
Sīhāsane nisīditvā rājabhusanabhusitaṃ<BR>
Attānaṃ sabbasenāya dassāpesi durāsayo.<BR>
14<BR>
Tato tassa siniddhā ye 3 amaccā te 4 tadā pana<BR>
Sabbe sannipatitvāna aññamaññānuvattino.<BR>
15<BR>
Sadesaparadesīyaṃ sabbaṃ ubhayavāhiṇiṃ<BR>
Sammā vetanadānena saṃgaṇhissāma sabbathā<BR>
16<BR>
Iti cintiya sabbesaṃ ādo ṭhakurakādīnaṃ<BR>
Ariyakkhattayodhānaṃ bhatiṃ dātuṃ samārabhuṃ.<BR>
17<BR>
"Sabbadāpi mayaṃ sabbe saṅgahetabbataṃ gatā<BR>
Paṭhamaṃ sīhaḷā eva yodhā tumhehi sabbathā<BR>
18<BR>
Bhatiyā saṅgahetabbā, tosetabbā punappunaṃ"<BR>
Iti vatvāna te sabbe na gaṇhiṃsubhatiṃ tadā.<BR>
19<BR>
Evaṃ hotu'ti sabbesaṃ sīhaḷalānaṃ gatiṃ tadā<BR>
Dāpetvāna tato tesaṃ bhatiṃ gaṇhitumabravuṃ.<BR>
20 Tato punapi te sabbe "bhati pacchāpi dīyatu,<BR>
Asmiṃ vāre na gaṇhāma" iti vatvā paṭikkhipuṃ<BR>
21<BR>
Sabbaso tehi sabbehi amaccehi punappunaṃ<BR>
Nibandhe tu kate bhīyyo bhatiggahaṇahetuke<BR>
-----------<BR>
1.[A.] Niddayaṃ. 2. [E.S.D.] Mahāpūraṃ. 3.[A.] Siniddhāye. 4.[A.] Ye.<BR>
<BR>
[SL Page 572] [\x 572/]   ( <BR>
<BR>
22<BR>
Sabbe sattasatā tepi sajjitāribakhattiyā<BR>
"Sabbampi rājino agge vadissāma mayaṃ" iti<BR>
23<BR>
Gantvā rājālayaṃ tattha sīhāsananivāsinaṃ<BR>
Mittasenāpatiṃ disvā khaṇamaṭṭhaṃsu sādaraṃ.<BR>
---------<BR>
24<BR>
Tato ṭhakurako yodho nibbhītīkamano tadā<BR>
Saññaṃ datvā sahāyānaṃ tikhiṇaṃ' khaggamattano<BR>
25<BR>
Gahetvā taṃ khaṇaññeva tassa senāpatissa so<BR>
Chinditvāna lahuṃ sīsaṃ pātayittha mahitale.<BR>
26<BR>
Atha tasmiṃ pure jāte mahākolāhale tadā<BR>
Sabbepi sīhaḷā yodhā ekībhuya mahabbalā<BR>
27<BR>
"Kasmā etamakiccaṃ tu tumhehi vihitaṃ" iti ṭhakurappamukhe sabbe pucchiṃsu ariye bhaṭe.<BR>
28<BR>
Bhuvanekabhujindassa subhapabbatavāsino<BR>
Niyogena kataṃ etaṃ iti te punarabravuṃ.<BR>
29<BR>
Tathā hotuti sabbe'pi yodhāāriyasihaḷā<BR>
Samaggībhuya rājānaṃ bhuvanekabhujissaraṃ<BR>
30<BR>
Subhāvalapurā tamhā jambuddoṇipuraṃ tadā<BR>
Samānetvāna taṃ rajje abhisiñciṃsu sādaraṃ.<BR>
---------<BR>
31<BR>
Tatoppabhuti so rājā sabbaṃ ubhayavāhiniṃ<BR>
Vetanādippadānena katvā attānuvattiniṃ<BR>
32<BR>
Kāḷiṅgarāyaraṃ coḍagaṅgadevaṃ ti ādike<BR>
Otiṇṇe paratīrasmā sabbe damiḷavairino<BR>
33<BR>
Kadalīvāṭamāpāṇaṃ 5 tipavhahimiyānakaṃ 6<BR>
Iccādi sīhaḷe vannirāje ca apanodiya<BR>
34<BR>
Vītārikaṇṭakaṃ laṅkaṃ katvā katici vacchare<BR>
Jambuddoṇipure vāsaṃ kappetvā tadanantaraṃ<BR>
35<BR>
Subhāvalapuraṃ gantvā tattha sobhaggabhāsuraṃ<BR>
Rājadhāniṃ suvitthiṇṇaṃ kārāpetvā tahiṃ vasī.<BR>
---------<BR>
-----------<BR>
5.[E.] Kadalīpaṭa- 6.[E.] Tipavhaṃ himiyānakaṃ<BR>
<BR>
[SL Page 573] [\x 573/]   ( <BR>
<BR>
36<BR>
Tato dhammanayene va rañjento sakalaṃ janaṃ<BR>
Ahosi dhammiko rājā suppasanno ca sāsane.<BR>
37<BR>
Dhammapotthakalekhinaṃ medhāvīnaṃ bahuṃ dhanaṃ<BR>
Datvā ledhakhāpayaṃ tehi 7 sabbampi piṭakattayaṃ<BR>
38<BR>
Patiṭṭhāpiya laṅkāyaṃ vihāresu tahiṃ tahiṃ<BR>
Pāḷidhammābhivuddhiṃ so kārāpesi narādhipo<BR>
39<BR>
Bahuvāre katoḷārapūjāsakkārabhāsuraṃ<BR>
Kārāpetvopasampattimaṅgalaṃ lokamaṅgalaṃ<BR>
40<BR>
Tilokapūjanīyaggamahimaṃ munisāsanaṃ<BR>
Vepullaṃ ca virūḷhiṃ ca sampāpesi mahīpati<BR>
41<BR>
Dantadhātumahāpūjaṃ pavattesi dine dine,<BR>
Bhikkhusaṅghañcupaṭṭhesi paccayehi catuhi so<BR>
42<BR>
Evamevaṃ subhaṃ katvā vasaṃ subhagirīpure<BR>
Sopekādasavassāni rajjaṃ katvā divaṃ gato.<BR>
43<BR>
Chātasmiṃ 8 jāyamanmiṃ paṇḍurajjānusāsihi<BR>
Pañcabhātikarājūhi ha senāya pesito<BR>
44<BR>
Ariyaccakkavattīti vissuto'narariyopi 9 so<BR>
Damiḷādhipatī koci mahāmacco mahabbalo<BR>
45<BR>
Otaritvāna taṃ raṭṭhaṃ paharitvā ito tato<BR>
Pavisittha mahāduggavaraṃ subhagiriṃ puraṃ<BR>
46<BR>
Dāṭhādhātubhadantañca sabbaṃ sāradhanaṃ tahiṃ<BR>
Gahetvāna nivattitvā paṇḍuraṭṭhaṃ punāgami.<BR>
47<BR>
Tattha paṇḍumahārājavaṃsarājivabhānuno<BR>
Kulasekhararañño taṃ dāṭhādhātumadāsi so<BR>
---------<BR>
48<BR>
Tadā kho bodhisattassa putto vijayabāhuno<BR>
Nattā tassa parakkantibāhurañño mahiddhino<BR>
49<BR>
Parakkamabhujo nāma rājā laṅkānivāsinaṃ<BR>
Jantūnaṃ pana santāpaṃ nivāretuṃ ghano viya<BR>
50<BR>
Kakudhaṃ 10 vararājūnaṃ sītacchāyāmanoharaṃ<BR>
Chattaṃ ussāpayī rājā 11 sasibimbānukārinaṃ.<BR>
-----------<BR>
7.[A.] Lekhāpayantohi 8.[A.] Jātasmiṃ. 9.[A.E.] Nāriyopi<BR>
10. [A.E.] Kakudaṃ. 11. [A.E.] Rākā.<BR>
<BR>
[SL Page 574] [\x 574/]   ( <BR>
<BR>
51<BR>
Atha so attano vaṃsapūjanīyaggadevataṃ<BR>
Dāṭhādhātuṃ munindassa paṇḍuraṭṭhaṃ gataṃ tato<BR>
52<BR>
Kenopāyena ānetuṃ sakkomīti vicintiya<BR>
Aññopāyamapassanto vinā sāmaṃ mahīpati<BR>
53<BR>
Nikkhamitvāna dakkhehi yodhehi saha kehici.<BR>
Gantvāna paṇḍuraṭṭhaṃ taṃ disvā paṇḍunarādhipaṃ<BR>
54<BR>
Santosetvā tamālāpasallāpehi dine dine<BR>
Hatthato tassa rājassa dāṭhādhātuṃ samādiya<BR>
55<BR>
Laṅkādīpaṃ punāgantvā puḷatthinagaruttame<BR>
Patiṭṭhāpesi taṃ dāṭhādhātugehamhi pubbake<BR>
56<BR>
Atha tasmiṃ pure vāsaṃ karonto dharaṇīpati<BR>
Rājanītiṃ avokkamma rajjaṃ kattuṃ samārahi<BR>
57<BR>
Dantadhātumahaṃ rājā karonto so dine dine<BR>
Anappakaṃ puññarāsiṃ appamādena sañcini. 12<BR>
58<BR>
Bahū aṭṭhaparikkhāre tathā kaṭhinacīvare<BR>
Bahunnaṃ pana bhikkhūnaṃ dāpesi paṭivaccharaṃ.*<BR>
59<BR>
Cīvarādipaccayehi bhikkhusaṃghaṃ upaṭṭhiya<BR>
Lokasāsanasaṃvuddhiṃ katvā maccuvasaṃ gato<BR>
---------<BR>
60<BR>
Subhācalapurādhīsabhuvanekabhujatrajo<BR>
Hatthiselapure rājā 13 bhuvanekabhujo ahū<BR>
-----------<BR>
12.[E.] Sañcayī. 13.[S.] Ramme<BR>
* Ayaṃ gāthā [E.] Potthake ka dissati.<BR>
<BR>
Kesuci potthakesu imāpi gāthā dissanti:<BR>
57<BR>
"Subhāvalapurādhīsabhuvanekabhujatrajo<BR>
Bhuvavekabhujo nāma kumāro'pi anāgate<BR>
58<BR>
Rajjalobhaṃ karotīti cintayanto punappunaṃ<BR>
Kadāci pana sorājā attano'carajassapi<BR>
59<BR>
Tassarājākumārassa uppāṭetuṃ vilocane<BR>
Saha rājamanussehi niyojesi nahāpitaṃ.<BR>
60<BR>
Na hāpito tadā tasmiṃ..........<BR>
<BR>
[SL Page 575] [\x 575/]   ( <BR>
<BR>
61<BR>
Puññakāmojanindoso dānādikusale rato<BR>
Niccaṃ bhikkhusahassassa pākavaṭṭañca paṭṭhapi.<BR>
62<BR>
Paṭisaṃvaccharaṃ rājā rājaggavibhavocitaṃ.<BR>
Attano moḷikalyāṇaṃ kāretvā tadanantaraṃ<BR>
63<BR>
Jaṭṭhamūlamhi māsasmiṃ seṭṭhapūjāpurassaraṃ<BR>
Pavattetvopasampattiṃ jotesi jinasāsanaṃ.<BR>
64<BR>
Evamādimanekāni katvā puññāni nekadhā<BR>
Bhuvanekabhujo so'pi dutiyo'niccataṃ gato. ---------<BR>
65<BR>
Tassātijāto putto so parakkamabhujo'pi ca 14<BR>
Dhīro vikkamasampanno āsi tasmiṃ pure vare.<BR>
66<BR>
Vatthuttaye pasanno so sannipātiya bhikkhavo<BR>
Anekesu ca vāresu kāresi upasampadaṃ.<BR>
67<BR>
Atha rājaṅgaṇe rājā bhittitthamhamanoharaṃ<BR>
Vicittacittakammantaṃ soṇṇasiṃgehi saṃyutaṃ<BR>
68<BR>
Kanakadvārabāhāhi sassirīkaṃ tibhumakaṃ<BR>
Dāṭhādhātugharaṃ sammā kārāpetvā tato tahiṃ<BR>
69<BR>
Vicittehi ca vatthehi paṭṭavatthādikehi ca<BR>
Bandhāpetvā vitānaṃ so soṇṇamālāhi tampuna<BR>
70<BR>
Tathā rajatamālāhi muttamālāhi cārubhi<BR>
Alaṅkariya sabbattho'lambamānāhi sobhitaṃ<BR>
71<BR>
Koseyyasāṇipākāraṃ bandhitvāna tato tahiṃ<BR>
Paññāpetvāna pallaṅkaṃ vicittattharaṇujjalaṃ<BR>
72<BR>
Taṃsamantā ca sovaṇṇarūpikumbhāvalīhi ca<BR>
Rūpisovaṇṇaratanadaṇḍadīpāvalīhi ca<BR>
73<BR>
Alaṃkatvā tato tasmiṃ dāṭhadhātukaraṇḍakaṃ<BR>
Pattadhātukaraṇḍañca patiṭṭhāpiya sādaraṃ<BR>
74<BR>
Pupphagandhehi nekehi dhūpadīpehi bhāsuraṃ<BR>
Khajjabhojjehi sabbehi leyyapeyyehi sajjitaṃ<BR>
75<BR>
Vijumhamānapañcaṅgaturiyārāvasundaraṃ<BR>
Nāṭikācārakāraddhanaccagītamanoharaṃ 15<BR>
76<BR>
Lokānandakaraṃ satthudhātupūjāmahussavaṃ<BR>
Divase divase samma pavattayitumārabhi.<BR>
-----------<BR>
14. [E.] Bhujoti ca. 15. [A.] Nanāvicārakāraṇḍa.<BR>
<BR>
[SL Page 576] [\x 576/]   ( <BR>
<BR>
77<BR>
Gāmakkhettehi nekehi dāsidāsādikehi ca<BR>
Hatthigomahisādīhi dhātupūjamakārayī.<BR>
78<BR>
Dharamānamhi sambuddhe 16 sabbalokagganāyake<BR>
Tassa yaṃ dinavārittaṃ atthi, taṃ dantadhātuyā<BR>
79<BR>
Itoppabhuti hotuti cintetvā tappakāsanaṃ<BR>
Dāṭhādhātucarittavhaṃ sīhaḷāya niruttiyā<BR>
80<BR>
Ganthaṃ samatiyā rājā kavo 17 tadanusārato<BR>
Dhātuyā dinacārittaṃ pavattesi dine dine,<BR>
81<BR>
Atha so coḷadesīyaṃ nānābhāsāvisāraradaṃ<BR>
Takkāgamadharaṃ ekaṃ mahātheraṃ susaññataṃ<BR>
82<BR>
Rājā rājaguruṭṭhāne ṭhapetvā tassa santike<BR>
Jātakāni ca sabbāni sutvā sutvā nirantaraṃ<BR>
83 Uggaṇhitvā tadatthampi dhāretvā tadanantaraṃ<BR>
Tāni sabbāni paññāsādhike pañcasate subhe<BR>
83<BR>
Jātake pāḷibhāsāto sīhaḷāya niruttiyā<BR>
Kamato parivattetvā piṭakattayadhārinaṃ 84<BR>
Mahātherānamajjhamhi sāvetvā parisodhiya<BR>
Laṅkāyaṃ pana sabbattha lekhāpetvā pavattayī.<BR>
85<BR>
Jātakāni punetāni nijasissappaveṇiyā<BR>
Pālayitvā pavattetuṃ ārādhetvāna dhīmato<BR>
86<BR>
Medhaṅkarābhidhānassa therasse'kassa dāpayī.<BR>
Tasseva sakanāmena pariveṇañca kāriya<BR>
87<BR>
Purāṇagāmaṃ sannīraselaṃ labujamaṇḍakaṃ<BR>
Moravaṅkanti'me gāme caturo ca sa dāpayī<BR>
--------88<BR>
Titthagāmavihārasmiṃ mahāvijayabāhunā<BR>
Yattha kārāpito pañcatāḷīsaratanāyato<BR>
89<BR>
Parijiṇṇo ahū dīghapāsādo, tattha so puna<BR>
Parakkamabhujo rājā tiṃsahatthāyataṃ subhaṃ<BR>
90 Dvibhumaṃ dīghapāsādaṃ tuṅgasiṅgasamāyutaṃ<BR>
Kārāpetvāna taṃ nānācittakammantabhāsuraṃ<BR>
-----------<BR>
16.[E.S.] Sambuddhe dharamānamhi. 17.[S.] Kārayitvāna so rājā tato.<BR>
[E.] Kārayitvā tato rājā.<BR>
<BR>
[SL Page 577] [\x 577/]   ( <BR>
<BR>
91<BR>
Tadā vijayabāvhapariveṇādhivāsino<BR>
Kāyasatthimahātherabhadantassa 18 samappayī.<BR>
92<BR>
Upagimhanaditīraṃ pālaggāmābhidhānakaṃ<BR>
Gāmamekañca dāpesi katvā tappāriveṇikaṃ.<BR>
93<BR>
Yuttaṃ pañcasahassehi nāḷikerarūhi so<BR>
Ārāmaṃ kārayī tattha titthagāme manorame.<BR>
94<BR>
Atha devapure sīhasayitappaṭimāgharaṃ<BR>
Cāru-dvāradvayaṃ 19 dīghaṃ kārāpetvā dvibhumakaṃ<BR>
95<BR>
Tassārāmaṃ parikkhippa 20 gaṇṭhimānābhidhānakaṃ (gèṭamān[X]gña[X]<BR>
Gāmamekañca dāpesi buddhāyattaṃ vidhāya so.<BR>
---------<BR>
96<BR>
Valliggāmavavihārasmiṃ attano nāmadheyyato<BR>
Dvibhumaṃ dīghapāsādaṃ parakkamabhujavhayaṃ<BR>
97<BR>
Kārāpetvā mahāsaṅghasantakaṃ dharaṇīpati<BR>
Tassā'dāsi mahābhogaggāmaṃ sāligirivhayaṃ. (Çlgiriya)<BR>
98 Subhe viddumagāmasmiṃ rājaggāmapurantike<BR>
Varaṃ sirighanānanda-pariveṇasamāyutaṃ<BR>
99<BR>
Vihāraṃ kārayitvāna sabodhipaṭimāgharaṃ<BR>
Attano garucoḷīyamahātherassa dāpayī. 100 Atha so ramanīyasmiṃ raṭṭhe<BR>
māyādhanuvhaye 21<BR>
Nūtanaṃ nagaraṃ katvā cārupākāragopuraṃ<BR>
101<BR>
Tattha devavālayaṃ ekaṃ tuṅgasiṅgaṃ dvibhūmakaṃ<BR>
Pākāragopuropetaṃ kārāpetvā manoramaṃ<BR>
102<BR>
Tattha uppalavaṇṇassa devarājassa bhāsuraṃ<BR>
Rūpaṃ patiṭṭhapetvāna mahāpūjaṃ pavattayī.<BR>
103<BR>
Evamādiṃ mahantaṃ so lokasāsanasaṃgahaṃ<BR>
Anekāni ca puññāni katvā maccuvasaṃ gato.<BR>
104<BR>
Pubbe so katapuññathāmasahito laddhe asāre dhane<BR>
Lobhaṃ hitva akāsi sabbakusalaṃ attatthamādiṃ rato.<BR>
Attatthañca aniccatampi sakalaṃ mantvā janā sādhavo<BR>
Katvā gaṇhatha dānasīlapamukhe puññāni saddhādhanā.<BR>
---------<BR>
-----------<BR>
18.[E.] Kāyasatti. 19.[E.] Catudvāradvayaṃ. 20.[A.E.] Parikkhittaṃ<BR>
[D.] Parikkhitva. 21. [A.] Māyādhanavbhaye.<BR>
<BR>
[SL Page 578] [\x 578/]   ( <BR>
<BR>
105<BR>
Tassa'ccaye āsi rājā vannibhuvanekabāhu pi<BR>
Tadaccaye jayabāhu 22 rājā āsi mahabbalo.<BR>
106<BR>
Imesaṃ pana rājūnaṃaccayena mahāmati<BR>
Mahāvālukagaṅgāya samīpamhi manorame<BR>
107<BR>
Gaṅgāsiripure āsi catuttho paṭhavissaro<BR>
Bhuvanekabhujo nāma saddho cāruguṇākaro.<BR>
108<BR>
Tassa catutthake vasse muninibbāṇato pana<BR>
Ekasahassaṃkho aṭṭhasataṃ hi caturādhikaṃ<BR>
Navutisaṃvaccharātītaṃ viññeyyaṃ nayadassinā.<BR>
109 Dullabbhanīyamatidullabhabuddhakālaṃ<BR>
Laddhā purā naravarā satatappamattā<BR>
Dānādyasesakusalāni karuṃti ñatvā<BR>
Tumhe'pi sabbakusalāni karotha sammā.<BR>
<BR>
Iti sujanappasādasaṃvegatthāya kate mahāvaṃse<BR>
Vijayabāhu ādi aṭṭharājadīpano nāma aṭṭhāsītimo paricchedo.<BR>
---------<BR>
<BR>
Ekūnanavutimo paricchedo.<BR>
<BR>
1<BR>
Tadaccaye tahiṃ eva parakkamabhujo pi ca<BR>
Dhīro vikkamabāhū'ti rājāno dve bhaviṃsu te.<BR>
2<BR>
Tato mahorugaṅgāya 1 samīpamhi manorame<BR>
Perādoṇīti nāmena pasiddhe nagare subhe<BR>
3<BR>
Vikkamabāhurājassa kāle eva mahāmati<BR>
Girivaṃsābhijāto so alagakkonāranāmako<BR>
4<BR>
Pabhurājā āsi tejosaddhādiguṇabhusano.<BR>
Lokasāsanasaṃvuddhiṃ kattukāmo mahabbalo<BR>
5<BR>
Pāsādabodhivaracaṅkamamaṇḍapehi<BR>
Pākārasālapaṭimālayacetiyehi<BR>
Kalyāṇināmanagarī rucirāpaṇehi<BR>
Rājeti cārutaragopuratoraṇehi -----------<BR>
22.[S.] Vijayabāhu. 1.[E.] Mahādigaṃgāya.<BR>
<BR>
[SL Page 579] [\x 579/]   ( <BR>
6<BR>
Iccādivaṇṇitamahāmunisevitamhā<BR>
Kalyāṇināmanagarā api dakkhiṇasmiṃ<BR>
Buddhyādiyuttajanakappita-sādhuṭhāne<BR>
Dārūrugāmanikaṭe mahatī taḷāke<BR>
7<BR>
Mahāpākārapantīhi dvārakoṭṭhādisobhitaṃ<BR>
Jayavaddhanakoṭṭanti pasiddhaṃ nagaraṃ akā.<BR>
8<BR>
Vasanto so pure tasmiṃ puññakāmo mahabbalo<BR>
Sāsanavuddhiādikaṃ akāsi kusalaṃ bahuṃ.<BR>
9<BR>
Pure tahiṃ pañcamo so bhuvanekabhujo ahu<BR>
Saddho buddhādivatthuni pūjento satatādaro.<BR>
10<BR>
Saṅghassa niccabhattādidānaṃ dento anappakaṃ<BR>
Sāsanavuddhikaṃ kātuṃ sannipātiya bhikkhavo<BR>
11<BR>
Vicāretvāna dussīle uppabbājetva, lajjinaṃ<BR>
Saṅgahevo balaṃ datvā jetesi jinasāsanaṃ.<BR>
12<BR>
Rajatasattasahassehi kāretvāna karaṇḍakaṃ<BR>
Dantadhātuṃ pavaḍḍhetvā pūjento satatādaro<BR>
13<BR>
Rajjaṃ vīsativassāni katvāna niṭṭhite tadā<BR>
Tassa rājassa sāleko 2 vīrabāhū'ti vissuto<BR>
14<BR>
Pāpuṇitvāna rajjaṃ so sāsanavuddhiādikaṃ<BR>
Sabbaṃ tatheva katvāna maccurājavasaṃ gato.<BR>
---------<BR>
15<BR>
Tato aparabhagasmiṃ sambuddhassa sirīmato<BR>
Parinibbāṇato cekasahassanavasatupari 3<BR>
Tipaññāsatime vasse paññāvīraguṇālayo 16<BR>
Rājā parakkamabhujo ravivaṃsajo so<BR>
Ramme puramhi jayavaddhananāmadheyye<BR>
Patvāna rajjasirimaggavaraṃ uḷāraṃ<BR>
Saddhāya arabhi mahaṃ ratanattayarasmiṃ<BR>
17<BR>
Munindadāṭhamuddissa tibhumakamanoharaṃ<BR>
Cārudassanapāsādaṃ kāretvā so mahīpati<BR>
----------2.[E.] Kāleko. (Sālo+eko) 3. [E.S.] Satuttaraṃ.<BR>
<BR>
<BR>
[SL Page 580] [\x 580/]   ( <BR>
<BR>
18<BR>
Navaratanasubaddhaṃ soṇṇavaṅgoṭakaṃ ca<BR>
Vividhajutijalantaṃ tampi chādetva maññaṃ<BR>
Pavaramaṇisubaddhaṃ kambuvaṅgoṭakañca<BR>
Akari tamapi antokatva hemaṃ karaṇḍaṃ 19<BR>
Paramarucirahemeneva limpetva ekaṃ<BR>
Aturalavarakaraṇḍaṃ cāpi katvā mahantaṃ<BR>
Bhavavibhavasukhaṃ icchantarājā ca tesu<BR>
Catusu varakaraṇḍesveva vaḍḍhesi dāṭhaṃ.<BR>
20<BR>
Sambuddhasāsanavare suvisāradehi<BR>
Rajūhi sabbakatalaṅkamahaṃ saritvā<BR>
Lābhehi rajjanikhilehi ahampi evaṃ<BR>
Pūjemi taṃ analaso iti sādaro so<BR>
21<BR>
Vintetvā dhātupūjādiṃ kāsi saddhāya sabbaso<BR>
Saṅghassa niccabhattañca parikkhārehi aṭṭhahi.<BR>
22<BR>
Māse māse ca pūjāyo anusaṃvaccharaṃ hi so<BR>
Kaṭhinacīvaradānaṃ ca tīsu raṭṭhesu bhikkhunaṃ<BR>
23<BR>
Mahādānaṃ ca saddhāya cīvarañcānuhāyanaṃ<BR>
Dāpetvā sañcayī puññaṃ puññakāmo mahāyaso.<BR>
24<BR>
Attano mātu atthāya tassā nāmena paññava<BR>
Pappaṭakānane tasmiṃ sunettapariveṇakaṃ<BR>
25<BR>
Saṃghārāmañca kāretvā gāmakkhette bahūni ca<BR>
Pūjetva tīhi raṭṭhehi āgatānaṃ tapassinaṃ<BR>
26<BR>
Tīṇi dināni dātuṃ so saṅghikaṃ dānamuttamaṃ<BR>
 hapāpetvā tahiṃ eva puññarāsiñca sañcayī.<BR>
---------<BR>
27<BR>
Sāṭṭhakathaṃ saṭīkañca piṭakattayamuttamaṃ<BR>
Likhapetvāna buddhassa sāsanasaṅgahaṃ akā.<BR>
28<BR>
Saddhammapotthakāneva divase divase tadā<BR>
Lekhanatthaya gāmādiṃ lekhakānaṃ adāsi so.<BR>
29<BR>
Mahiyaṅgaṇacetyādicetiyesu 4 tahiṃ tahiṃ<BR>
Khaṇḍaphullādikammañca sudhākakammañca kārayī.<BR>
30<BR>
Gaḍalādoṇiārāma-laṅkātilakaādisu<BR>
Sudhākammadikaṃ sabbaṃ tatheva kārayī tadā.<BR>
-----------<BR>
4. [A.] Mahiyaṅgaṇaṭhānādi.<BR>
<BR>
[SL Page 581] [\x 581/]   ( <BR>
<BR>
31<BR>
Anekesu ca vāresu kārāpetvā mahussavaṃ<BR>
Mahāpūjañca kāretvā karesi upasampadaṃ.<BR>
32 Rajjabhāraṃ labhitvāna tato so manujādhipo<BR>
Paññāsaṃ dvādhike vasse karonte kusalaṃ bahuṃ<BR>
33<BR>
Chabbīsatisahassani satamekañca taḷisaṃ<BR>
Ticīvarāni ca'ññāni parikkhāre ca so sudhi <BR>
34<BR>
Parivāretvāna saddhāya tisahassacatussataṃ<BR>
Dvattiṃsakaṭhinadussani bhikkhusaṅghassa'dāsi ca. 5 35<BR>
Vatthuttaye pasanno so jinasāsanamāmako<BR>
Appamāṇadhanaṃ datvā vividhaṃ kusalaṃ akā.<BR>
35<BR>
Saddhā paññādayālu guṇavararatano laddhabhoge asāraṃ<BR>
Jānante nekapuññaṃ satatamanalaso'kāsi evanti ñatvā<BR>
Jānantā attakāmā bhavavibhavasukhaṃ patthayantāpi sammā<BR>
Katvā gaṇhātha niccaṃ vividhasukhadadaṃ puññarāsimpi tumhe.<BR>
<BR>
Iti sujanappasadasaṃvegatthāya kate mahāvaṃse<BR>
Parakkamabhujādicaturājadīpano nāma<BR>
Ekunavutimo paricchedo.<BR>
<BR>
Navutimo paricchedo.<BR>
<BR>
1<BR>
Tadaccaye tassa nattā jayabāhu bhumipo bhavi.<BR>
Ghātetvā taṃ mahīpālo bhuvanekabhujo ahū.<BR>
2<BR>
Pattarajjābhiseko so sattasaṃvaccharaṃ vasī.<BR>
Tassa'ccaye paṇḍitattā paṇḍito iti vissuto 3<BR>
Parakkamabhujo rājā āsi tasmiṃ pure subhe.<BR>
Tato'si vīranāmādiparakkamabhujo'pi ca.<BR>
4<BR>
Tadaccaye vijayabāhu rājāsi guṇabhusano.<BR>
Tadaccaye āsi rājā bhuvanekabhujo iti<BR>
5<BR>
Ime va pana rājāno yathāsaddhaṃ yathābalaṃ<BR>
Lokasāsanasaṃvuddhiṃ katvā kammaṃ yathā gatā.<BR>
6<BR>
Sirisaṅghabodhigotte 1 jāte'ko vīravikkamo<BR>
Sambuddhaparinibbāṇā pañcasītyadhike 2 pana<BR>
Dvisahasse gate 3 vasse āsi rājā mahabbalo.<BR>
-----------<BR>
5.[S.] So. 1.[E.] Gottamhi. 2.[E.S.] Pañcāsītitame.<BR>
3. [S.E.] Dvisahassādhike pana.<BR>
<BR>
[SL Page 582] [\x 582/]   ( <BR>
<BR>
7<BR>
Mahāvālukagaṅgāya parikhāya alaṅkate<BR>
Seṅkhaṇḍaselanāmādisirivaḍḍhanapure tadā<BR>
8<BR>
Tasmiṃ vasanto so rāja catussaṅgahavatthuhi<BR>
Jane rañjetva saddhāya puññakammaṃ samārahi.<BR>
9<BR>
Attano rājagehasmā nātidūre manorame<BR>
Bhumibhāge munindassa dhātuṃ vaḍḍhetva sobhanaṃ 3<BR>
Cetiyañcāpi kāretvā tadāsanne dvibhumikaṃ<BR>
10<BR>
Uposathamālakañca, iṭṭhikāchadanādike<BR>
Chāsīti saṅghaāvāse nagarassa samantato<BR>
11<BR>
Kārāpetvā tattha tattha vasāpetvāna bhikkhavo<BR>
Upaṭṭhahitvā 4 saddhammaṃ assosi jinadesitaṃ.<BR>
12<BR>
Uḷārapūjaṃ katvāna pañcapaññāsamattakaṃ<BR>
Sabbarattivacaṃ dhammañcāpi saddhāya so suṇi.<BR>
13<BR>
Tiṃsasahassapaṇṇesu nikhāpetvāna potthake<BR>
Saṭṭhisahassamattehi tepiṭakañca pūjayī.<BR>
14 Sambuddhapaṭimānantu asītidhikaṃ sataṃ,<BR>
Dhātuyo cāpi vaḍḍhetuṃ tāḷīsaadhikaṃ sataṃ<BR>
Karaṇḍe pana karetvā puññarāsiñca sañcayī.<BR>
15<BR>
Sakā purā 5 nikkhamitvā sakapādabalena so<BR>
Ekaheneva gantvāna sattagāvutamattakaṃ<BR>
16<BR>
Nānāsugandhapupphehi dīpadhupādikehi ca<BR>
Mahāmahaṃ pavattento pūjesi mahiyaṅgaṇaṃ.<BR>
17<BR>
Sumanakūṭampi gantvāna ekāhenanarādhipo<BR>
Vaṭṭapañcadasahatthe 6 uccaṃ ratanapañcake<BR>
18<BR>
Dīpe ghaṭasataṃ telaṃ siñcitvā pūjayī tadā.<BR>
So aggamaggaṃ patthento duggamaggaṃ visodhiya<BR>
19<BR>
Gatāgatānaṃ sātatthaṃ asītiyādhikehi ca<BR>
Sattasatehi asmehi sopāṇe ca akārayi.<BR>
20<BR>
Evamādīnanekāni katvā puññāni nekadhā<BR>
Upasampadaṃ kāretuṃ cintetvā dharaṇīpati<BR>
-----------<BR>
3. [A.] So tahiṃ 4. [E.] Upaṭṭhapetvā 5.[E.S.] Sakanagarā.<BR>
6. [E.] Padvadase hatthe.<BR>
<BR>
[SL Page 583] [\x 583/]   ( <BR>
<BR>
21<BR>
Gaṅgātīramhi gehāni kārāpetvā bahūni ca<BR>
Vasante tīsu raṭṭhesu tattha netvāna bhikkhavo<BR>
22<BR>
Mahāmahaṃ pavavattento tesu bhikkhūsu so sudhi<BR>
Dhammakittimahātherapamukhaṃ pañcatiṃsatiṃ<BR>
23<BR>
Bhikkhusaṅghaṃ nimantetvā kārāpento mahussavaṃ<BR>
Tisate pañcapaññāsa kulaputte ca sādhavo<BR>
24<BR>
Uccinitvā gahetvāna dāpesi upasampadaṃ<BR>
Pāṭalīputtanagarasmiṃ mahāseno narādhipo<BR>
25<BR>
Sahassaṃ bhikkhusaṅghaṃ so bhojetvāna dine dine<BR>
Atitto eva tenāpi uḷārajjhasayena so<BR>
26<BR>
Vatthusuddhaṃ karitvana dānaṃ dātuṃ vicintiya<BR>
Rajjasiriṃ jahitvā'va uttaramadhurāpuraṃ<BR>
27<BR>
Gantvāna so bhatiṃ katvā laddhadhaññena saddhayā<BR>
Dinnadānampi sutvāna suddhadāne rato sudhī <BR>
28<BR>
Sālikkhettaṃ karitvāna sakakāyabalena ca<BR>
Teneva laddhadhaññena sammā dānaṃ pavattayī.<BR>
29<BR>
Vatthuttaye pasanno so dvisahassasatena ca 7<BR>
Dvāsītiyādhikenāpi 8 cīvarehi ca 9 pūpayī.<BR>
30<BR>
Pañcasatasahassāni sattāsītisahassake<BR>
Datvā dhanena 10 so rājā puññakammāni kārayī.<BR>
31<BR>
Dvāsaṭṭhihatthi asse ca 11 paññāsaadhike pana<BR>
Catussatagomahise 12 dāpesi manujādhipo<BR>
32<BR>
Evamādimanekehi nayehi kusalatthiko<BR>
Puññakammāni kavona saggamaggaṃ visodhayī<BR>
33<BR>
Evaṃ saddho sudhiro parahitanirato laddhakāyādyasāraṃ<BR>
Jānitvā nekapuññaṃ vividhasukhadadaṃ' kāsi sammāti ñatvā<BR>
Ghore saṃsāradukkhe vipulabhayajanāsārarasāraṃ saritvā<BR>
Kāyādiṃsabbalobhaṃjahathamanalasā puññasāraṃ bhajavho<BR>
<BR>
Iti sujanappasādasaṃvegatthāya kate mahāvaṃse jayabāhu <BR>
Ādisattarājadīpano nāma navutimo paricchedo.<BR>
---------<BR>
-----------<BR>
7.[E.] Satampi 8.[E.] Dvāsīti atirekaṃ ca. 9.[E.] Cīvarāni <BR>
10. [E.S.] Dhane datvāna. 11. Hatthi assaṃca (sabbesu). 12.[E.S.]Catussate-<BR>
<BR>
[SL Page 584] [\x 584/]   ( <BR>
<BR>
Ekanavutimo paricchedo.<BR>
<BR>
1<BR>
Evaṃ rajjaṃ karontasmiṃ tasmiṃ raññe mahāyase<BR>
Samuddāsannaraṭṭhesujayavaddhanamādisu *<BR>
2<BR>
Tahiṃ tahiṃ vasantesu sūravaṃsajarājusu 1<BR>
Māyādhanavharājeko āsi tejo janādhipo.<BR>
3<BR>
Tassa'trajo khalo āsi rājasīho'ti nāmako;<BR>
Gantvāna pitarā saddhiṃ yuddhaṃ katvā tahiṃ tahiṃ + <BR>
4<BR>
Jayaggāhī mahābālo attano pitaraṃpi ca<BR>
Ghātetvā sakahatthena 2 rajjamaggahi dummati.<BR>
5<BR>
Sītāvakanagarasmiṃ rājasīho'ti missuto<BR>
Pasanno sāsane kiñcikālaṃ hi kusalaṃ karaṃ<BR>
6<BR>
Dānaṃ datve'kadā rājā mahārathare apucchi so:<BR>
"Pitughātakapāpā'haṃ kathaṃ nāsemi" bhītiko.<BR>
7<BR>
Tadā therā tassa dhammaṃ desetvāna visāradā<BR>
Ārādhetuṃ asakkontā duṭṭhacittaṃ kubuddhino 3<BR>
8<BR>
"Katapāpaṃ vināsetuṃ na sakkā"ti giraṃ suṇa<BR>
Daṇḍappahaṭamattena kuddho ghoraviso viya<BR>
9<BR>
Sivabhattikepi pucchitvā "sakkā" ti kathitaṃ giraṃ<BR>
Amataṃ viya sutvāna kāyaṃ limpetva chārikaṃ<BR>
10<BR>
Sivabhattiṃ gahevona nāsento jinasāsanaṃ<BR>
Bhikkhusaṃghaṃ ca ghātento jhāpento dhammapotthake.<BR>
11<BR>
Bhindāpetvāna ārāme saggamaggampi chādayī.<BR>
Saṃsārakhāṇubhuto'ca micchādiṭṭhiṃ agaṇhi so.<BR>
12<BR>
Sumanakūṭamhi uppannaṃ sabbalābhaṃ hi gaṇhituṃ<BR>
Niyojesi tahiṃ pāpamicchādiṭṭhikatāpase.<BR>
13<BR>
Evaṃ adhammiko bālo gahetabbaṃ ajāniya<BR>
Agahetabbakaṃ gayha mahādukkhaṃ ca pāpuṇi 5<BR>
14<BR>
Tadā rājabhayeneva uppabbajiṃsu bhikkhavo.<BR>
Saṃsārabhīrukā tesu gatā āsuṃ tahiṃ tahiṃ.<BR>
-----------<BR>
1. [E.S.] Suriyavaṃsaja- 2.[E.S.] Sakahatthaṃ so. 3.[A.] Kubuddhike<BR>
4. [A.] Sīvaghattepi 5. [E.S.] Mahādukkhaṃ agaṇhi so.<BR>
* [E.S.] Atha tassaccaye tasmiṃ samuddāsananaraṭṭhake<BR>
Jayavaddhanakoṭṭakādi - pasidhanagaresu hi<BR>
+ [E.S.] Gantvā tahiṃ tahiṃ yuddhaṃ katvāna aggī jayaṃ.<BR>
<BR>
<BR>
[SL Page 585] [\x 585/]   ( <BR>
<BR>
15<BR>
Sabbalokahitaṃ buddhasāsanaṃ hi sunimmalaṃ<BR>
Dhaṃsetvā'kāsi rajjaṃ so pubbapuññabaleni'dha.<BR>
16<BR>
Āṇābalena yutto'va sabbalaṃkātalaṃ hi so<BR>
Katvāna attano hatthaṃ rajjaṃ akāsi pāpiko.<BR>
17 Evaṃ rājabalenupetamabhipo dassetva āṇābalaṃ<BR>
Katvā so sakalaṃ apuññanivayaṃ mārassa hatthaṃ gato.<BR>
Itthaṃ papakudiṭṭhimohavasagānādīnavaṃ 6 jāniya<BR>
Bhītā sabbapamādabhāvarahitā sādhentu atthaṃ bahuṃ.<BR>
<BR>
Iti sujanappasādasaṃvegatthāya kate mahāvaṃse mayādhanavha<BR>
Rājādidvirajadīpano nāma ekanavutimo paricchedo.<BR>
---------<BR>
<BR>
Dvinavutimo paricchedo<BR>
<BR>
1<BR>
Tassa rājassa kāleko gaṅgāsiripuravhaye<BR>
Suriyavaṃsābhijāteko 1 koḷambatitthago ahū<BR>
2<BR>
 hātuṃ tamhi aladdhā so gocaraṭṭhagato 2 ahū<BR>
Tahiṃ ṭhatvā ciraṃ kālaṃ gajabāhū'ti nāmakaṃ<BR>
3<BR>
Mahābalaṃ pasiddhaṃ taṃ padhānaṃ so'ca ghātiya<BR>
Laddhajayo labhitvāna sammānampi anekadhā<BR>
4<BR>
Laṅkādīpaṃ punāgantvā kālaṃ ñatvāna so sudhī<BR>
Pañcuddharaṭṭhavāsīnaṃ balaṃ laddhā mahābalo<BR>
5<BR>
Accaye pitughatissa muninibbāṇato pana<BR>
Dvisahassekasate patte pañcatiṃsatihāyane<BR>
6<BR>
Sirivaḍḍhananagarasmiṃ 3 saddho puññamahabbalo<BR>
Vimaladhammasūriyo'ti rājā āsi mahāyaso.<BR>
7<BR>
Taṃ mahantaṃ puraṃ sabbaṃ parikkhippa 4 samantato<BR>
Tesu tesu ca ṭhānesu aṭṭhārasa hi koṭṭhake<BR>
8<BR>
Yojetvāna katenuccapākārena ghanena ca<BR>
Paṭisattu nivāretuṃ yojetvā'rakkhake jane<BR>
9<BR>
Nirupaddavaṃ karitvāna laṅkārajjaṃ asesakaṃ<BR>
Katvā aggamahesitte rājakaññaṃ ca tādisaṃ<BR>
-----------<BR>
6.[E.] Ādīnavaṃ (vasagānaṃ+ādīnavaṃ.) 1.[A. -]Jāteva. <BR>
2. [E.] Gocaraṭṭhamhigo. 3.[E.S.] Sirivaḍḍhanapure tasmaṃ. <BR>
4. [E.] Parikkhipi. 5. [E.S.] Mahesiṃ so<BR>
<BR>
[SL Page 586] [\x 586/]   ( <BR>
<BR>
10<BR>
Pattarajjābhiseko so lokasāsanasaṅgahaṃ<BR>
Kattumārahi saddhāya puññakāmo mahāyaso.<BR>
11<BR>
Sambuddhadāṭhā katthāti vicāretvā narādhipo<BR>
Labujagāmavihāreti sutvā'tīva pamodito<BR>
12<BR>
Saparaggāmaraṭṭhasmiṃ labujagāmamhi vaḍḍhitaṃ<BR>
Dantadhātuṃ gāhāpetvā attano nagare subhe<BR>
13<BR>
Dine dine vandituṃ ca cattaṃ kātuṃ ca so sudhī. Rājagehasamīpamhi bhumibhāge vare<BR>
subhe <BR>
14<BR>
Dvibhumakaṃ dhātugehaṃ kārāpetvā manoharaṃ<BR>
Tahiṃ dāṭhaṃ ṭhapetvāna pūjesi satatādaro.<BR>
15<BR>
Laṅkādīpamhi sakale upasampannabhikkhunaṃ<BR>
Asantantā amacce'pi desaṃ rakkhaṅgasavhaṃ<BR>
16<BR>
Pesetvāna nimantetvā nandicakkādibhikkhavo<BR>
Laṅkādīpaṃ samānetvā sirivaḍḍhanapure vare<BR>
17<BR>
Vasāpetvāna so rājā ādarena upaṭṭhiya<BR>
Mahāvālukagaṅgāya titthe gaṇṭhambanāmake<BR>
18<BR>
Udakukkhepasīmāyaṃ gehaṃ katvā manoramaṃ<BR>
Jinanibbāṇato pacchā dvisahassasatupari<BR>
19<BR>
Cattāḷīsatime vasse tattha nevona bhikkhavo<BR>
Tamhi mahabhikkhusaṃghe bahave kulaputtake<BR>
20<BR>
Kārāpetvopasampanne rakkhi sambuddhasāsanaṃ. Bahavo kulaputte ca pabbājetvāna sāsane<BR>
21 Upaṭṭhabhanto catuhi paccayehi bahūhi pi<BR>
Evamādīhanekehi nayehi kusalatthiko<BR>
22<BR>
Katvana vipulaṃ puññaṃ saggamaggaṃ visodhayī.<BR>
Tadā tasseva rājassa kaṇiṭṭhaṃ buddhasāsane<BR>
23 Pabbajitvā ṭhitaṃ netvā uppabbājetva taṃ hi so<BR>
Rajjabhāre niyojetvā yathākammaṃ kate sudhī.<BR>
24 Evaṃ ñāṇabalenupetamahipo katvona puññaṃ bahuṃ<BR>
Sobhento jinasāsanaṃ suvimalaṃ dassesi āṇābalaṃ<BR>
Marasseca vasaṃgato'ti caturo saddhādhano tādiso<BR>
Ñatvādīnavaniccatādisakalaṃ hontva'ppamāde ratā. <BR>
<BR>
Iti sujanappasādasaṃvegatthaya kate namahāvaṃse<BR>
Vimaladhammarājadīpano nāma dvinavutimo paricchedo.<BR>
---------<BR>
[SL Page 587] [\x 587/]   ( <BR>
<BR>
Tinacutimo paricchedo.<BR>
<BR>
1<BR>
Pattarajjābhiseko so senāratananamako<BR>
Dānādipuññakammesu saṃyutto satatadaro<BR>
2 Catussaṅgahavatthūhi rañjetvāna jane tadā<BR>
Dantadhātumahañceva mahādānaṃ pavattayī.<BR>
3 Jeṭṭhabhutassa rājassa mahesiṃ eva taṃ tadā 1<BR>
Katvā aggamahesiṃ se vāsaṃ kāsi pure 2 tahiṃ,<BR>
4<BR>
Tadā koḷambatitthasmiṃ ṭhitā vāṇijakammikā<BR>
Cirakālaṃ tathā ṭhatvā kamenussantakā siyuṃ.<BR>
5<BR>
Paraṅgināma te sabbe micchādiṭṭhikapāpikā<BR>
Kakkhalā dāruṇā gantvā taṃ taṃ raṭṭhaṃ maneramaṃ<BR>
6<BR>
Khettavatthūni nāsentā jhāpentā gehagāmake<BR>
Kulavaṃse ca nāsentā sīhaḷe'vaṃ viheṭhayuṃ.<BR>
7<BR>
Nagare cetiyārāme bhinditvāpaṭimāghare<BR>
Bodhiddumabuddharūpaādīni cāpi nāsiya<BR>
8 Sāsanaṃ ceva lokaṃ ca dhaṃsitvāna tahiṃ tahiṃ<BR>
Balakoṭṭhepi bandhitvā yujjhamānā ṭhitā tadā. <BR>
--------9<BR>
Vanapabbatanadīdugge raṭṭhe pañcasatādike<BR>
Avhāya 3 khemaṭṭhānamhi dantadhātuṃ pavaḍḍhiya,<BR>
10<BR>
Dhāturakkhāniyutte pi tahiṃ evaṃ vasāpiya,<BR>
Pūjāvidhiṃ hi vattento dantadhātuṃ surakkhiya,<BR>
11<BR>
So senāratano rājā nikkhamitvā purā tato<BR>
Hatthasārādike ceva jeṭṭharājasute pi ca<BR>
12<BR>
Gabbhiniṃ samahesiṃ 4 ca dha.Ññapuññavatiṃ varaṃ<BR>
Sammā yoggena ādāya agamā 5 mahiyaṅgaṇaṃ.<BR>
13<BR>
Pure tasmiṃ vasantamhi subhalakkhaṇasaṃyutaṃ<BR>
Suṭṭhusundarajotimhi tojoputtaṃ 6 vijāyi sā.<BR>
14<BR>
Tadā ratyaṃ verijeṭṭho passi supinaṃ bhayāvhaṃ<BR>
Khajjopanakamattaṃ'va vipphuliṅgaṃ purā tato<BR>
-----------<BR>
1.[E.S.] Tampi ca 2. [E.S.] Vasanto nagare. 3.[E.] Avhaye.<BR>
4.[E.S.] Sagabbhiniṃ mahesiṃ 5.[E.]Gantvāna. 6. [E.S.] Tejaputtaṃ<BR>
<BR>
[SL Page 588] [\x 588/]   ( <BR>
<BR>
15<BR>
Puratthimadisābhāgā nikkhamivo kamena taṃ<BR>
Mahā hutvāna āgamma kolambatitthamajjhagā.<BR>
16<BR>
Tamaccantaṃ mahā hutvā sabbāni dahi 7 taṅkhaṇe.<BR>
Tadaheva tassa tejena sirivaḍḍhanasamīpagā<BR>
17 Verijanā pakalāyiṃsu bhayatajjitamānasa.<BR>
Anukkamena vaḍḍhantaṃ dutiyattithimā viya 18 saputtamādikaṃ 8 sabbaṃ surakkhitvāna<BR>
sādaro<BR>
Sampattakālamaññāya sabbamādāya attano<BR>
19 Sirivaḍḍhanapuraṃ eva punāgantvā janādhipo <BR>
Jeṭṭharājassa puttesu 9 attano orase'pi ca 10<BR>
20<BR>
Vuddhippattesu tesaṃ so dayāyāsattamānaso<BR>
Sabbatādiparikkhitte sakasantakaraṭṭhake<BR>
21<BR>
Vibhajitvā likhāpetvā tīsu paṇṇesu sādhukaṃ<BR>
 hapetvā tāni paṇṇāni dāṭhādhātusamīpake<BR>
22 Kumāre tattha netvāna gaṇhāpesi yathāruviṃ<BR>
Tadā kumārasīhassa jeṭṭhassa ūvaraṭṭhakaṃ<BR>
23 Vijayapālanāmassa tathā mātularaṭṭhakaṃ<BR>
Rājasīhakaṇiṭṭhassa pañcāpi uddharaṭṭhakā 11<BR>
24<BR>
Evaṃ sampatta-paṇṇāni oloketvā mahīpati<BR>
Nijaputtassa sampattaṃ pañcuddharaṭṭhalekhanaṃ<BR>
25 Disvā pamudito hutvā mahapuñño'ti vyakarī. 12<BR>
Taṃ taṃ raṭṭhaṃ kumārānaṃ tatha datvā narādhipo<BR>
26 Dānādipuññakamme ca lokasāsanasaṅgahaṃ<BR>
Yathābalaṃ karonto so sattasaṃvacchare ṭhito.<BR>
27 Mahīpatī so nijaputtākādinaṃ<BR>
Dayāya datvā vibhajitva raṭṭhake<BR>
Surakkhituṃ laṅkamimaṃ ca sāsanaṃ<BR>
Avāraṇīyaṃ maraṇaṃ apāpuṇi.<BR>
<BR>
Iti sujanappasādasaṃvegatthaya kate mahāvaṃse<BR>
Senāratanarājadīpano nāma tinavutimo paricchedo.<BR>
----- - -<BR>
7.[E.] Jhāyi. 8.[E.] Sakaputta. 9.[E.S.] Puttā ca. 10.[E.]Oraso iti.<BR>
11.[E.] Uddha pañcapi raṭṭhake. 12. [E.S.] Bhāsayī.<BR>
<BR>
[SL Page 589] [\x 589/]   ( <BR>
<BR>
Catunavutimo paricchedo.<BR>
<BR>
1<BR>
Tato tahiṃ tahiṃ ṭhatvā yathākālaṃ narādhipā<BR>
Rajjasātampi vindantā samaggā hutva te tayo<BR>
2<BR>
Paraṅgīhi ca yujjhantā tattha tattha jayaggahā<BR>
Pacchā hi te aññamaññaṃ tebhātikanarādhipā 3<BR>
Viruddhā'suṃ, tesu rājasīhanāmo mahāyaso<BR>
Jeṭṭhake te'panetvāna nijāyatte karittha te. 1<BR>
4<BR>
Mārite visayogena mātulasmiṃ * ṭhito tadā<BR>
Yānamāruyha gantvāna raṭṭhasīmāya'tikkame<BR>
Laddhamekena purisena videsamagamāsi va.<BR>
5<BR>
Athaparo rājasīho duratikkamasāsano<BR>
Durāsado duppasaho sīhasamānavikkamo<BR>
6<BR>
Pitusantakaṃ ṭhitaṃ raṭṭhaṃ evamādimhiaggahi.<BR>
Sammādiṭṭhikadevehi lokasāsanavuddhiyā<BR>
Nimmito'va balī 2 āsi raṇadhīravīravikkamo.<BR>
7<BR>
Kumārakīḷaṃ kīḷanto aññassārūḷhakena nahi<BR>
Sayamakkapi assaṃ āruyha gato saññaṃ kate pana <BR>
8 Dhāvitvā vīthiyaṃ asso osīdi daddame tahiṃ<BR>
Dhīro vikkamasampanno ullaṅghitvā nahaṃ sayaṃ<BR>
9<BR>
Pacchato āgataṃ assamāruḷhaṃ apanetva so<BR>
Tamāruyha 3 nisīditvā gato āsi mahabbalo.<BR>
10 Suvaṇṇatthambhasaṅkhāte gaṅgātitthe bhayānake<BR>
Orimāvalā uppatitvā pārimāvalaṃ pāpuṇi.<BR>
11<BR>
Evamādīhi nekehi nayehi baladassito<BR>
Lokasāsanasaṃvuddhiṃ kattukāmo mahāyaso<BR>
12<BR>
Yuddhopakaraṇādīni sajjetvāna anekadhā<BR>
Yujjhituṃ te samādāya raṇasajjitasīhaḷe<BR>
13<BR>
Subhahe 4 subhamuhuttasmiṃ sirivaḍḍhanapurā tato<BR>
Nikkhamitvā hatthiassarājasevakaādihi<BR>
14<BR>
Mahāyodhādikeheva mahāmaccādikehi ca<BR>
Dhanukhaggakunta-ādigahitāyudhapattihi 5<BR>
----------1.[E.] So. 2.[E.] Balo. 3.[E.] Tassārūyha. 4.[A.] Subho. 5.[A.] Pantīhi. <BR>
* Padesanāmamidaṃ.<BR>
<BR>
[SL Page 590] [\x 590/]   ( <BR>
<BR>
15<BR>
Bherimaddalakādīhi turiyaṅgapurakkhato<BR>
Dānādipuññakammatthaṃ buddhaputte samādiya<BR>
16<BR>
Gantvā tahiṃ tahiṃ rāja asanīrāvabheravaṃ<BR>
Raṇabherighosaṃghosetvā nibbhayo raṇamārahi.<BR>
17 Pañcuddharaṭṭhageheva verīhi paṭhamaṃ hi so<BR>
Mahāraṇaṃ karitvāna ghātetvā pāpike bahu<BR>
18<BR>
Tato tato palāpetvā sapatte kakkhale'dhame<BR>
Khandhāvāre ca bhinditvā jayaṃ gaṇhi 6 narādhipo.<BR>
19<BR>
Itocito vilokevo dhāvantā bhayatajjitā<BR>
Patantā giriduggamhā laṅghitvā girikandare 7<BR>
20<BR>
Hatthiyuthaṃhi sampatta-migarājeva 8 nibbhaye 9<BR>
Raṇamajjhagate verī vātā tulā ivāgamuṃ.<BR>
21<BR>
Tahiṃ tahiṃ sapattehi yujjhitvāna anekadhā<BR>
Ghātetvā ca palāpetvā paccatthikajane bahū<BR>
22<BR>
Taṃtaṃ raṭṭhaṃ gahetvāna katvāna nirupaddavaṃ<BR>
Bhindāpetvā koṭṭhake'pi mahābalamadassayī.<BR>
---------<BR>
23<BR>
Bhayatajjitā verijanā nilīyitvā gatā bahū<BR>
Sāgarāsannaṭhānesu khandhāvāre tahiṃ tahiṃ<BR>
24<BR>
Īsaṃ kālaṃ vasantā te micchādiṭṭhikapāpikā<BR>
Taṃ taṃ raṭṭhaṃ vilumpetuṃ ārabhiṃsu punappunaṃ,<BR>
25<BR>
Tampi sutvā rājasīho duratikkamasāsano<BR>
Puratthimadisābhāge dīghavāpiṃ punāgami.<BR>
26<BR>
Gantvā tahiṃ ṭhito rājā manunītivisārado<BR>
Olandānaṃ pavattiṃ so sutvā sādhū'ti cintiya<BR>
27<BR>
Pesetvāna duve'macce tesaṃ raṭṭhaṃ manoramaṃ<BR>
Gāhāpetvā jane tamhā te nāvāhi bahūhi ca<BR>
28<BR>
Iddhaṃ phitaṃ janākiṇṇaṃ dīghavāpisamīpagaṃ<BR>
Samuddatīraṃ pattesu tesaṃ katvāna saṃgahaṃ.<BR>
-----------<BR>
6.[E.] Gahi. 7. [E.S.] Kandarā. 8.[A.] Sampatte [E.] Migarājāva.<BR>
9.[E.] Nibbhayo.<BR>
<BR>
[SL Page 591] [\x 591/]   ( <BR>
<BR>
29<BR>
Nijalaṃkābalaṃ tesaṃdassetumpi vicintiya<BR>
Olokevo tiṭṭhathā'ti āṇāpetvāna sādhukaṃ<BR>
30 Samīpaṭṭhehi verīhi raṇaṃ katvā anekadhā<BR>
Sapatte tattha ghātetvā khandhāvāraṃ gahetva so<BR>
31<BR>
Tesaṃ olandavāsīnaṃ taṃ ṭhānamādikaṃ bahakuṃ<BR>
Katvāna saṅgahaṃ sammā 10 tosesi manujādhipo.<BR>
32<BR>
Tatoppabhuti laṅkindo senādvayapurakkhato<BR>
Thalūdakaraṇaṃ kātuṃ ārabhitvā samantato<BR>
33<BR>
Tahiṃ tahiṃ ṭhite selaghanapākāralaṅkate<BR>
Balakoṭṭhe ca dhaṃsetvā sapatte cāpi ghātiya<BR>
34<BR>
Laṅkādīpamhi sakale mahābalasamāyute<BR>
Balakoṭṭhe bandhitvā ṭhite verijane ciraṃ<BR>
35<BR>
Asesato'va dhaṃsevo kavona nirupaddavaṃ<BR>
Paṭisattuṃ nivāretuṃ olandavāsike jane<BR>
Samuddāsannaṭhānesu laṅkārakkhāya yojayī.<BR>
36<BR>
Anusaṃvaccharaṃ tehi paṇṇākāre'pi nekadhā<BR>
Gāhāpetvāna āgantuṃ niyatvo narādhipo<BR>
37<BR>
Katvānā'surasaṃgāmaṃjito vajirapāṇiva<BR>
Nijaparisaṃ gahevona puraṃ pāvisiattano.<BR>
38<BR>
Nirupaddavo vasanto'va rājasīho narādhipo<BR>
 hānantarārahe dhīro vicāretvāna sādhukaṃ<BR>
Senāpaccādike nekaṭṭhānantare ca so adā.<BR>
39<BR>
Gāmakkhettādikaṃ sabbaṃ yathāpubbaṃ yathāvidhiṃ<BR>
Buddhadevānamāyattaṃ tathā datvā narādhipo<BR>
40<BR>
Ānetvā rājakaññāyo madhurāpurato tato<BR>
Paññāsa dvādhike vasse rajjaṃ'kāsi mahābalo<BR>
41<BR>
Iti vipulabalo sorājasīho mahīpo<BR>
Ravikulamunirañño sāsanañceva lokaṃ<BR>
Sakanayanamivattaṃ ceva rakkhitva sammā<BR>
Agami naravaro so maccurājassamīpaṃ<BR>
-----------<BR>
10.[E.] Sabbaṃ.<BR>
<BR>
[SL Page 592] [\x 592/]   ( <BR>
<BR>
42<BR>
Evaṃ veribalaṃ vināsakaraṇe dakkho mahāthāmavā<BR>
Rājā bhupati antakaṃ vijinituṃ nāsakkhi thāmādihi;<BR>
Ñatvā taṃ pabhavaṃ sudhīhi paṭhamaṃ mārassu'paṭṭhānato 11<BR>
Kātabbāni mahādarena satataṃ dānādipuññāni hi.<BR>
<BR>
Iti sujanappasādasaṃvegatthāya kate mahāvaṃse<BR>
Rājasīharājadīpano nāma catunavutimo paricchedo.<BR>
---------<BR>
<BR>
Pañcanavutimo paricchedo.<BR>
<BR>
1<BR>
Athassa putto rājāsi saddhādiguṇabhusano<BR>
Vimaladhammasūriyoti ratanattayamāko.<BR>
2<BR>
Madhurāpurato nītamahesīdhītaraṃ'va so<BR>
Katvā aggamahesiṃ ca catussaṅgahavatthuhi<BR>
3<BR>
Jane rañjetva dhammena samena satataṃva so<BR>
Rajjaṃ pālesi laṅkāyaṃ janindo guṇabhusano<BR>
4<BR>
Pattarajjābhiseko'va pasanno jinasāsane<BR>
Dāṭhāpūjadikaṃ sabbaṃ ārabhitvā anekadhā<BR>
5 Munindadāṭhamuddissa tibhumikaṃ manoharaṃ<BR>
Pāsadampi ca kāretvā nānākammasubhāsuraṃ 1<BR>
6<BR>
Pañcavīsasahassehi rūpiyehi manoharaṃ<BR>
Kārāpetvā karaṇḍaṃ taṃ suvaṇṇena ca limpiya<BR>
7 Navaratanāni bandhitvā ratanacetiyasantihe<BR>
Tasmiṃ mākaraṇḍasmiṃ jinadāṭhaṃ pavaḍḍhayī<BR>
8 Upasampadampi karetuṃ cintetvā dharaṇīpati<BR>
Cīvarādiparikkhāre pañcapañcasate subhe<BR>
9<BR>
Vsuṃ visuṃ va sajjetvā paṇṇākārādikehi ca<BR>
Rājasandesamādīni sabbāni tāni datva so<BR>
10<BR>
Rakkhaṅgadesaṃ pesetvā amacce'pi vicakkhaṇe<BR>
Bhikkhusaṃghaṃ nimantetvā santānattheramādikaṃ<BR>
11<BR>
Tettiṃsabhikkhū ānetvā sirivaddhanapure subhe<BR>
Vasāpetvāna sakkaccaṃ paccayehi catūhi ca<BR>
-----------<BR>
11. Mārassa paṭṭhānato (sabbesu.) 1.[E.S.] Vibhāsuraṃ.<BR>
<BR>
[SL Page 593] [\x 593/]   ( <BR>
<BR>
12<BR>
Upaṭṭhānaṃ karonto sogaṅgātitthe pure viya<BR>
Udakukkhepasīmāyaṃ gehaṃ katvāna sādhukaṃ<BR>
13 Bhikkhusaṃghaṃ tahiṃ netvā tettiṃsa kulaputtake<BR>
Upasampadayitvāna sobhesi jinasāsanaṃ.<BR>
14<BR>
Vīsata adhikañceva sataṃ hi kulaputtake<BR>
Samaṇuddesabhāvamhi ṭhapāpetvāna saddhayā<BR>
15<BR>
Upaṭṭhahanto catuhi paccayehi bahūhi ca<BR>
Sikkhāpetvāna saddhamme puññarāsiṃ ca sañcayī.<BR>
---------<BR>
16<BR>
Padavītihārapuññampi mahantanti 2 vicintiya<BR>
Sumanakūṭampi gantvāna maṇimuttādikehi ca<BR>
17<BR>
Soṇṇaratanabhaṇḍehi vividhavatthādikehi ca<BR>
Mahāmahaṃ pavattento sattāhamakpi tahiṃ vasī.<BR>
18 Samantakūṭāvalamuddhanī hi 3<BR>
Patiṭṭhitaṃ taṃ munipādalañchaṃ<BR>
Mahantachattenapi rūpiyena<BR>
Akāsi chādeve mahaṃ mahantaṃ.<BR>
19<BR>
Divase divase dhammaṃ suṇanto anuposathaṃ<BR>
Uposathaṃ ca rakkhanto akā so kusalaṃ bahuṃ.<BR>
20<BR>
Evamādīhi nekehi nayehi kusalatthiko<BR>
Rattindivappamatto va vividhaṃ kusalaṃ akā.<BR>
21<BR>
Itthiṃ katvāna so rājā lokasāsanasaṃgahaṃ<BR>
Dvāvīsatiṃ ca vassāni ṭhito maccuvasaṃ gato.<BR>
22<BR>
Dānādinekakusalesu dayo sudhīro<BR>
Lokekanāthamunirājavarassa tassa<BR>
Sobhesi sāsanavaraṃ iti sādaro'va<BR>
Jotetha sāsanavaraṃ satatappamattā.<BR>
23 Athassa putto rājāsi sirivīraparakkamo 4<BR>
Narindasīho; so rājā paññāraguṇālayo<BR>
24<BR>
Laṅkārajjarakkhaṇatthaṃ 5 madhurāpurato'pi ca<BR>
Ānetvā rājakaññāyo katvā aggamahesiyo<BR>
-----------<BR>
2.[E.] Puññamhi mahantattaṃ. 3. [E.S.] Muṇḍanimhi. 4.[E.] Parakkama<BR>
5.[S.] Laṃkārajjaṃ.<BR>
<BR>
[SL Page 594] [\x 594/]   ( <BR>
<BR>
25<BR>
Dānādipuññakammaṃ cadantadhātumahampi ca<BR>
Dine dine karonto va puññarāsiṃ ca sañcayī.<BR>
26<BR>
Kalasmiṃ piturājassa upasampannabhikkhunaṃ<BR>
Upakāraṃ karonto so bahavo kulaputtake<BR>
27<BR>
Pabbājetvāna saddhāya sāsanassaṅgahaṃakā.<BR>
Sambuddhe dharamāne'va kāritaṃ mahiyaṅgaṇaṃ<BR>
28<BR>
Cetiyaṃ vandanatthāya gantvā rājā mahabakbalo<BR>
Nānāvicittadussehi pūjetvā cetiyaṃ tadā<BR>
29<BR>
Rajatasuvaṇṇapupphehi jalatthajalakehi ca 6<BR>
Nānāsugandhapupphehi khajjabhojjādikehi ca 30<BR>
Mahāpūjaṃ pavattetvā mahāpuññaṃ ca sañcini.<BR>
Mahāsenaṃ gahetvāna tameva mahiyaṅgaṇaṃ<BR>
31<BR>
Dvīsu vāresu gantvāna namahāpūjaṃ pavattayī.<BR>
Dvīsu vāre saddhāya gantvā so manujādhipo<BR>
32<BR>
Sumanakūṭampi pūjet puññarāsiṃ ca sañcayī.<BR>
Mahāparisamādāya 7 nikkhamitvā mahāpurā<BR>
33<BR>
Mahānurādhapuraṃ gantvā mahāpūjaṃ pavattayī.<BR>
Sugatacīvaramattaṃ ca 8 kārāpetvāna cīvaraṃ<BR>
34<BR>
Sugatassa dāṭhaṃ pūjesi pūjāvatthūhi nekadhā.<BR>
Mūlapurā'vidūrasmiṃ gaṅgākūle manorame<BR>
35<BR>
Nāḷikeramahuyyāne kuṇḍasālābhidhānakaṃ<BR>
Sākhāpuraṃ karitvāna vasanto manujādhipo<BR>
36<BR>
Senāsanāni tattheva kārāpetvāna sādhukaṃ<BR>
Sāmaṇere vasāpetvā dānādikusalaṃ bahuṃ<BR>
37<BR>
Dine dine kāronto so likhāpetvā ca potthake,<BR>
Mahāpure dantadhātuṃ uddissa piturajinā<BR>
38<BR>
Kāritaṃ mandiraṃ jiṇṇaṃ disvā kampitamānaso<BR>
Kārāpento janindo so dvibhumikavaraṃ subhaṃ<BR>
39<BR>
Nānāvicittakammehi bhāsuradvārayejitaṃ<BR>
Rajatapabbatasaṃkāsaṃ sudhākammasamujjalaṃ<BR>
-----------<BR>
6.[E.S.] Jalathalajātake bahuṃ. 7.[E.] Mahāparisaṃ gahetvāna.<BR>
8. [S.] Mattaṃ so.<BR>
<BR>
[SL Page 595] [\x 595/]   ( <BR>
<BR>
40<BR>
Chadanālaṅkataṃ katvā dvīsumālakahittisu<BR>
Vidurajātakañceva guttilummaggajātake<BR>
41<BR>
Dadhivāhana-mahākaṇha-sutanu-chaddantajātake<BR>
Dhammaddhaja-dhammapāla-mahajanakajātake<BR>
42<BR>
Padamāṇava-dhammasoṇḍa-mahānāradakassape<BR>
Mahāpaduma-telapatta-cullapadumajātake<BR>
43<BR>
Sattubhatta-andhabhuta-vampeyya-sasajātake<BR>
Visayha-kusa-sutasoma-sivi-temiyajātake<BR>
44<BR>
Culladhanudadharaṃ ceva saccaṃkirakajātakaṃ<BR>
Dummedhajātakañcāpi kāliṅgabodhijātakaṃ<BR>
45<BR>
Sīlavajātakañceva tathā maṇḍabbajātakaṃ<BR>
Vessantarajātakanti ime dvattiṃsajātake<BR>
46<BR>
Vicittacittakammena karāpetvāna sādhukaṃ<BR>
Appamāṇaṃ puññarāsiṃ sañcayī manujādhipo.<BR>
47<BR>
Tasmiṃ nagaramajjhamhi mahābodhiñca cetiyaṃ<BR>
Nāthasurālayañcāpi anto katvā samantato<BR>
48<BR>
Silāmayaṃ ghanaṃ tuṅgaṃ sudhākammasamujjalaṃ<BR>
Puritthigīvālaṅkāramuttāhāranibhaṃ subhaṃ<BR>
49<BR>
Pākārampi ca kāretvā kittikāyaṃ pavattayī.<BR>
Attano kālasampattasāmaṇerantaresu yo<BR>
50<BR>
Sīlācāraguṇupeto appamāde sadārato<BR>
Vyākaraṇesu nekesu sambuddhavacanesu ca<BR>
51<BR>
Kavī cā'gamako vādī gaṇācāriyo mahāyaso<BR>
Attatthe va paratthe va saṃpariccattajīvito 9<BR>
52<BR>
Laṅkāsāsanavehāse cando'va pākaṭo ahū,<BR>
Saddhāpaññāniketassa appamāde ratassatu<BR>
53<BR>
Saraṇaṃkarābhidhānassa sāmaṇerassa bhūpati<BR>
Dhammāmisasaṅgahesi saṅgaṇhanto punappunaṃ<BR>
54<BR>
Lokekanāthasambuddhamunindadhātuvaḍḍhane<BR>
Diyaḍḍharatanuccaṃ so kārāpetvā karaṇḍakaṃ<BR>
55<BR>
Suvaṇṇena ca limpetvā maṇisattasate'pi ca<BR>
Bandhāpetvā jalantaṃ taṃ karaṇḍaṃ ca sadhātukaṃ<BR>
-----------<BR>
9.[E.] Pariccatto ca jīvito.<BR>
<BR>
<BR>
[SL Page 596] [\x 596/]   ( <BR>
<BR>
56<BR>
Saddhammapotthake neke 10 datvāna saṅgahaṃ akā.<BR>
Cīvarādipaccaye cakappiyakārake bahū<BR>
57<BR>
Tassa datvāna saṃgaṇhi āmisehi janādhipo.<BR>
Ciraṭṭhitatthaṃ dhammassa 11 nimantetvāna sādhukaṃ<BR>
58<BR>
Ekādasasahassehi ganthehi patimaṇḍitaṃ<BR>
Sāratthasaṃgahaṃ nāma dhammappakaraṇampi ca<BR>
59<BR>
Mahābodhino vaṃsassa laṅkābhāsatthavaṇaṣṇanaṃ<BR>
Jambuddoṇipure pubbe parakkamabhujavhaye<BR>
60<BR>
Rajjaṃ rājini kārente pañcapariveṇavāsinaṃ<BR>
Padhānabhutattherena viññunā kusalatthinā<BR>
61 Paṭipattipūrakā sabbe arogā hontu'minā iti<BR>
Katabhesajjamañjusāgaṇthassa atthavaṇṇanaṃ<BR>
62<BR>
Tena saraṇaṅkaravhena sāmaṇerena viññunā<BR>
Suvisambodhikāmena kārāpesi narādhipo.<BR>
63<BR>
Evamādīni nekāni katvā puññāni so sudhī<BR>
Rajjaṃ tettiṃsavassāni katvā maccuvasaṃ gato.<BR>
64<BR>
Laṅkādīpe suramme atipavarasiriṃ so labhitvāna rājā<BR>
Taṃ sabbaṃ cattabhāvaṃ sajanasuhadapāṇe cajitvā gatoti<BR>
Ñatvā tumhe bhavantā pavaramunivacovādadhammaṃ saritvā<BR>
Pāmokkhaṃ mokkhalakkhiṃ tidivasukhadadaṃ puññakammaṃ karavho.<BR>
<BR>
Iti sujanappasādasaṃvegatthāya kate mahāvaṃse<BR>
Vimaladhammādidvirājadīpako nāma pañcanavutimo paricchedo.<BR>
---------<BR>
<BR>
Channavutimo paricchedo.<BR>
<BR>
1<BR>
Tato tasseva rājassa mahesyā 1 yeva bhātiko<BR>
Kaṇiṭṭhabhuto rājā'si guṇabhusanabhusito.<BR>
2<BR>
Sirivijayādināmo so rājasīhoti vissuto<BR>
Pattarajjābhiseko'va pasanno ratanattaye<BR>
3<BR>
Saddhammasavaṇe yutto appamatto vicakkhaṇo<BR>
Sādhusajjanajantunaṃ 2 sevane satatādaro<BR>
----------10.[E.] Potthakāneke. 11.[E.] Saddhammaṃ. 1.[E.] Mahesiyeva. <BR>
2. [A.] Sādhu sācārajantunaṃ.<BR>
<BR>
[SL Page 597] [\x 597/]   ( <BR>
<BR>
4<BR>
Nijavaṃsarakkhaṇatthaṃ madhurāpurato tato<BR>
Ānetvā rājakaññāyo katvā aggamahesiyo<BR>
5<BR>
Laṅkajane'khile sammā catussaṅgahavatthuhi<BR>
Rañjetvāna pure tasmiṃ vāsaṃ kappesi sobhane.<BR>
6<BR>
Tassa rañño mahesī ca micchādiṭṭhiṃ cirāgataṃ<BR>
Jahitvāmatadaṃ sammā sammādiṭṭhiṃ samādiya<BR>
7 Lokekanāthabuddhassa sutvā saddhammamuttamaṃ<BR>
Evaṃ buddhādivatthūni pūjesuṃ satatādarā.<BR>
8 Tāyo saddhāya sakkaccaṃ dantadhātuṃ dine dine<BR>
Sumanamālādikeheva vividhapupphamahehi ca<BR>
9<BR>
Kappūrādiyuteheva sādutambulakehi ca<BR>
Sugandhateladīpehi āmodacandanādihi<BR>
10<BR>
Nānāsugandhadhūpehi sakkharāhi madhūhi ca<BR>
Bhesajjehi ca aññehi vatthaābharaṇādihi<BR>
11<BR>
Khajjabhojjaleyyapeyyasāyanīyasupūrita 3<BR>
Rajatasuvaṇṇapattehi sāṇiattharaṇehi ca<BR>
12<BR>
Parikkhārehi nekehi mahagghacīvarehi ca.<BR>
Pūjetvā evamādīhi puññarāsiñca sañcayuṃ.<BR>
13 Satataṃ pañcasīlaṃ ca anuposathuposathaṃ<BR>
Sīlaṃ samādiyitvāna saddhammasavaṇe yutā<BR>
14 Camarī viya rakkhantī buddhānussatiādikaṃ<BR>
Bhāvanañcāpi bhāventī saddhamme ca likhāpiya,<BR>
15<BR>
Dānānisaṃsamicchantī niccabhattañca-thā-paraṃ<BR>
Gamikagilānabhattādivibhāgaṃ sādhu jāniya<BR>
16<BR>
Laddhabhoge alaggā'ca niccabhattādikaṃ daduṃ.<BR>
Pabbājetvā dārake ca katvāna saṃgahaṃ bahuṃ<BR>
17 Pariyattipaṭipattīsu 4 sikkhāpetvāna sādhukaṃ<BR>
Icchiticchitadānena kappasākhānibhā 5 siyuṃ.<BR>
18<BR>
Laṅkātale 6 jane sammā hitā kāruṇikā'bhavuṃ. 7<BR>
Putte mātāva cintentī sadayāsuṃ 8 guṇakarā,<BR>
-----------<BR>
3.[A.] Supūrihi 4. [A.] Paṭipattī. 5.[E.] Kapparukkhanibhā.<BR>
6.[A.] Laṃkāthale [S.] Laṃkākhīle. 7. [E.S.] Bahuṃ. 8.[E.] Dayā āsuṃ.<BR>
<BR>
[SL Page 598] [\x 598/]   ( <BR>
<BR>
19<BR>
Paṭimāyo karaṇḍe ca kārāpetvāna sādhukaṃ<BR>
Sabbapāpabhayā hutvā sabbapuññaratā sadā<BR>
20<BR>
Evamādīhi nekehi guṇabhusanabhusitā<BR>
Laṅkadīpamhi sakale atīva pākaṭā'bhavuṃ.<BR>
---------<BR>
21<BR>
Rājā so kārayitvāna āvāse ca tahiṃ tahiṃ<BR>
Vasāpetvā sāmaṇere saddho tesaṃ mahādaro<BR>
22<BR>
Cīvarādipaccayehi katvāna saṃgahaṃ bahuṃ<BR>
Saddhammaṃ pavaraṃ sutvā sāmaṇeresu tesu hi<BR>
23 Ārāme'posathe tasmiṃ vāsiṃ saddhaṃ 9 guṇakaraṃ saraṇaṅkarābhidhānaṃ taṃ sāmaṇeraṃ<BR>
ca pūjayī.<BR>
24<BR>
Nimantetvāna taṃ yeva 10 catubhāṇavāravaṇṇanaṃ<BR>
Laṅkābhāsāya kāretvā pariyattimpi rakkhi so.<BR>
25<BR>
Nūtane dhātugehasmiṃ dhātuvaḍḍhāpanena ca<BR>
Mahādoso 11 hessatīti bāhirānaṃ kubuddhinaṃ<BR>
26<BR>
Cācamādāya aññehi kāretuṃ 12 saṃvidhāya so<BR>
Aññaṃ puraṃ tato gantvā vasante manujādhipe <BR>
27<BR>
Samāgantvā tato maccā vattakārakaādihi<BR>
Karaṇḍaṃ vivarituṃ sabbe katussāhā mahābalā<BR>
28<BR>
Sabbarattiṃ vāyamitvā nālabhiṃsu anekadhā.<BR>
Gantvā maccā pavattiṃ taṃ mahārañño nivedayuṃ.<BR>
29<BR>
Taṃ sutvā vegasā'gamma rājā tampuramuttamaṃ<BR>
Nānāsugandhapupphehi dīpadhūpādikehi ca<BR>
30<BR>
Ādareneva pūjetvā vanditvā so mahīpati<BR>
Gahetvā muddikaṃ sammā karaṇḍaṃ vivari taṃkhaṇe. 31 Paṭipāṭiyā ṭhite anto vicaritvā<BR>
karaṇḍake<BR>
Sambuddhadāṭhaṃ passitvā "laddhattā saphalo" iti<BR>
32<BR>
Pītivācaṃ pakāsetvā sannipātetva nāgare<BR>
Mahāchaṇampi kāretvā mahāpūjaṃ pavattayī.<BR>
33<BR>
Tamabbhutampi disvana pītipāmojjabhārito<BR>
Pūjetvā hatthiassena maṇimuttādikehi ca<BR>
-----------<BR>
9. [S.]Sabba 10.[E.S.] Tasseva. 11.[E.S.] Mahādosaṃ. 12.[E.S.] Kātumpi<BR>
<BR>
[SL Page 599] [\x 599/]   ( <BR>
<BR>
34<BR>
Hatthapaṃkajamādāya munindadasanaṃ varaṃ<BR>
Dassetvā so mahīpālo sabbe tosesi sādhukaṃ.<BR>
35<BR>
Pubbabhupatikālamhi kāritaṃ dhātumandiraṃ<BR>
Hemavicittavatthehi sajjetvā vividhehi ca<BR>
36<BR>
Nānāsugandhatelehi ujjāletvā padīpake<BR>
Puṇṇe ghaṭe ṭhapāpetvā devamandirasantihe<BR>
37<BR>
Vicitte mandire tasmiṃ rajatāsanamatthake<BR>
Munindādāṭhaṃ vaḍḍhetvā pavatento mahāmahaṃ <BR>
38<BR>
Dhātupūjaṃ karonto so puraṃ sabbaṃ asesato<BR>
Sodhāpetvāna sakkaccaṃ vikiritvāna vālukaṃ<BR>
39<BR>
Dantadhātumahe tasmiṃ mandirassa samantato<BR>
Anto ca mālake tasmiṃ bahi ālindake'pi ca<BR>
40<BR>
Mahārājaṅgaṇe ceva sabbāsu tāsu vīthisu<BR>
Dvīsu passesu uttuṅgaujuyaṭṭhihi toraṇe<BR>
41<BR>
Nirantaraṃ'ca sajjetvā bandhitvā kadalidume<BR>
Kamukapupphanāḷikerapupphādīhi susajjayī.<BR>
42<BR>
Yaṭṭhikoṭisu ābaddhanānāvaṇṇavirājita 13<BR>
Daddallavatthakhaṇḍehi purākāsaṃ tadā pana<BR>
43<BR>
Balākāvalisaṃkiṇṇamivāsi dassaneyyakaṃ.<BR>
Tahiṃ tahiṃ puṇṇaghaṭe ṭhapāpetvāna sādhukaṃ<BR>
44<BR>
Samantā mandirālindapurato maṇḍapesu ca<BR>
Hemasajjumayādīhi nānākammehi bhāsuraṃ<BR>
45<BR>
Vitānampi ca bandhitvā nānājutihi sāṇihi<BR>
Parikkhipitvā vividhakammantehi samujjale<BR>
46<BR>
Bhummattharaṇake tattha attharitvāna sadhukaṃ<BR>
Lājapañcamakañcāpi vikiritvā samantato<BR>
47<BR>
Sajjetvāna puraṃ sabbaṃ "devinde'pi surālaye<BR>
Evaṃ mahaṃ karotī"ti, "pubbalaṅkindabhumipā<BR>
48<BR>
Itthaṃ mahaṃ akaṃsu"ti dassento viya bhupati<BR>
Rājapiḷandhaneheva bhusitaṅgo pure tahiṃ<BR>
49<BR>
Laṅkāvāsisāmaṇere athopāsikupāsake<BR>
Sabbe nagaravāsī ca bahiraṭṭhavāsike jane<BR>
-----------<BR>
13.[A.] Virājitaṃ. <BR>
[SL Page 600] [\x 600/]   ( <BR>
<BR>
50<BR>
Sannipātiya tesaṃ so dayāya karuṇāparo<BR>
Pañcapatiṭṭhitaṅgo'va dharaṇiṃ dharaṇipatī 51<BR>
Munindādaṭhaṃ vanditvā hatthapaṅkajamatthake<BR>
Saṃvaḍḍhetvāna so rājā atīva tuṭṭhamānaso<BR>
52<BR>
Dhātugehā nimikkhatvā rūpiyacchattakehi ca<BR>
Hemakaraṇḍakeneva cārucāmarapantihi<BR>
53<BR>
Rajatassoṇṇapupphādinānapupphamahehi ca<BR>
Nānāmaṇimuttādivatthābharaṇādikehi ca<BR>
54<BR>
Pūjāvatthūhi nekehi pañcaṅgaturiyādihi<BR>
Mahābūjaṃ pavattento sundhuṃ viya nirantaraṃ<BR>
55<BR>
Vividhavicittalaṅkāraṃ gantvāna bahimaṇḍapaṃ<BR>
 hito laṅkādhipo rājā dassetvā dasanaṃ varaṃ<BR>
56<BR>
Samantato ṭhitānappajanakayaṃ visesato<BR>
Tosevo dantadhātuṃ so yathāṭhāne pavaḍḍhayī.<BR>
57<BR>
Itthiṃ sajīvabuddhassa dassane viya sabbathā<BR>
Tosetvāna tadā sabbe sañcayī kusalaṃ bahu<BR>
58<BR>
Suvaṇṇamaṇimuttādi-vividhābharaṇehi ca<BR>
Hatthassadāsidāsādipūjāvatthūhi nekadhā<BR>
59<BR>
Pūjetvāna janindo so sumanācampakādihi<BR>
Pupphehi cāpi pūjetvā āmodavandanādihi<BR>
60 Dīpapujāānisaṃso mahantoti 14 vicintiya<BR>
Sakanagare ca raṭṭhesu cetiyesu tahiṃ tahiṃ<BR>
61<BR>
Dīpapūjaṃ karontuti ekāheva varāsayo 15<BR>
Āṇāpetve'karatto'va 16 janataṃ sannipātiya<BR>
62<BR>
Sattasatasahassehi sādhikacchasatehi ca<BR>
Navutisahassadīpehi tadā pūjaṃ akāsi ca<BR>
63<BR>
Evaṃ laṅkādhipo rājā laṅkādīpamahiṃ tadā<BR>
Ujjalantehi dīpehi tārakākiṇṇakheva'kā.<BR>
64<BR>
Tettiṃsatisahassehi aṭṭhasatādhikehi ca<BR>
Tikoṭipupphapūjāhi puññarāsiṃ ca sañcayī.<BR>
---------<BR>
65<BR>
Kārāpane buddharūpe 17 pasanno so mahāguṇo<BR>
Rājā mātularaṭṭhasmiṃ ālokaleṇaādisu<BR>
-----------<BR>
14. [E.S.] Dīpapūjāānisaṃsaṃ mahattaṃti 15. [E.S.] Narādhipo.<BR>
16.[E.] Rattatīca. 17.[E.] Buddharūpaṃ<BR>
<BR>
[SL Page 601] [\x 601/]   ( <BR>
<BR>
66<BR>
Tesu tesu ca raṭṭhesu girileṇe tahiṃ tahiṃ<BR>
Jinakayappamaṇe ca sayitaṭṭhitanisinnake 18<BR>
67<BR>
Buddharūpe cetiye ca dadante 19 pāṇinaṃ sukhaṃ<BR>
Abhinave cāpi kāretvā khaṇḍaphalladike bahū<BR>
68<BR>
Paṭisaṅkhārakamme ca kāretvā paṭimāghare<BR>
Katvāna saṃgahaṃ tesaṃ puññarāsiṃ pavaḍḍhayī<BR>
69<BR>
Sirivaddhanapure tasmiṃ pure katvā ṭhite bahū<BR>
Rājagehādike jiṇṇe apanetvā narādhipo 20<BR>
70<BR>
Kārāpetvāna gehāni silākammādibhāsure<BR>
Cārudvārāni yojetvā ayodcārasamāyutaṃ<BR>
71<BR>
Nānārūpalanākammaṃ dvibhumikamanoharaṃ<BR>
Dvārakoṭṭhakagehaṃ ca kārāpesi nārādhipo<BR>
72<BR>
Tasmiṃ pūre vasanto so dhammassavaṇe mahādaro 21<BR>
Rājaṅgaṇassa majjhamhi kārāpetvāna maṇḍape<BR>
73<BR>
Vicittatoraṇādīhi sajjetvāna nirantaraṃ<BR>
Bandhāpetvā vitānāni paññāpetvā ca āsane<BR>
74<BR>
Mahussavena netvāna saddhammakathike bahū<BR>
Nisīdāpesi teheva gāhetvā cittavījanī<BR>
75<BR>
Sandassanādikārehi kathitaṃ hadayaṅgamaṃ<BR>
Saddhammampi ca sutvāna pasanto so mahīpati<BR>
76<BR>
Suvaṇṇarajateheva dīpadhupādikehi ca<BR>
Nānāvicittavatthehi pūjāvatthuhi nekadhā<BR>
77<BR>
Pūjetvā saha'maccehi saha senāhi bhūmipo<BR>
Anekesu ca vāresu sañcayī kusalaṃ bahuṃ<BR>
---------<BR>
78<BR>
Dhammadānaṃ mahantanti sutvā suddhammato tathā<BR>
Rājā raṭṭhesu nekesu vasantānaṃ hitatthiko<BR>
79<BR>
Mahājanasannipātārahe ṭhāne tahiṃ tahiṃ<BR>
Mahāsenasane ceva dhammasālādayopi ca<BR>
80<BR>
Kāretvāna janindo so dhammakathikādike bahū<BR>
Pesetvāna tattha tattha sannipātetva mānuse<BR>
Kathāpetvāna saddhammaṃ dhammadānaṃ ca dāpayī<BR>
-----------<BR>
18. [E.S.] Sayanaṭṭhitinisīdane. 19. [S.] Dadanto 20.[A.] Manorame.<BR>
21. [A.] Savaṇamādaro.<BR>
<BR>
[SL Page 602] [\x 602/]   ( <BR>
<BR>
81<BR>
Rājasīharājakāle pure te avasiṭṭhakā<BR>
Micchadiṭṭhi adhammā ca paraṅgidujjanā tadā<BR>
82<BR>
Tahiṃ tahiṃ vasitvāna tesaṃ diṭṭhiṃ parehi pi<BR>
Gāhāpetuṃ vāyamantā mūladānadikehi ca<BR>
83<BR>
Upāyayuttā vihariṃsu sāsanassa agāravā.<BR>
Pavattiṃ taṃ suṇitvāna rājā kujjhitva vegasā<BR>
84 Āṇāpetvā amaccānaṃ tesaṃ gehe ca potthake<BR>
Nāsetvā ajahante taṃ diṭṭhiṃ raṭṭhā palāpayī.<BR>
---------<BR>
85<BR>
Sumanakūṭamhi sambuddhapādalañchanamuttame<BR>
Dīpapūjādikaṃ sabbaṃ kāresi so mahīpati.<BR>
86<BR>
Anurādhapure ceva mahiyaṅgaṇaādisu<BR>
Tesu tesu ca ṭhānesu mahāpūjaṃ pavattayī.<BR>
87<BR>
Purato pacchime cāpi dakamaggamhi duggame<BR>
Gatāgatānaṃ sātatthaṃ silāsetuṃ ca kārayī.<BR>
---------<BR>
88<BR>
Bhikkhusaṅghassa'lābhena laṅkāyaṃ jinasāsane<BR>
Parihīnabhāvaṃ jānitvā kampito dharaṇīpati<BR>
89<BR>
Bhikkhusaṅghaṃ nimantetuṃ cintetvā munisāsanaṃ<BR>
Kattha kattha vattatīti vicāretvā anekadhā<BR>
90<BR>
Pegurakkhaṅgasāmindavisayesu tahiṃ tahiṃ<BR>
Vattatīti ca sutvāna olandānaṃ kathaṃ subhaṃ<BR>
91<BR>
Taṃtaṃ raṭṭhe vicāretuṃ pavattiṃ munisāsane<BR>
Mulabhāsāya sandese likhāpetvāna sādhukaṃ<BR>
92<BR>
Datvāmaccādayo rājā pesetvāna visuṃ visuṃ<BR>
Ayojjhavisaye tasmiṃ sāsanaṃ suvinimmalaṃ<BR>
93<BR>
Suṭhu sundarabhāvena vattatīti kathaṃ suto<BR>
Narādhipo tato eva laṃkaṃ netuṃ 23 jinatraje<BR>
94<BR>
Paṇṇakārehi nekehi pujopakāraṇādihi<BR>
Sandesampi ca datvāva amacce pesayī tadā.<BR>
95<BR>
Munindadāṭhaṃ vaḍḍhetuṃ diyaḍḍharatanaṃ subhaṃ<BR>
Soṇṇamayaṃ karaṇḍaṃ ca kāretvā so mahīpati<BR>
-----------<BR>
22. [E -] saṃghaṃ alābeta. 23. [E.] Laṃkānetuṃ <BR>
[SL Page 600] [\x 600/]   ( <BR>
<BR>
50<BR>
Sannipātiya tesaṃ so dayāya karuṇāparo<BR>
Pañcapatiṭṭhitaṅgo'va dharaṇiṃ dharaṇipatī 51<BR>
Munindādaṭhaṃ vanditvā hatthapaṅkajamatthake<BR>
Saṃvaḍḍhetvāna so rājā atīva tuṭṭhamānaso<BR>
52<BR>
Dhātugehā nimikkhatvā rūpiyacchattakehi ca<BR>
Hemakaraṇḍakeneva cārucāmarapantihi<BR>
53<BR>
Rajatassoṇṇapupphādinānapupphamahehi ca<BR>
Nānāmaṇimuttādivatthābharaṇādikehi ca<BR>
54<BR>
Pūjāvatthūhi nekehi pañcaṅgaturiyādihi<BR>
Mahābūjaṃ pavattento sundhuṃ viya nirantaraṃ<BR>
55<BR>
Vividhavicittalaṅkāraṃ gantvāna bahimaṇḍapaṃ<BR>
 hito laṅkādhipo rājā dassetvā dasanaṃ varaṃ<BR>
56<BR>
Samantato ṭhitānappajanakayaṃ visesato<BR>
Tosevo dantadhātuṃ so yathāṭhāne pavaḍḍhayī.<BR>
57<BR>
Itthiṃ sajīvabuddhassa dassane viya sabbathā<BR>
Tosetvāna tadā sabbe sañcayī kusalaṃ bahu<BR>
58<BR>
Suvaṇṇamaṇimuttādi-vividhābharaṇehi ca<BR>
Hatthassadāsidāsādipūjāvatthūhi nekadhā<BR>
59<BR>
Pūjetvāna janindo so sumanācampakādihi<BR>
Pupphehi cāpi pūjetvā āmodavandanādihi<BR>
60 Dīpapujāānisaṃso mahantoti 14 vicintiya<BR>
Sakanagare ca raṭṭhesu cetiyesu tahiṃ tahiṃ<BR>
61<BR>
Dīpapūjaṃ karontuti ekāheva varāsayo 15<BR>
Āṇāpetve'karatto'va 16 janataṃ sannipātiya<BR>
62<BR>
Sattasatasahassehi sādhikacchasatehi ca<BR>
Navutisahassadīpehi tadā pūjaṃ akāsi ca<BR>
63<BR>
Evaṃ laṅkādhipo rājā laṅkādīpamahiṃ tadā<BR>
Ujjalantehi dīpehi tārakākiṇṇakheva'kā.<BR>
64<BR>
Tettiṃsatisahassehi aṭṭhasatādhikehi ca<BR>
Tikoṭipupphapūjāhi puññarāsiṃ ca sañcayī.<BR>
---------<BR>
65<BR>
Kārāpane buddharūpe 17 pasanno so mahāguṇo<BR>
Rājā mātularaṭṭhasmiṃ ālokaleṇaādisu<BR>
-----------<BR>
14. [E.S.] Dīpapūjāānisaṃsaṃ mahattaṃti 15. [E.S.] Narādhipo.<BR>
16.[E.] Rattatīca. 17.[E.] Buddharūpaṃ<BR>
<BR>
[SL Page 601] [\x 601/]   ( <BR>
<BR>
66<BR>
Tesu tesu ca raṭṭhesu girileṇe tahiṃ tahiṃ<BR>
Jinakayappamaṇe ca sayitaṭṭhitanisinnake 18<BR>
67<BR>
Buddharūpe cetiye ca dadante 19 pāṇinaṃ sukhaṃ<BR>
Abhinave cāpi kāretvā khaṇḍaphalladike bahū<BR>
68<BR>
Paṭisaṅkhārakamme ca kāretvā paṭimāghare<BR>
Katvāna saṃgahaṃ tesaṃ puññarāsiṃ pavaḍḍhayī<BR>
69<BR>
Sirivaddhanapure tasmiṃ pure katvā ṭhite bahū<BR>
Rājagehādike jiṇṇe apanetvā narādhipo 20<BR>
70<BR>
Kārāpetvāna gehāni silākammādibhāsure<BR>
Cārudvārāni yojetvā ayodcārasamāyutaṃ<BR>
71<BR>
Nānārūpalanākammaṃ dvibhumikamanoharaṃ<BR>
Dvārakoṭṭhakagehaṃ ca kārāpesi nārādhipo<BR>
72<BR>
Tasmiṃ pūre vasanto so dhammassavaṇe mahādaro 21<BR>
Rājaṅgaṇassa majjhamhi kārāpetvāna maṇḍape<BR>
73<BR>
Vicittatoraṇādīhi sajjetvāna nirantaraṃ<BR>
Bandhāpetvā vitānāni paññāpetvā ca āsane<BR>
74<BR>
Mahussavena netvāna saddhammakathike bahū<BR>
Nisīdāpesi teheva gāhetvā cittavījanī<BR>
75<BR>
Sandassanādikārehi kathitaṃ hadayaṅgamaṃ<BR>
Saddhammampi ca sutvāna pasanto so mahīpati<BR>
76<BR>
Suvaṇṇarajateheva dīpadhupādikehi ca<BR>
Nānāvicittavatthehi pūjāvatthuhi nekadhā<BR>
77<BR>
Pūjetvā saha'maccehi saha senāhi bhūmipo<BR>
Anekesu ca vāresu sañcayī kusalaṃ bahuṃ<BR>
---------<BR>
78<BR>
Dhammadānaṃ mahantanti sutvā suddhammato tathā<BR>
Rājā raṭṭhesu nekesu vasantānaṃ hitatthiko<BR>
79<BR>
Mahājanasannipātārahe ṭhāne tahiṃ tahiṃ<BR>
Mahāsenasane ceva dhammasālādayopi ca<BR>
80<BR>
Kāretvāna janindo so dhammakathikādike bahū<BR>
Pesetvāna tattha tattha sannipātetva mānuse<BR>
Kathāpetvāna saddhammaṃ dhammadānaṃ ca dāpayī<BR>
-----------<BR>
18. [E.S.] Sayanaṭṭhitinisīdane. 19. [S.] Dadanto 20.[A.] Manorame.<BR>
21. [A.] Savaṇamādaro.<BR>
<BR>
[SL Page 602] [\x 602/]   ( <BR>
<BR>
81<BR>
Rājasīharājakāle pure te avasiṭṭhakā<BR>
Micchadiṭṭhi adhammā ca paraṅgidujjanā tadā<BR>
82<BR>
Tahiṃ tahiṃ vasitvāna tesaṃ diṭṭhiṃ parehi pi <BR>
Gāhāpetuṃ vāyamantā mūladānādikehi ca<BR>
83<BR>
Upāyayuttā vihariṃsu sāsanassa agāravā.<BR>
Pavattiṃ taṃ suṇitvāna rājā kujjhitva vegasā<BR>
84<BR>
Āṇāpetvā amaccānaṃ tesaṃ gehe ca potthake<BR>
Nāsetvā ajahante taṃ diṭṭhiṃ raṭṭhā palāpayī.<BR>
---------<BR>
85<BR>
Sumanakūṭamhi sambuddhapādalañchanamuttame<BR>
Dīpapūjādikaṃ sabbaṃ kāresi so mahīpati.<BR>
86<BR>
Anurādhapure ceva mahiyaṅgaṇaādisu<BR>
Tesu tesu ca ṭhānesu mahāpūjaṃ pavattayī.<BR>
87<BR>
Purato pacchime vāpi dakamaggamhi duggame<BR>
Gatāgatānaṃ sātatthaṃ silāsetuṃ ca kārayī.<BR>
---------<BR>
88<BR>
Bhikkhusaṅghassa'lābhena laṅkāyaṃ jinasāsane<BR>
Parihīnabhāvaṃ jānitvā kampito dharaṇīpati<BR>
89<BR>
Bhikkhusaṅghaṃ nimantetuṃ cintetvā munisāsanaṃ<BR>
Kattha kattha vattatīti vicāretvā anekadhā<BR>
90<BR>
Pegurakkhaṅgasamindavisayesu tahiṃ tahiṃ<BR>
Vattatīti ca sutvāna olandānaṃ kathaṃ subhaṃ<BR>
91<BR>
Taṃtaṃraṭhe vicāretuṃ pavattiṃ munisāsane<BR>
Mulabhāsāya sandese likhāpetvāna sādhukaṃ<BR>
92<BR>
Datvāmaccādayo rājā pesetvāna visuṃ visuṃ<BR>
Ayojjhavisaye tasmiṃ sāsanaṃ suvinimmalaṃ<BR>
93<BR>
Suṭṭhu sundarabhāvena vattatīti kathaṃ suto<BR>
Narādhipo tato eva laṃkaṃ netuṃ 23 jinatraje<BR>
94<BR>
Paṇṇākārehi nekehi pūjopakāraṇādihi<BR>
Sandesampi ca datvāva amacce pesayī tadā.<BR>
95<BR>
Munindadāṭhaṃ vaḍḍhetuṃ diyaḍḍharatanaṃ subhaṃ<BR>
Soṇṇamayaṃ karaṇḍaṃ ca kāretvā so mahīpati<BR>
-----------<BR>
22. [E.-] Saṃghaṃ alābheta. 23.[E.] Laṃkānetuṃ<BR>
<BR>
[SL Page 603] [\x 603/]   ( <BR>
<BR>
96<BR>
Mahagghamaṇimuttādiṃ bandhāpetvā aniṭṭhite<BR>
Katapuññakkhayo hutvā aṭṭhasaṃvacchare ṭhito<BR>
97<BR>
Saddhādineka guṇabhusanabhusito so<BR>
Buddhassa sāsanavarassa visuddhikāmo 24<BR>
Katvā anattasukhadaṃ kusalaṃ mahantaṃ<BR>
Pacchā agā naravaro namucisamīpaṃ.<BR>
98<BR>
Itthaṃ laṅkādhipo so parahitanīrato atthadatthaṃ paratthaṃ<BR>
Sādhento'kāsi rajjaṃ pavaranaravaro puññakāmojanindo,<BR>
Loke sātañca lokuttaravipulasukhaṃ icchamāno'pi sammā<BR>
Hitvā tumhe kusītaṃ vividhasukhadadaṃ puññarāsiṃ karotha.<BR>
<BR>
Iti sujanappasādasaṃvegatthāya kate mahāvaṃse<BR>
Sirivijayarājasīhadīpano nāma channavutimo<BR>
Paricchedo.<BR>
---------<BR>
<BR>
Sattanavutimo paricchedo<BR>
<BR>
1<BR>
Pavaraguṇamahīpātikkame tassa sālo<BR>
Jananayanamanuñño rūpasobhaggapatto<BR>
Ruciranikhilalaṅkādīpadīpāyamāno<BR>
Varasirisukumāro āsi rājādhirājā.<BR>
2<BR>
Sambuddhaparinibbāṇā visakahassasatadduve<BR>
Navutisaṃvacchare patte laṃkādīpe manorame<BR>
3<BR>
Mahārājaviyogena sokāturajane tadā<BR>
Assāsesi sanindo so laṅkādīpahite rato<BR>
4<BR>
Obhāsetvā disā sabbā suriya atthaṅgate yathā<BR>
Andhakāraṃ'ca janataṃ sokāturamasesataṃ<BR>
5<BR>
Nissokampi ca katvāna tadā rājā mahāyaso<BR>
Obhāsento disā sabbā uggacchanto ravīca so<BR>
6<BR>
Laṅkārajjaṃ pāpuṇitvā sabbe tosesi sādhukaṃ.<BR>
Pattarajjābhiseko so buddhādiratanattaye<BR>
7<BR>
Pasanto appamatto'ca puññakāmo janādhipo<BR>
Sodhetvāna puraṃ sabbaṃ vatthatoraṇaādihi<BR>
-----------<BR>
24.[E.S.] Sāsanavaraṃ suvisuddhikāmo<BR>
<BR>
[SL Page 604] [\x 604/]   ( <BR>
<BR>
8<BR>
Kārāpetvā alaṃkāraṃ pure tasmiṃ vare subhe<BR>
Laṅkājane'khile sammā rāsībhute mahāyaso<BR>
9<BR>
Puññodayo mahārājā gacchanto rājaiddhiyā<BR>
Puraṃ padakkhiṇaṃ katvā laṃkārajjaṃ arājakaṃ 1<BR>
10<BR>
Sarājakanti 2 tesaṃ tu ñāpetvā sirivaddhane<BR>
Vasanto'ḷārapuññena saṃyuto so narādhipo<BR>
11<BR>
Pāletuṃ munisāsanaṃ paṇidhayo katvā'gato puññavā<BR>
So kittissirirājasīhapavaro patvāna laṅkaṃ imaṃ<BR>
Laṅkārajjasirīdharo sumatimā saddhadhāno saddhayā<BR>
Sārāsārasaritva ārahi mahaṃ buddhādivatthuttaye.<BR>
---------<BR>
12<BR>
Jahanto pāpake 3 mitte gajanto paṇḍite jane<BR>
Sādhavo abhisevanto suṇanto dhammamuttamaṃ<BR>
13<BR>
Saddho so paññavā hutvā kiccākicce vijāniya<BR>
Akicce parivajjento kicce ratto narādhipo<BR>
14<BR>
Catussaṅgahavatthūhi rañjento so jane'khile<BR>
Pasaṃsaniyyo hutvāna paṇḍitehi janehi so<BR>
15<BR>
Dhammadāne vipākaṃ ca saddhammasavaṇe phalaṃ<BR>
Saddhammalekhane puññaṃ dhammapūjāyameva ca<BR>
16<BR>
Sutvā saddhammato eva kattabbanti vicintiya<BR>
Anekesu ca ṭhānesu kāretvā dhammamaṇḍape<BR>
17<BR>
Nānāvicittavatthehi vitāne cāpi bandhiya<BR>
Toraṇādīhi nekehi sajjetvāna anekadhā<BR>
18<BR>
Ujjāletvā padīpe ca paññāpetvā ca āsane<BR>
Sakkārabahumānehi netvā saddhammadesake<BR>
19<BR>
Sādarova nimantetvā supaññattāsanesu hi<BR>
Nisīdāpiya teheva saddhammakathikehi ca<BR>
20<BR>
Desāpetvāna saddhamme dhammacakkādike 4 bahū<BR>
Suttantāni ca sutvāna sabbarattiṃ sagāravo<BR>
21<BR>
Kāyajivitagogānaṃ asāraṃ ca asārato<BR>
Sārañca sārato ñatvā saddhammasavaṇena so<BR>
22<BR>
Saddho pasanno hutvāna pūjāvatthūhi nekadhā<BR>
Sāmacco va saseno ca pavattento mahāmahaṃ<BR>
-----------<BR>
1.[E.S.] Arājikaṃ 2.[S.] Sarājīkaṃti 3.[A.] Pāpike. 4.[E.]Cakkadayo<BR>
<BR>
[SL Page 605] [\x 605/]   ( <BR>
<BR>
23<BR>
Antonagaravāsīnaṃ bahiddhā puravāsinaṃ<BR>
Sabbesaṃ janakāyānaṃ atthāya ca sukhāya ca<BR>
24 Anekesu ca vāresu dhammadānaṃ ca dāpiya<BR>
Dhammadānamayaṃ puññaṃ akā so manujādhipo. --------25<BR>
Rakkhaṅgāgatabhikkhūsu 5 atha laṃkāya bhikkhusu<BR>
Pabbajitesu nekesu sāmaṇeresu sādaro<BR>
26<BR>
Cīvarādipaccayehi tesaṃ katvāna saṅgahaṃ<BR>
Paritte 6 maṅgalādīni kathāpesi narādhipo<BR>
27<BR>
Evaṃ nekesu vāresu saddhamme ca pavattiya<BR>
Paccaye vāpi datvāna puññarāsiṃ pavaḍḍhayī.<BR>
28<BR>
Chasatanavasahassāni mūlāni cāpi saddhayā<BR>
Vissajjetvāna kāresi suvaṇṇapotthakaṃ varaṃ.<BR>
29<BR>
Tesu suvaṇṇapaṇṇesu dhammacakkādike bahū<BR>
Likhāpetvāna suttante saddhammakathikehi so<BR>
30<BR>
Sabbarattiṃ kathāpetvā nekavatthūhi pūjiya<BR>
Anekesu ca vāresu assosi dhammamuttamaṃ.<BR>
31<BR>
Lekhake sannipātetvā ekaheva narādhipo<BR>
Dīghāgamaṃ likhāpetvā katvāna saṅgahaṃ bahuṃ<BR>
32<BR>
Tato dhammaṃ sabbarattiṃ kathāpetvāna sādhukaṃ<BR>
Mahāpūjaṃ pavattetvā sayaṃ sutvā ca sāvayī.<BR>
33<BR>
Saṃyuttāgamaādīni aññāni potthake bahū<BR>
Likhāpetvāna saddhāya lekhakānaṃ dhanāni'dā.<BR>
34<BR>
Aññe pabbajitā sādhu gahaṭṭhā dhammapotthake<BR>
Likhāpetvāna attānaṃ dassite tuṭṭhamānaso<BR>
35<BR>
Tesaṃ dhanādidānena katvāna saṃgahaṃ bahuṃ<BR>
Laṅkāvāsiparesaṃ so puññaṃ gaṇhi sadādaro<BR>
---------<BR>
36<BR>
Puññakāmo janindo so anurādhapuraṃ varaṃ<BR>
Gantvā saparivārena bodhiṃ ca cetiye vare<BR>
37<BR>
Hatthiassādikeheva suvaṇṇarajatādihi<BR>
Pūjetvā sañcayī rājā kusalāni anekadhā.<BR>
-----------<BR>
5.[E.] Bhikkhusaṃghe. 6. Paritta (sabbesu.)<BR>
<BR>
[SL Page 606] [\x 606/]   ( <BR>
<BR>
38<BR>
Mahiyaṅgaṇacetiyañca nakhācetiyamuttamaṃ<BR>
Gantvā rājānubhāvena pavattento mahāmahā<BR>
Vanditvā sañcayī puñaññaṃ janindo so mahāyaso<BR>
39<BR>
Parakkamanarindena puḷatthinagaruttame<BR>
Kārāpite cetiye ca vihāre cārudassane<BR>
40<BR>
Pūjituṃ vandituṃ rājā mahāsaddho mahāyaso<BR>
Mahāparisaṃ gahetvāna gantvā pūjesi sādhukaṃ<BR>
41<BR>
Saddhādiguṇasampanno rājā rajatanāmakaṃ<BR>
Vihārampi ca vanditvā puññarāsiṃ samaggahī.<BR>
---------<BR>
42<BR>
Pubbalaṅkikabhūpā'va 7 loke maṅgalasammataṃ<BR>
Nāthpaupalavaṇṇādidevapūjāpurassaraṃ 43 senaṅgadassanatthāya puraṃ sabbaṃ asesato<BR>
Devapuraṃva sajjetvā laṅkāvāsijane'khile<BR>
44<BR>
Rāsiṃ katvā pure tasmiṃ tesu ekekaraṭṭhato<BR>
 hānantarato cāpi jane kavo visuṃ visuṃ<BR>
45<BR>
Ussitaddhajasaṅkete vasāpetvā tahiṃ tahiṃ<BR>
Hatthipiṭṭhe ṭhapetvāna devaṭṭhānāyudhāni pi<BR>
46<BR>
Nānānāṭakasaṅkiṇṇabherimaddalakehi 8 ca<BR>
Nānāhatthigaṇeheva nānāassagaṇehi ca<BR>
47<BR>
Nānāvatthābhilaṅkārabrahmavesadharehi ca<BR>
Nānāchattadhareheva nānācāmaradhārihi<BR>
Nānānārigaṇeheva nānāmaccagaṇehi ca<BR>
49<BR>
Nānāphalakadhārīhi nānākhaggadharehi ca<BR>
Nānākuntadhareheva nānāāyudhadhārihi<BR>
50<BR>
Nānāvatthadhareheva nānādhajadharehi ca<BR>
Nānādesāgateheva nānābhāsāvidūhi ca<BR>
51<BR>
Nānāsippavidūheva nānākammakarehi ca<BR>
Evamādīhi nekehi hatthīnaṃ parivāriya<BR>
52<BR>
Purato pacchato gantuṃ yojetvā tadanantaraṃ<BR>
Devindo viya rājā so mahatā rājaiddhiyā<BR>
53<BR>
Nikkhamitvā puraṃ sabbaṃ katvā sammā padakkhiṇaṃ<BR>
Niṭṭhite punarāgantvā pavisanti yathārahaṃ.<BR>
-----------<BR>
7. [E.] Bhūpālā. 8.[S.] Bherimaṇḍalakehi.<BR>
[SL Page 607] [\x 607/]   ( <BR>
<BR>
54<BR>
Amhākaṃ rājarājā taṃ 9 saddhāpaññāguṇodayo 10<BR>
Anuvaccharaṃ pavattento 11 āsāḷhichaṇssavaauṃ<BR>
55<BR>
Buddhapūjaṃ purakkhatvā pavattetuṃ vicintiya<BR>
Maṅgalahatthino piṭṭhe soṇṇakammasunimmitaṃ<BR>
56<BR>
Sivigehaṃ subandhitvā subbavaṃ diradaṃ 12 gajaṃ<BR>
Vibhusanehi bhūsevo rajatacchattacāmare<BR>
57<BR>
Pupphagāhakaārūḷhahatthihi ca anekadhā<BR>
Pūjāvatthugahehe'va pupphavitānadhārihi<BR>
58<BR>
Nānādhajapatākāhi nānāvesadharehi ca<BR>
Nānārājaamaccehi nānādesāgatehi pi<BR>
59<BR>
Taṃ hatthiṃ parivāretvā niṭṭhite manujādhipo<BR>
Buddhasārīrikadhātuvaḍḍhitaṃ bhāsuraṃ varaṃ<BR>
60<BR>
Soṇṇakaraṇḍakaṃ sammā sivigehe pavaḍḍhiya<BR>
Pupphavikirakeheva pupphavassampi vassayī.<BR>
61<BR>
Sādhukāraraveheva saṅkhatāladdhanīhi ca<BR>
Vividhabherininādehi kārento mahatussavaṃ<BR>
62<BR>
Acchariyabbhutacittā ye sādhusappurisā janā<BR>
Katamatthakañjalīheva pūjenti te nirantaraṃ.<BR>
63<BR>
Daṇḍadīpadhareheva maṃgalavesadhārihi<BR>
Vividhavisesapūjāhi pūjento manujādhipo<BR>
64<BR>
Surāsuranarādīhi pūjanīyaggataṃ gataṃ<BR>
Jinadhātuṃ purakkhatvā suranarādiasesake<BR>
65 Pacchato pacchato gantuṃ yojetvāna sayampi ca<BR>
Maṅgalatthutighosādi-mahatā rājaiddhiyā<BR>
66<BR>
Mahārājānubhāvena mahatā ussavena tu<BR>
Surālaye'pi devindo itthaṃ dhātumahāmahaṃ<BR>
Karotīti manussānaṃ dassento viya gacchati.<BR>
---------<BR>
67<BR>
Saddhādinekena guṇenupeto<BR>
Buddhaṃ ca dhammaṃ ca gaṇaṃ bhajanto<BR>
Sāraṃ ca'sāraṃ ca saraṃ sato so<BR>
Dānādipuññaṃ satataṃ karonto<BR>
-----------<BR>
9.[A.] Rājarājānaṃ. 10.[E.] Guṇādayo. 11. [E.] Pavattettā.<BR>
12. [A.E.] Subbhacandiradaṃ.<BR>
<BR>
[SL Page 608] [\x 608/]   ( <BR>
<BR>
68<BR>
Saddhāpaññādayālū pavaraguṇavaro dīpadīpāyamāno<BR>
Sambuddhe suppasanto dasabalaminuno sādhudhamme caranto.<BR>
Dānādīpuññakamme satatamanalaso sādaro so karonto.<BR>
Sārāsāraṃ 13 saranto nikhilajanahito evamevaṃ akāsi.<BR>
69<BR>
Ussavena mahantena dantadhātuṃ dine dine<BR>
Mahāmahaṃ pavattento sādaro ratanattaye<BR>
70<BR>
Nijakālasamuppannaṃ nijasaṅghaṃ sadādaro<BR>
Nijāyattehi catuhi paccayehi upaṭṭhiya<BR>
71<BR>
Saddhamme suppasanno so sutvā dhammaṃ punappunaṃ<BR>
Anappakāni puññāni sañcinanto sadādaro<BR>
72<BR>
Sajīvabuddhakāle'va vattento jinasāsanaṃ<BR>
Laṅkāvāsimanussānaṃ vaḍḍhento kusalaṃ bahuṃ<BR>
73<BR>
Parakkamabhujādīnaṃ kiccaṃ hi pubbarājunaṃ<BR>
Sutvā sādhūti jānanto tesaṃ kiccānugo'pi ca<BR>
74 Rājadhammampi sutvāna rājadhamme mahādaro<BR>
Agatīsu bhayo hutvā catussaṅgahavatthusu<BR>
75<BR>
Sammā attaṃ niyojento sakabhātikamādinaṃ<BR>
Sabbesaṃ saṅgahevona anurūpakkamena so<BR>
Tosevo gaṇhi tesantu manaṃ sammā vicāriya.<BR>
76<BR>
Evaṃ laṅkādhinātho parahitanirato satthuno sāsanañca<BR>
Lokañcevaṃ sa sammā satatamanalaso pālayanto janindo<BR>
Pubbe laṅkādhipātaṃ narapatinikarānaṃ pavattiṃ suṇitvā<BR>
Tesaṃ kiccaṃ saranto ahampi pavare rajadhamme carāmi,<BR>
77<BR>
Iccevaṃ nicchayaṃ katvā cintento manujādhipo<BR>
Mahavaṃsamhi rājūnaṃ cūlavaṃse ca rājunaṃ<BR>
78<BR>
Mahāsammatato yāva hatthiselapurā pure<BR>
Gāthānaṃ bandhaneneva taṃ pavattiṃ purātanaṃ<BR>
79<BR>
Katvā pavattitaṃ ganthaṃ mahāvaṃsantī nāmakaṃ<BR>
Laṅkādīpe ṭhitaṃ tañca sāmindavisayā pana<BR>
80<BR>
Ānītaṃ laṅkarājūnaṃ tameva vaṃsapotthakaṃ<BR>
Paṭipāṭiṃ vicāretvā potthake dve visuṃ visuṃ<BR>
81<BR>
Ūnanti sutvā laṅkindo parabhāge apākaṭaṃ<BR>
Parakkamabhujādīnaṃ yāvetarahi rājunaṃ<BR>
Pavattimpi likhāpetvā rājavaṃsaṃ pavattayī.<BR>
-----------<BR>
13.[A.] Sārāsārā.<BR>
<BR>
[SL Page 609] [\x 609/]   ( <BR>
<BR>
82<BR>
Evaṃ so rājanītiṃ ca dhammanītimavokkamaṃ<BR>
Dhammeneva sameneva 14 karonto rajjasāsanaṃ<BR>
83<BR>
Rājadhammānurūpo'va dānādikusalaṃ bahuṃ<BR>
Dine dine karonto so saranto dhammamuttamaṃ<BR>
84<BR>
Catussaṅgahavatthūsu dāne yutto narādhipo<BR>
Peyyavajje tathā yutto atthacariyāyameva ca<BR>
85<BR>
Samānatte ṭhito rājā nijabhātikarājunaṃ<BR>
Samānabhāvaṃ lokassa dassento yānavāhanaṃ<BR>
86<BR>
Asesasampadaṃ datvā uparāje dve 15 visesato<BR>
Tosetvā pūrayī sammā catudhā vatthusaṃgahe.<BR>
87<BR>
Evaṃ laddhayasā te dve dantadhātumahāmahaṃ<BR>
Visuṃ visuṃ karontā'va likhāpetvāna potthake<BR>
88<BR>
Lekhakānaṃ dhanaṃ denti; bhikkhusaṃghaṃ nimantiya<BR>
Niccabhattādikaṃ dānaṃ datvā datvā nirantaraṃ<BR>
89<BR>
Saddhammasavaṇeneva kiccākiccaṃ vijāniya<BR>
Pāpakamme jigucchantā puññakamme mahādarā<BR>
90<BR>
Dakkhe supesale sādhu sāmaṇere vicāriya<BR>
Tesantu sāmaṇerānaṃ parikkhārāni aṭṭhadhā<BR>
Rājārahāni dānena dāpetvā upasampadaṃ<BR>
91<BR>
Vinayadhamme ca suttante sikkhāpevona sādhukaṃ<BR>
Mahānisaṃse 16 āvāse kāretvā tattha bhikkhavo<BR>
92 Vasāpetvāna sakkaccaṃ sadarā'va upaṭṭhitā<BR>
Lokasāsanakiccāni vicārentā anekadhā<BR>
93<BR>
Sajjanasaṃgahaṃ cāpi dujjananiggahampi ca<BR>
Rājacittānukūlā'va karonti te yathārahaṃ.<BR>
94<BR>
Evamādianekehi nayehi kusalatthikā<BR>
Rañño cittānuvattantā lokasāsanamāmakā.<BR>
95<BR>
Ekacce pubbarājāno 17 rajjalābhādihetunā<BR>
Bhātādike na cintetvā aññamañaññaṃ viheṭhayuṃ;<BR>
96<BR>
Vivādeneva tesantu manussāpi tathā siyuṃ.<BR>
Tādisaṃ rajjalābhampi labhitvāna ime tayo<BR>
-----------<BR>
14. [A.] Samena ca. 15. [A.] Uparājadve. 16. [E.S.] Mahānisaṃsa<BR>
17. [E.] Pubbarājāpi.<BR>
<BR>
[SL Page 610] [\x 610/]   ( <BR>
<BR>
97<BR>
 hapetvā taṃ vivādaṃ te randhampi ca na dassiya<BR>
Pure'kasmiṃ vasantāpi chāyāvā'suṃ piyā sadā.<BR>
98<BR>
Evaṃ rajjampi nissāya kopamattaṃ akāriya<BR>
Sīlavajātakeyeva bodhisattaguṇaṃ karuṃ<BR>
99<BR>
Visālālicchavīyeva samaggā avirodhakā<BR>
Rajjaṃ kariṃsu tasmā'ca jayalābhaṃ labhiṃsu te.<BR>
100<BR>
Laṅikitthisiriyummattā mandapaññā narādhipā<BR>
Akattabbaṃ karitvāna anekavyasanaṃ gatā.<BR>
101<BR>
Laṅikitthisirisampannā sapañaññā manujādhipā<BR>
Kattabbāni karitvāna bhāgī āsuṃ mahāyasā.<BR>
102<BR>
Tādisāyā'dhipatino tayo ete narādhipā<BR>
Samaggabhāvappattā; taṃ acchariyanti vadāmakahaṃ.<BR>
103<BR>
Mahāguṇo mahārājā datvā chattādisampadaṃ<BR>
Rājaparisaṃ gahetvāna carantaṃ nijabhātikaṃ<BR>
104<BR>
Disvāna muditaṃ patvā oloketvā punappunaṃ<BR>
Bhāvayī evamevaṃ so brahmabhāvanamekakaṃ.<BR>
105<BR>
Dharaṇipatigulaggā sāsanādhārabhutā<BR>
Amitaguṇadharā te sādhu dhamme carantā<BR>
Agatigatijabhantā sādhumitte bhajantā<BR>
Sugatigamanamaggaṃ eva sādhetukāmā<BR>
106<BR>
Evaṃ sādhuguṇenupetamahipā saddhādhanā saddhayā<BR>
Sambuddhassa sirīmato dasanimaṃ dhammaṃ ca saṅghaṃ varaṃ <BR>
Pūjetvāna asesasampadadadaṃ puññaṃ bahuṃ sañciya<BR>
Pālesuṃ munisāsanañca vimalaṃ laṅkaṃ imaṃ sādhukaṃ.<BR>
107<BR>
Lokekanāthamunino guṇasārabhāraṃ<BR>
Katvāna sādhu hadaye satataṃ sarantaṃ<BR>
Tasseva dhammagaṇamuttamanussarattaṃ<BR>
Laṅkādhīpaṃ guṇavaraṃ satataṃ bhajantu.<BR>
108<BR>
Evaṃ rājabalenupetamahipo rājādhirājā mahā<BR>
Pālento munisāsanañca vimalaṃ laṅkaṃ imaṃ sādhukaṃ<BR>
Tosetvāna asesadesamanuje datvā mahāsampadaṃ<BR>
Hāsento sanarāmare sumatimā puññiddhiāṇābalo<BR>
---------<BR>
<BR>
[SL Page 611] [\x 611/]   ( <BR>
<BR>
109<BR>
Mahānubhāvasampanne mahāraññe mahāyase<BR>
Mahāpure vasantamhi pālente lokasāsanaṃ<BR>
110<BR>
Rājasīharājakāle laṅkārakkhāya yojitā<BR>
Mahābalā te olandā samuddavāṇijā pana<BR>
111<BR>
Laṅkādhipatirājūnaṃ dūtakicce yutā siyuṃ.<BR>
Nānādesasamuppanna-nānāvatthādike bahu<BR>
112<BR>
Mahagghe rājaparibhogārahe sammā vicāriya<BR>
Mahatā bhāraveneva mahatā ussavena ca<BR>
113<BR>
Ānetvā pābhataṃ katvā denti te anuvaccharaṃ.<BR>
Tadā laṅkāmanussānaṃ pubbakammena vā atha<BR>
114<BR>
Lokasāsanarakkhāya niyuttadevatādinaṃ<BR>
Pamādena visesena kuṇṭhitā atikakkhalā<BR>
115<BR>
Laṅkāvāsimanusse te viheṭhesuṃ anekadhā.<BR>
Taṃ pavattiṃ suṇitvāna mahārājā mahāyaso<BR>
116<BR>
Na yuttamiti cintetvā amacce pesayī tadā.<BR>
Tathā gantvā amaccāpi laṅkāvāsijanehi te<BR>
117<BR>
Tehi olandavāsīhi karontā bheravaṃ raṇaṃ<BR>
Paṭisattuṃ vināsentā jhāpentā gehakoṭṭhake<BR>
118<BR>
Anekehi upāyehi bhayaṃ tesaṃ adaṃsu te.<BR>
Bhayadditesu cerīsu dubbavo kakkhalo'dhamo<BR>
119<BR>
Khīṇāyu pāpiko eko padhānante ṭhito sayaṃ<BR>
Mahāparisaṃ gahetvāna jāvakādiṃ anappakaṃ<BR>
120<BR>
Taṃ taṃ raṭṭhaṃ ca gāmaṃ ca vihāre devamandire<BR>
Setuvissāmasālādiṃ vināsesi anekadhā.<BR>
121 Laṅkādhipatinā'ṇattā amaccāpī tahiṃ tahiṃ<BR>
Raṇadakkhehi sūrehi yujjhantāpi anekadhā<BR>
122<BR>
Sapatte tattha tattheva ghātanenapi sabbathā<BR>
Avāraṇīyo hutvāna so purābhimukho agā.<BR>
123<BR>
Raṇasajjita-mahāmaccā magge rundhiya nekadhā<BR>
Cerīnaṃ purato ṭhatvā sanikāgamanavārayuṃ.<BR>
124<BR>
Laṅkādhipati kālaññu mahārājā mahāmati<BR>
Dāvānalasamaṃ veri-āgamanampi vārituṃ<BR>
<BR>
<BR>
[SL Page 612] [\x 612/]   ( <BR>
<BR>
125<BR>
Na sakkāti ca mantvāna bhadantadantadhātu ca<BR>
Mahesiṃ ceva bhaginiṃ sabbaṃ sāradhanampi ca<BR>
126<BR>
Duvinnaṃ uparājūnaṃ bhāraṃ katvā surakkhituṃ<BR>
Pabbatavanaduggehi duggaṃ raṭṭhamapesayī.<BR>
---------<BR>
127<BR>
Tato verigaṇā sabbe yakkhasenā'va kakkhalā<BR>
Puraṃ patvā vināsesuṃ dhammapotthakamādike<BR>
128<BR>
Senāpatyādinekehimahāmaccādikehi ca<BR>
Vīrehi raṇadakkhehi ṭhānāṭṭhānavidūhi ca<BR>
129<BR>
Parivārito mahārājā mahāsenā purakkhato<BR>
Mahānagarāvidūresu sākhānagarakesu hi <BR>
130<BR>
Tahiṃ tahiṃ vasanto so puraṃ rundhi samantato.<BR>
Laṅkāvāsimanussā ca buddhasāsanabhattikā<BR>
131<BR>
Rañño cittānuvattantā veripakkhagatesu hi 19<BR>
Diṭṭhe diṭṭhe tattha tattha ghātesuṃ mānuse bahū.<BR>
132<BR>
Rājadūtādike'maccebhikkhusaṅghañca pālayuṃ<BR>
Rājino pakkhapātā ye dhīrā vīraguṇā balā<BR>
133<BR>
Raṇakeḷikīḷaṃ kīḷitvā jinasāsanapālanaṃ<BR>
Icchantā raṇasūrehi yodhehi parivāritā<BR>
134<BR>
Magge tahiṃ tahiṃ eva vasantehi anekadhā<BR>
Yujjhitvāna palāpetvā antonagaraverihi<BR>
135<BR>
Yujjhituṃ ārabhitvāna ghātesuṃ te punappunaṃ.<BR>
Manussabhūtā amhākaṃ rājacittānuvattino<BR>
136<BR>
Acchariyanti na maññāma 20 devatā pi tathā siyuṃ.<BR>
Tasmā verisu jeṭṭhassa mahāmohassa tāvade<BR>
137<BR>
Sampattaṃ nacireneva devānubhāvato'pi ca<BR>
Puññānubhāvato eva bhayasantāsabheravaṃ.<BR>
138<BR>
Patvā ummattabhāvañca jahitvā naṃ puraṃ subhaṃ<BR>
Nissirīko'va gantvāna maraṇānalapāpuṇi.<BR>
---------<BR>
139<BR>
Mohassa vasagā hutvā āgatārigaṇā'khilā<BR>
Anāthāsaraṇā hutvā vyāsanaṃ pāpuṇiṃsu te.<BR>
-----------<BR>
19. [S.] Ceripakkhe ca gaṇhisuṃ. 20. [E.] Maññemi.<BR>
<BR>
[SL Page 613] [\x 613/]   ( <BR>
<BR>
140<BR>
Keci rogāturā keci budārogāhipīḷitā<BR>
Keci raṇe hatā āsuṃ; keci pabbataduggagā;<BR>
Evaṃ hatā gatā āsuṃ veripakkhā narādhamā.<BR>
141<BR>
Evaṃ suranarādīhirakkhito mahipo ayaṃ<BR>
Dhuvaṃ mahānubhāvo'ti mahāpuñño'ti bhāsayuṃ.<BR>
142<BR>
Īdisassānubhāvassa mahāpuññassa rājino<BR>
Tassāṇaṃ bhuvi laṃghetuṃ ko samaththo bhavissati?<BR>
143<BR>
Dūrīkataverigaṇo mahārājā mahāyaso<BR>
Verībalamapassanto puraṃ sabbaṃ pure viya<BR>
144<BR>
Sodhāpetvāna sakkaccaṃ dantadhātugharādikaṃ<BR>
Alaṅkārampi kāretvā visesena narādhipo<BR>
145<BR>
Sambuddhasāsanavare sucisādaro'so<BR>
Sambuddhasāsanavaraṃ satataṃ saranto<BR>
Sambuddhasūnuguṇanussaraṇena yutto<BR>
Sambuddharājadasanaṃ satataṃ mahanto<BR>
146<BR>
Itthaṃ vatthuttaye sammā vattanto manujādhipo<BR>
Dantadhātuviyogena uppannaṃ dukkhamattano<BR>
Asahanto mahaduggaṃ raṭṭhaṃ sapariso agā. 21<BR>
147<BR>
Mahāsaddho mahārājā disvā dhātukaraṇḍakaṃ<BR>
Acchariyabbhutacitto'ca abhivandiya sādhukaṃ<BR>
148<BR>
Muddhaṃ bhumiṃ ṭhapetvāna uttamaṅgena pūjiya<BR>
Bhikkhusaṃghaṃ ca vanditvā panudī dukkhamattano.<BR>
---------<BR>
149<BR>
Sobhanassādaladdho sosadāṭhaṃ taṃ karaṇḍakaṃ<BR>
Vahanto uttamaṅgena pavattento mahāmahaṃ<BR>
150<BR>
Sādhukāraravenāpipañcaṅgaturiyehi ca<BR>
Mahussavachaṇaṃ katvā puraṃ pāvisi attano.<BR>
151<BR>
Tadālaṅkāmanussāpi sadāṭhaṃ dharaṇīpatiṃ<BR>
Disvā pamuditā hutvā sādhukāraṃ pavattayuṃ.<BR>
152<BR>
Pubbadāṭhāghare tasmiṃ dantadhātuṃ pavaḍḍhiya.<BR>
Pubbapūjāvidhiṃ sabbaṃ vaḍḍhetvāna pavattayī.<BR>
153<BR>
Purārāmesu 22 sabbesu saṅgharājādayo bahū<BR>
Buddhaputtāpi verīnaṃ bhayato adhikaṃ mahaṃ<BR>
-----------<BR>
21. Tadā(sabbesu.) 22. [E.S.] Nagarārāmesu.<BR>
<BR>
<BR>
[SL Page 614] [\x 614/]   ( <BR>
<BR>
154<BR>
Saṃsārabhayapassantā pabbajjaṃ ajahitva te<BR>
Potthakadhātuparikkhāre gahetvāna gatā tato.<BR>
155<BR>
Bahiraṭṭhe vasantāpi pālayuṃ sāsanaṃ puna.<BR>
Rājarājāpi te sabbe puraṃ netvāna sīghato<BR>
156<BR>
Sodhāpetvā purārāme tesu bhikkhū vasāpiya <BR>
Pariyattipaṭipattīsu sikkhituṃ yojitesu hi<BR>
157<BR>
Samatthe dhammakathike vicāretvā nimantiya<BR>
Rājovādādisaddhamme suṇanto so punappunaṃ<BR>
158<BR>
Veribhūtesu nekesu olandavāsikesu hi<BR>
Desācāraṃ sarantā ye te sabbe sannipātiya<BR>
159<BR>
Mantetvāna imaṃ laṅkaṃ asesaṃ katva gaṇhituṃ<BR>
Na sakkā'ti ca vatvāna niṭṭhaṃ katvāna jāniya<BR>
160<BR>
Laṅikādhipatiraññe tu viruddhā ye janā idha<BR>
Vināsabhāvaṃ pattāsuṃ; tathāmhākampi hessati.<BR>
161<BR>
Tasmā mayampi laṅkinde bhattīpemātigāravaṃ<BR>
Purakkhatvā pure yeva vasituṃ arahatīdha te<BR>
162<BR>
Punappunampi mantetvā rājapābhatakehi ca<BR>
Mahāmohena gāhetvā gatā rūpimayaṃ subhaṃ<BR>
163<BR>
Cetiyaṃ'va virovantaṃ dhātusuññakaraṇḍakaṃ<BR>
Suvaṇṇasivikaṃ cāti gāhāpetvāna gāravā<BR>
164<BR>
Sakañātikataṃ dosaṃ khamāpetvā ito paraṃ<BR>
Vasissāmāti cintetvā āgatā te mahīpatiṃ<BR>
Mahetvā cāhivanditvā sammodisuṃ anekadhā.<BR>
---------<BR>
165<BR>
Atha laṅikissaro rājā tesaṃ dosaṃ anappakaṃ<BR>
Khamitvāna adā taisaṃ sammānampi anekadhā.<BR>
166<BR>
Evamamhākarājāpi mittasanthavakāraṇe<BR>
Thīraṃ katvāna teheva mittabhāvamapāpuṇi.<BR>
167<BR>
Olandāpi janā sammā laṅikārañeññā pasīdiya<BR>
Nānādesasamuppanna-mahagghapābhatehi ca<BR>
168<BR>
Rājasandesamādāya dadanti anuvaccharaṃ.<BR>
Kudiṭṭhitaṃ hatthagataṃ mahantaṃ taṃ karaṇḍakaṃ<BR>
<BR>
<BR>
[SL Page 615] [\x 615/]   ( <BR>
<BR>
169<BR>
Suvaṇṇajātarūpena limpetvā maṇi bandhiya<BR>
Sataraṃsinihaṃ sobhaṃ kāretvā manujādhipo<BR>
Dantadhātuṃ pavaḍḍhetvā surindova apūjayī.<BR>
170<BR>
Evaṃ duṭṭhakudiṭṭhicerinikārā viddhastadappā'havuṃ<BR>
Sammādiṭṭhikasīhalādhipatino puññānubhāvo aho.<BR>
Accherabbhutakāraṇaṃ ca panimaṃ mantvā janā sādarā<BR>
Sammādiṭṭhiguṇaṃ gajantumatulaṃ sādhuppasatthaṃ varaṃ.*<BR>
---------<BR>
171<BR>
Asante ekabhikkhumhi laṅikādīpe manorame<BR>
Rajjabhāraṃ labhitvāna vasanto sirivaddhane<BR>
172<BR>
Bahavo samaṇere ca kulaputte tatheva ca<BR>
Pabbajjāupasampattiṃ pāpetvā tesu bhikkhusu<BR>
173<BR>
Ekacce dhammakathikā vinaye ca visāradā<BR>
Vipassakā siyuṃ eke, tathā āraññakā siyuṃ,<BR>
174<BR>
Evamādiguṇe yuttā anekasatabhikkhavo<BR>
Kārāpetvā imaṃ laṅikaṃ bhikkhusuñaññamasesakaṃ<BR>
175<BR>
Sobhetvā, puñaññakammāni karonto so dine dine<BR>
Saṅghassa niccabhattaṃ ca gilānabhattameva ca<BR>
176<BR>
Nimantetvāna dento so bhikkhusaṅghe hitatthiko<BR>
Bhikkhūnaṃ sāmaṇerānaṃ kāyacittavasenidha 177<BR>
Duve rogā siyuṃ tesu cittaroge tikicchatuṃ<BR>
Vinayadhamme ca suttante desesi dipaduttamo;<BR>
178<BR>
Cittarogesu rāgādiroganāsanahetuke<BR>
Tasmiṃ vinayasuttante sikkhāpetvāna bhikkhavo<BR>
179<BR>
Tesantu kāyarogehi pīḷane sati sādhukaṃ<BR>
Pariyattipaṭipattīsu sikkhitumpi ca dukkaraṃ;<BR>
180<BR>
Tasmā jarādiroge'pi sametuṃ dharaṇīpati<BR>
Nimantetvāna saṅghassa vejjakamme susikkhite<BR>
-----------<BR>
* [S.] Potthake ayampi gāthā dissati.<BR>
Janatābhitakatameva hi manujādhipamahimaṃ<BR>
Jinasāsana supatiṭṭhita vividhāmitakusalaṃ<BR>
<BR>
Vasudhādhipakulabhusanaguṇabhusanamahimaṃ<BR>
Jayata khila jayatākhila jayatākhila suciraṃ.<BR>
<BR>
<BR>
[SL Page 616] [\x 616/]   ( <BR>
<BR>
181<BR>
Niyametvā duve vejja purise parivārake<BR>
Tesantu gāmakkhette ca vatthābharaṇādisampadaṃ<BR>
182<BR>
Datvā bhesajjamūlatthaṃ satāni anuvaccharaṃ<BR>
Rājagehā dadanto so ārāmesu tahiṃ tahiṃ<BR>
183<BR>
Bhikkhūnaṃ sāmaṇerānaṃ sukhadukkhe vicāriya<BR>
Tesaṃ kattabbupaṭṭhāne kārāpesi narādhipo.<BR>
184<BR>
Evaṃ rājādhirājā so saṅghalābhampi dāpayī.<BR>
Sabbesu tesu lābhesu ārogyalābhamuttamaṃ<BR>
185<BR>
Seṭṭhanti buddho desesi; tenevāpi apujiya 10<BR>
Sambuddhasāsanaṃ sammā jotetvāna pavattayī.<BR>
186<BR>
Pubbe laṃkādhipā te naravarapavarā sāsanādhārabhutā<BR>
Dūrīkatvā kudiṭṭhiṃ ripujananikare 11 rajjabhāraṃ vahiṃsu;<BR>
Taṃ sutvā cāpi rājā amitayasadadaṃ attapaccakkhadhammaṃ<BR>
Passanto'kāsi puññaṃ satatamanalaso sāsanādhārako'va<BR>
<BR>
Iti sujanappasādasaṃvegatthāya kate mahāvaṃso<BR>
Abhisekamaṃgalādidīpano nāma sattanavutimo paricchedo.<BR>
---------<BR>
<BR>
Aṭṭhanavutimo paricchedo.<BR>
<BR>
1<BR>
Mahanto dantadhātuṃ so cakkaṃ'va satatādaro<BR>
Sumana-campaka-punnāga-kaṇikāra-ketakīhi ca<BR>
2<BR>
Padumuppalaādīhi vividhehi kusumehi ca<BR>
Candanāgaruādīhi sugandhehi anekadhā<BR>
3<BR>
Nānāsugandhadhūpekahi sakkharāmadhuādihi<BR>
Pūgakappūratambūlabhesajjehi subhehi ca<BR>
4 Madhurannayāgukhajjādivividhāhārakehi ca<BR>
<BR>
Suvaṇaṇarambhājambūhi panasamabaphārusehi ca<BR>
5<BR>
Timbarūsaka-nāraṅga-paṇītamuddhakehi 2 ca<BR>
Sannīranāḷikerehi supakkadāḍimehi ca<BR>
6<BR>
Khajjūramuddikādīhi nānāvidhaphalehi ca<BR>
Sādhukandehi nekehi kalīrehi anekadhā<BR>
-----------<BR>
10.[A.E.] Apūjayī. 11.[F.] Nikarā. 2.[E.S.] Muṇḍakehi<BR>
<BR>
[SL Page 617] [\x 617/]   ( <BR>
<BR>
7<BR>
Evamādīhi pūjāhi pañcaṅgaturiyehi ca<BR>
Pubbarājūhi vattetvā āgatehi bahūhi ca<BR>
8<BR>
Abhinavehi ca pūjetvā dantadhātuṃ dine dine<BR>
Puññarāsiṃ pavaḍḍhento puññakāmo mahāyaso<BR>
9<BR>
Suvaṇṇarajateheva maṇimuttāhi 3 sādhuhi<BR>
Vividhavicittakammehi jalantehi bahūhi ca<BR>
10<BR>
Vattheheva vitānehi sāṇīhi cīvarehi ca<BR>
Parikkhārehi nekehi vividhābharaṇehi ca<BR>
11<BR>
Hatthiassena nekena tathā govahisehi ca<BR>
Dāsidāsena nekena gāmakkhettabahūhi ca<BR>
12<BR>
Pūjetvāna janindo so sādaro abhivandiya<BR>
Sambuddhadāṭhaṃ passitvā suppasanno janādhipo<BR>
13<BR>
Pubbabhupatikālamhi kārāpetvā aniṭṭhitaṃ<BR>
Soṇṇamayaṃ karaṇaḍañca kārāpetuṃ vicintiya<BR>
14<BR>
Suvaṇṇavisahassehi sattanikkhādhikehi va<BR>
Kārite munivaṇṇasmiṃ 4 karaṇḍamhi manohare<BR>
15<BR>
Mahagghamuttamaṃ cāruṃ mahantaṃ vajiraṃ tahiṃ<BR>
Bandhāpetvā muddhanimhi puññakāmo janādhipo 5<BR>
16<BR>
Pāsādikaṃ dassanīyaṃ aṭṭhasaṭṭhādhikaṃ varaṃ<BR>
Vajiramaṇisataṃ cāru, ekasattatikādhike<BR>
17<BR>
Ekasataṃ puppharāgamaṇiratane ca bandhiya<BR>
Pañcāsītyadhika-pañcasata-nīlamaṇīhi 6 ca<BR>
18<BR>
Asītiadhike eva 7 yugasatacatuhi ca 8<BR>
Catussahassake rattamaṇiratane ca bandhiya<BR>
19<BR>
Aṭṭhasattatyadhikā ca muttāsattasatāni ca<BR>
Bandhāpetvā niṭṭhatasmiṃ karaṇḍamhi mahārahe<BR>
20<BR>
Tadanto ṭhapanatthāya kārento dve karaṇḍake<BR>
Bandhāpetvā maṇī tesu mahagghe pavare subhe<BR>
21<BR>
Vimaladhammasūriyassa bhupālassa 9 yasassino<BR>
Karāpitaṃ mahantaṃ taṃ karaṇḍaṃ so narādhipo<BR>
22<BR>
Suvaṇṇena ca limpetvā tesu yeva mahīpati<BR>
Mahāmahaṃ pavattento munidāṭhaṃ pavaḍḍhayī.<BR>
-----------<BR>
3.[E.S.] Maṇimuttehi. 4.[A.] Maṇivaṇṇasmi. 5.[E.] Narādhipo.<BR>
6.[A.E.] Dhike pañcasate. 7.[A.E.@]Hava. 8.[S.] Sugatassassa ca.<BR>
9.[E.S.] Bhupatissa.<BR>
<BR>
[SL Page 618] [\x 618/]   ( <BR>
<BR>
23<BR>
Suppasanno munindassa dāṭhāya so mahīpati<BR>
Mahāgāmaṃ ca pūjesiakarabhaṇḍūsamavhayaṃ.<BR>
24<BR>
Tasmiṃ dhātumahe laṅkāvāsīnaṃ dharaṇīpati<BR>
Dāṭhādhātuṃ padassetuṃ kāruññena vicintiya<BR>
25<BR>
Sirivaddhanapuraṃ sabbaṃ sodhāpetvāna sādhukaṃ<BR>
Nānāvicittakammehi vatthatoraṇakehi ca<BR>
26<BR>
Kadalitoraṇapantīhi sannīramañjarādīhi<BR>
Nānādhajapatākāhi sajjetvāna nirantaraṃ<BR>
27<BR>
Laṅkākhile jane tasmiṃ sannipātiya bhūpati<BR>
Rājābharaṇehi nekehi devarājā'va bhusito<BR>
28<BR>
Nānāvidhamahāpūjaṃ purakkhatvā narādhipo<BR>
Dantadhātugharaṃ gantvā pūjetvāna anekadhā<BR>
29<BR>
Pañcapatiṭṭhitaṅgo kho mahiyaṃca mahīpati<BR>
Vanditvāna munindassa dāṭhādhātumhigāravo<BR>
30<BR>
Sadāṭhaṃ soṇṇapadumaṃ hatthapaṅkajamatthake<BR>
Saṃvaḍḍhetvā gahetvāna nikkhamitvā gharā tato<BR>
31 Chattehi rajateheva camarīcāmarehi ca<BR>
Suvaṇṇarajatapupphehi lājapañcamakehi ca<BR>
32<BR>
Maṇimuttehi nekehi suvaṇṇarajatehi ca<BR>
Nānāvicittavatthehi vividhābharaṇehi ca<BR>
33<BR>
Nanāsugandhapupphehi dīpadhūpabahūhi ca<BR>
Saṅkhatālādipañcaṅgaturiyasādhuravehi ca<BR>
34<BR>
Anekehi sahassehi sādhukāraravehi ca<BR>
Karīyamānapūjāsu kallolamāliūmiva<BR>
35<BR>
Sacakkacakkavattīva gantvā rājā mahāyaso<BR>
Vividhavicittālaṅakāravanvādīhi alaṅkate<BR>
36<BR>
Dibbamaṇḍapasaṅkāsamaṇḍape pavare subhe<BR>
 hito janādhipo rājā devasaṅghapurakkhato<BR>
37<BR>
Devarājā'va so rājā munindadasanaṃ varaṃ<BR>
Kappasatasahassehi atīva dullabhaṃ subhaṃ<BR>
38<BR>
Dassento janakāyānaṃ tosetvāna asesake<BR>
Sañcinanto puññarāsiṃ karaṇḍesu pavaḍḍhayī.<BR>
<BR>
<BR>
[SL Page 619] [\x 619/]   ( <BR>
<BR>
39<BR>
Itthaṃ sajīvabuddhassa dassane viya sabbathā<BR>
Janakāyopi tussitvā puññarāsiṃ pavaḍḍhayī.<BR>
40<BR>
Evamevaṃ anekesu vāresu kusalatthiko<BR>
Dāṭhādhātuṃ padassetvā sañcayī kusalaṃ bahuṃ.<BR>
41<BR>
Sambuddhadāṭhamuddissa pubbalaṅkādhipehi pi<BR>
Dinnāni gāmakkhettāni īsakampi na nāsiya<BR>
42<BR>
Mahāpūjaṃ pavattento suppasanno dine dine<BR>
Bahavo hatthi-asse ca tathā gomahise'pi ca<BR>
43<BR>
Susamiddhaṃ samanussaṃ rajakatthalanāmakaṃ <BR>
Gāmemekaṃ ca aññampi muttāpabbatanamakaṃ<BR>
44<BR>
Mahāgāmaṃ ca pūjetvā puññasāramagaṇhi so.<BR>
Sāsanavuddhikāmo so laṅkādīpavare pure<BR>
45<BR>
Bhikkhūsu vijjamānesu pabbajjāladdhakesu hi<BR>
Sāmaṇeresu sabbesu ekacce pāpabhīrukā<BR>
46<BR>
Saddhammagarukā āsuṃ susīlā suddhajīvino;<BR>
Ekacce pāpagarukā dussīlā pāpadhammino<BR>
47<BR>
Posentā 12 puttadārādiṃ 13 gihīkicce ratā siyuṃ;<BR>
Nakkhattavejjakammādi-akiccesu yutā bhavuṃ.<BR>
48<BR>
Tādisānaṃ alajjinaṃ pavattiṃ ca mahīpati<BR>
Sutvā sammā vijānitvā lajjipakkhesu sādhusu<BR>
49<BR>
Suddhājīvaṃ'raññavāsiṃ jinasāsanavuddhiyā<BR>
Katussāhaṃ sīlavantaṃ guṇavantaṃ vahussutaṃ<BR>
50<BR>
Vyākaraṇesu 14 sambuddhavacanesu visāradaṃ<BR>
Saraṇaṅkarābhidhānaṃ taṃ sāmaṇeraṃ yasassinaṃ<BR>
51<BR>
Taṃ sādhūti vicintetvā tassādhārena bhūpati<BR>
Yathākammaṃ vicārento tesaṃ katvāna niggahaṃ<BR>
52<BR>
"Ito paṭṭhāya nakkhattavejjakammādike'pi ca<BR>
Akicce parivajjetvā sabbe pabbajitā sadā<BR>
53<BR>
Sambudadhavacane ceva paṭipattiṃ ca rakkhituṃ <BR>
Sammovādampi dāpetvā accosakkitasāsanaṃ<BR>
54<BR>
Abhivuddhikāmo sorājā balaṃ datvāna lajjinaṃ<BR>
Anekehi upāyehi sāsanassaṅgahaṃ akā.<BR>
-----------<BR>
12. [E.S.] Posane. 13. [E.] Puttadārādi. 14. [E.] Veyyākaraṇesu.<BR>
<BR>
[SL Page 620] [\x 620/]   ( <BR>
<BR>
55<BR>
Laṅkādīpamhi sakale upasampannabhikkhunaṃ<BR>
Abhāvena munindasasa sāsanaṃ suvinimmalaṃ<BR>
56<BR>
Bhavissati vināsanti kampito dharaṇīpati<BR>
Laṃkārajjaṃ kayiramāne mādisamhi janādhipe<BR>
57<BR>
Jinasāsananāsantu nā yuttanti vicintiya<BR>
Pubbabhupatikālamhi bhikkhu netuṃ tahiṃ tahiṃ<BR>
58<BR>
Pesetvāna asampattaṃ sāsanavuddhikaṃ pana<BR>
Ahameva taṃ karissāmi cintento manujādhipo<BR>
59<BR>
Mahāpuññño mahīpālo sāsanassa mahesino<BR>
Ciraṭṭhitiṃ'va icchanto ānetuṃ jinasūnavo<BR>
60<BR>
Munindaparinibbāṇā dvisahassasatadduve<BR>
Tenavutivacchare patte paṇṇākārehi nekadhā<BR>
61<BR>
Pūjāvatthūhi nekehirājasandesamuttamaṃ<BR>
Datvā amacce pesesi ayojjhapuramuttamaṃ.<BR>
---------<BR>
62<BR>
Evaṃ laṃkādhipo buddhasāsanaṃ suvisodhitaṃ<BR>
Kattukāmo jinindassa sāsanavuddhimārahi.<BR>
63 Samādāya amaccā te rājasandesamādikaṃ<BR>
Mahussavena mahatā gāravena gatā pana<BR>
64<BR>
Laṃkārakkhāniyuttehi olandehi janehi te<BR>
Nāvamāruyha yantvāna sāmindavisaye pana<BR>
65<BR>
Ayojjhapurasampatte tasmiṃ dese janādhipo<BR>
Rājasandesamādīni gahetvāna yathāvidhiṃ<BR>
66<BR>
Amaccānampi kattabbasaṅgahaṃ sādhu kāriya<BR>
Pavaraṃ rājasandesaṃ oloketvāna buddhimā<BR>
67<BR>
Buddhattameva patthento purento dasapāramī<BR>
Sāsanaṃ abhipālento dhammikavho narādhipo<BR>
68<BR>
Jinasāsanassa laṅkāyaṃ parihīnabhāvādikaṃ<BR>
Sabbaṃ pavattiṃ jānitvā viseseneva kampito<BR>
69<BR>
"Sambuddhasāsanaṃ tasmiṃ vuddhiṃ kātuṃ ahaṃ pana<BR>
Upatthamho bhavissāmi" cintento so mahīpati<BR>
70<BR>
Sāmindavisaye tasmiṃ saṅgharājādikebahū<BR>
Bahussute dhammadhare cirapabbajite'pi ca<BR>
<BR>
<BR>
[SL Page 621] [\x 621/]   ( <BR>
<BR>
71<BR>
Vinayaññu mahāthere sāsanakiccakārake<BR>
Samatthe sannipātetvā vicāretvāna sādhukaṃ<BR>
72<BR>
Appicchasantuṭṭhaguṇādhivāsaṃ ācārasīlādiguṇenupetaṃ<BR>
Upālitherappamukhātirekaṃ nimantayitvā dasaggasaṅghaṃ<BR>
73<BR>
Laṅkādīpe asante ca dhammavinayapotthake<BR>
Suṇṇapaṭibimbañca suvaṇṇapotthakaṃ varaṃ<BR>
74<BR>
Laṅkādīpe mahārāje pasanno so mahīpati<BR>
Pavaraṃ rājasandesaṃ paṇṇākāre ca'nekadhā<BR>
75<BR>
Ayojjharājāmacce va rājā vessantaro ica<BR>
So hi laṅkamapesesi jinadhātugharaṃ varaṃ.<BR>
---------<BR>
76<BR>
Evaṃ yā soṇaṇabimbādiṃ sampādetvāna pesitā<BR>
Nāvā nekabhayākiṇṇe gambhīre bahupaddave<BR>
77<BR>
Nirupaddavāva āgantvā laṅkādīpacare subhe<BR>
Tikoṇamālatitthaṃ sā mahānāvā apāpuṇi<BR>
78<BR>
Laṅkādhīpo mahārājā pavattiṃ taṃ suṇitva so<BR>
Sirivaddhanapure sabbe sanatipātetva nāgare<BR>
79 Mahāchaṇampi kārento pasanto manujādhipo<BR>
Mahāsamuddato yāva sirivaddhanapuraṃ varaṃ<BR>
80<BR>
Tāva maggaṃ visodhetvā ārāme ca tahiṃ tahiṃ<BR>
Kārāpetvā janindo so mahāsenāpatādayo<BR>
81<BR>
Amacce pesayitvāna jinabimbadhammapotthake<BR>
Bhikkhusaṃghādikaṃ sabbaṃ ānetvāna yathākkamaṃ<BR>
82<BR>
Mahatā gāraveneva mahatā ussavena ca <BR>
Atikkamitvā addhānaṃ sumanakūṭāgatāya hi<BR>
83<BR>
Mahāvālukagaṅgāya samīpaṃ samupāgate<BR>
Sirivaddhanapurādhīsa-puññakāmo janādhipo<BR>
84<BR>
Vatthuttayaṃ samārabbha paccuggamanajaṃ phalaṃ<BR>
Icchanto'ca mahārājā puññakāmo mahāyaso<BR>
85<BR>
Hatthiassādikehe ca balakāyapurakkhato<BR>
Paccuggantvāna saddhāyamahātherādikaṃ varaṃ<BR>
86<BR>
Vanditvā so mahāsaṅghaṃ sammā sammodi taṃ khaṇe<BR>
Kathaṃ sammodanīyaṃ ca vītisāretva sādhukaṃ<BR>
<BR>
<BR>
[SL Page 622] [\x 622/]   ( <BR>
<BR>
87<BR>
Vatthuttayaṃ purekatvā āgantvāna sakaṃ puraṃ<BR>
Pupphārāme subhe ṭhāne kāritamhi manorame<BR>
88<BR>
Iṭṭhikādane tasmiṃ saṅghārame alaṅkate<BR>
Pavaraṃ bhikkhusaṃghaṃ taṃ vasāpetvā tato pana<BR>
89<BR>
Upaṭṭhahanto sakkaccaṃ paccayehi dine dine<BR>
Sukhadukkhe vicāretuṃ amacce'pi niyojayī.<BR>
---------<BR>
90<BR>
Ayojjhapurato tena rājena pesitaṃ varaṃ<BR>
Rājasandesamādīni gāhāpetvāna āgate<BR>
91<BR>
Rājadūtādayo'macce yuttaṭṭhāne vasāpiya<BR>
Kattabbasaṃgahe tesaṃ kāretvā manujādhipo<BR>
92<BR>
Sambuddhaparinibbāṇa dvisahassasatadduve<BR>
Channavutihāyane tasmiṃ māse āsāḷhināmake<BR>
93<BR>
Sampattapuṇṇamāyaṃ so mahārājā mahabbalo<BR>
Mahatā rājānubhāvena saṃyutova mahīpati<BR>
94<BR>
Pavisitvānaārāmaṃ tamhi majjhagate subhe<BR>
Uposathaghare sammā pañaññāpetvāna āsane<BR>
95<BR>
Sīlācāraguṇupetanipuṇopāyapesalaṃ<BR>
Mahāupālitheraṃ ca sabbasattahite rataṃ<BR>
96<BR>
Dutiyāriyaminuttheraṃ sasaṅghaṃ hi nimantiya<BR>
Nisīdāpiya teheva laṅkindo manujādhipo<BR>
97<BR>
Sāmaṇeresu laṅkāya padhānānaṃ tadā pana<BR>
Mahāmahaṃ pavattento dāpesi upasampadaṃ.<BR>
---------<BR>
98<BR>
Tatoppabhuti saddhammasaddasatthesu chekake<BR>
Sāmaṇerādike netvā dāpento upasampadaṃ.<BR>
99<BR>
Tathevānukkameneva sambudhasāsanuttame<BR>
Pabbajjāupasampattārahe sammā vicāriya<BR>
100<BR>
Pabbajjaṃ upasampattī tesaṃ dāpetva sādhukaṃ<BR>
Laṃkāyaṃ bahubhutesu bhikkhusaṃghesu tesu hi<BR>
101<BR>
Pariyattipaṭipattīnaṃ rakkhane satatādare<BR>
Samatthe ca garuṭṭhānārahe bhikkhū vicāriya<BR>
<BR>
<BR>
[SL Page 623] [\x 623/]   ( <BR>
<BR>
102<BR>
Ayojjhāgatasaṅaghasamiṃ sikkhituṃ te niyojiya,<BR>
Jinasāsanakāresu tesu bhikkhusu lajjisu<BR>
103<BR>
Laṃkāyaṃ cirakālamahā vināsamukhamāgataṃ<BR>
Munisāsanaṃca jotetuṃ ye ciraṃ kataussabho<BR>
104<BR>
Pariyattiṃ paṭipattiṃ ca yathāpaññaṃ yathābalaṃ<BR>
Jotesi yo munindassa rattindivamatandito.<BR>
105<BR>
Aññe vāpi bahū sisse pariyattipaṭipattīsu <BR>
Sikkhāpetvāna sakakaccaṃ sāsanaṃ jotiyī'dha yo,<BR>
106<BR>
Sakaatthe paratthe cayo yutto, munisāsanaṃ<BR>
Ciraṃ vattetukāmo yo suddhājive sadā rato<BR>
107<BR>
Laṃkāyaṃ jinasūnūnaṃ sabbesaṃ hitakāminaṃ<BR>
Guṇasīladhutādīsu ādāso iva yo ahū,<BR>
108<BR>
Samaṇuddesakāle yo saraṇaṅkaraavhayo<BR>
Atha taṃ upasampannaṃ sīlācārajinatrajaṃ<BR>
109<BR>
 hapetvā saṃgharājatte tassā'nugatabhikkhusu <BR>
Satthusāsanakiccesu ye dakkhā ye supesalā<BR>
110<BR>
Tādise'pi vicāretvā ubhayārāmavāsike<BR>
Tesaṃ ṭhānantaraṃ datvā jinasāsanakārakā<BR>
111<BR>
Sabbe samaggā hutvāna ratatindivamatanditā<BR>
Vinayaṃ yatha, yatha dhammaṃ karothā'ti tathe'va hi<BR>
112<BR>
Niyametvāna bhupālo katvāna saṃgahaṃ bahuṃ <BR>
Ciraṭṭhitvaṃ laṃkāya sāsanevaṃ sujotayī.<BR>
---------<BR>
113<BR>
Sāmindavisayāyātā rājadūtādayo'pi ca<BR>
Rājasandesamādīni datvā rājaṃ samaddasuṃ<BR>
114<BR>
Laṃkādhipo mahārājā sabbāni tāni ādiya<BR>
Pavaraṃ rājasandesaṃ oloketvāna sādhukaṃ<BR>
115<BR>
Pasanno so mahīpālo tesaṃ ca saṃgahaṃ akā<BR>
Atatatthaṃ ca paratthaṃ ca sasanatthaṃ punappunaṃ<BR>
116<BR>
Katapuñeññā dhammakāmo sāsanajjotako sudhī<BR>
Ārāmaṃ pavisitvāna saṅghamajjhagato'pi ca<BR>
117<BR>
Sāsanaṭṭhitikāraṇāni vicāretvā anekadhā<BR>
Sāsanaṃ eva jotetuṃ cintento dharaṇīpati<BR>
<BR>
<BR>
[SL Page 624] [\x 624/]   ( <BR>
<BR>
118<BR>
Pavaropālimahātheraṃ nimantetvāna sādhukaṃ<BR>
Dīghāgamato ceva saṃyuttāgamato pi ca<BR>
119<BR>
Saddhammasaṅgahādīhi nānāgatthehi saddhayā<BR>
Dasadhā rājadhamme ca catussaṅgahavatthu'pi<BR>
120<BR>
Evamādīni sutvāna jātasaddho mahāmatī<BR>
Kiccākicce puññapāpe vajjāvajje vijāniya<BR>
121<BR>
Akicce pāpake dhamme vajje cāpi vinodiya<BR>
Kiccadhammānavajjesu sammā attaṃ niyojayī.<BR>
122<BR>
Dānādinekapuññāni karontova dine dine<BR>
Kārāpetvā alaṃkāraṃ puraṃ sabbaṃ pure viya<BR>
123<BR>
Ayojjhāgatamacce ca atha laṃkājane khile<BR>
Mahatherādayo bhikkhu atha laṃkāya bhikkhavo<BR>
124<BR>
Sāmaṇerādayo sabbe sannipatiya sādaro<BR>
Sabbesaṃ tesamatthāya hitāya ca sukhāya ca<BR>
125<BR>
Rājābharaṇadikeheva pūjāvatthūhi nekadhā<BR>
Mahaṃ pubbeva vattento dantadhatumadassayī.<BR>
---------<BR>
126<BR>
Mahiyaṅgaṇacetyādi-cetiyaṭṭhānavandanaṃ 15<BR>
Icchante rājadūtādi-amacce'pi tahiṃ tahiṃ<BR>
127<BR>
Laṃkāmaccehi pesetvā vandāpento yathāruciṃ<BR>
Kattabbasaṃgahe tesaṃ sammā kāretva pesayī.<BR>
128<BR>
Pavaropālitherādibhikkhusaṃghaṃ tatheva ca<BR>
Pūjāvatthuni datvāna amacce'pi niyojiya<BR>
129<BR>
Mahiyaṅgaṇādilaṃkāya soḷasaṭṭhānamuttamaṃ<BR>
Vandāpetvā cetiye ca sirivaddhanapurādisu<BR>
130<BR>
Kāretvā baddhasīmāyo bhikkhunañca hitatthiko<BR>
Uposathagharāvāse kārāpesi tahiṃ tahiṃ<BR>
131<BR>
Bhikkhusaṃghe suppasanno tīsu saṃvaccharesu so<BR>
Kārāpetvā ca ārāme bhikkhusaṃghaṃ vasāpiya<BR>
132<BR>
Antovassesu kattabbe upakāre ca kāriya<BR>
Saddhammaṃpi ca sutvāna uposathamupāvasī.<BR>
133<BR>
Pavāritesu saṅghesu parikkhārehi nekadhā<BR>
Parivāracīvareheva adā kaṭhinacīvare.<BR>
-----------<BR>
15.[A.] Vandane<BR>
<BR>
<BR>
[SL Page 625] [\x 625/]   ( <BR>
<BR>
134<BR>
Vassanabbhantare tiṇaṇaṃ tamhi saṅghamhi uttame<BR>
Sattasatappamāṇe ca kārāpentopasampadaṃ<BR>
135<BR>
Tisahassappamāṇanaṃ kulaputtānamuttamaṃ<BR>
Samaṇuddesapabbajjaṃ dāpesi janatāhito<BR>
136<BR>
Lokahito manujādhiparājā<BR>
Sāsanavuddhikato iti evaṃ<BR>
Brahmasurāsurasesapatītā<BR>
Taṃ mahīpaṃ siriāyu dadantu<BR>
---------<BR>
137<BR>
Laṃkāsāsanavuddhimahi bahūpakārako sudhi<BR>
Buddhattameva patthento dhammikavho narādhipo<BR>
138<BR>
Sīlācāraguṇāvāsaṃ saddhādiguṇabhūsanaṃ<BR>
Mahāvisuddhācariyattheraṃ ceva guṇākaraṃ<BR>
139<BR>
Nipuṇaṃ varañāṇamuniṃ anutherañca pesalaṃ<BR>
Dvittherapamukhaṃ saṅghaṃ dasavaggātirekakaṃ<BR>
140<BR>
Ayojjhipurato tamhā sūkaravhayabhāyane<BR>
Pūnalaṃkamapesesi laṃkāsāsanavuddhiyā<BR>
141<BR>
Tamhi saṅghe anuppatte laṃkārājā mahāyaso<BR>
Mahantagāraveneva puraṃ netvā pure viya<BR>
142<BR>
Pupphārāme vasāpetvā sādaro'va dine dine<BR>
Niccahattādikaṃ sabbaṃ yathā pubbe tathā adā.<BR>
---------<BR>
143<BR>
Pavaropālithero ca tīsu saṃvaccharesu so<BR>
Rattīndivappamatto'ca satthusasanavuddhiyā<BR>
144<BR>
Kattabbakicce katvāna puññarāsimhi sañcite<BR>
Uppannanāsikāroge teneva abhipīḷito.<BR>
145<BR>
Gilānabhāvamāpannaṃ taṃ mahātheramuttamaṃ<BR>
Smmā bhesjjupaṭṭhāne kārento sīhaḷādhipo<BR>
146<BR>
Punappunampi ārāmaṃ gantvā rājā mahāyaso<BR>
Rogāturaṃ mahātheraṃ disvā kampitamānaso<BR>
147<BR>
Atekicchanti jānitvā pūjāvatthuhi nekadhā<BR>
Buddhapūjā pavattetvā pattidānañca'dāsi so.<BR>
148<BR>
Atha kālakatasasāpi sarīrampi ca sādhukaṃ<BR>
Mahussavena vaḍḍhetvā dussagehe mahārahe<BR>
<BR>
<BR>
[SL Page 626] [\x 626/]   ( <BR>
<BR>
149<BR>
Nekapūjāvidhānāni pavattento janādhipo<BR>
Netvā āḷahaṇe kiccaṃ karetvā puññasañcayī.<BR>
---------<BR>
150<BR>
Laṃkāya munirājassa sāsanassevavuddhiyā<BR>
Dvikkhattuṃ bhikkhusaṃghassa pesanena ca sādhu no<BR>
151<BR>
Asante ekabhikkhumhi laṃkādīpe'khile pana<BR>
Nekasatāni bhikkhūnaṃ pātukārāpanena ca<BR>
152<BR>
Asantapotthakānaṃ hi pesanena anekadhā<BR>
Sāmindavisayādhisadhammivhe narādhipo<BR>
153<BR>
Munisāsanavuddhimhi upakāro'ti jāniya<BR>
Bahūpakārabhutassa tādisassa ahampi ca<BR>
154<BR>
Kattabbasaṅgahe sammā karissāmīti cintiya<BR>
Munidāṭhālañchanaṃ ca mahagghamaṇinā katā<BR>
155<BR>
Jinabimbaṃ dakkhiṇāvattasaṅkhādivividhe bahū<BR>
Paṇṇākāre ca pavaraṃ rajasandesamuttamaṃ<BR>
156 Datvā amacce niyametvā nijadesagamanicchitaṃ<BR>
Bhikkhusaṃghaṃ ca teheva sadesameva pesayī.<BR>
---------<BR>
157<BR>
Mahatā gāraveneva te sabbeva samādiya<BR>
Gantvāna te amacca taṃ sāmindavisayaṃ pana<BR>
158<BR>
Sampatte dhammiko rājā atīva tuṭṭhamānaso<BR>
Jinadāṭhālañchanādiṃ passitvāna yathāruciṃ<BR>
159<BR>
Sambuddhadāṭhaṃ laddho'va suppanno dine dine<BR>
Mahāmahaṃ pavattento rājasandesapākaṭe<BR>
160<BR>
Sāsanavuddhimādisu pattidānādike bahū<BR>
Vacanāni sutvā jānitvā laṅkārañño pasīdiya<BR>
161 Laṅkāya'vijjamānāni potthakāni bahūni ca<BR>
Siripādalañchanaṃ cāru jinadāṭhāya pūjane<BR>
162<BR>
Soṇṇamaṇḍapachatte va rājaparibhogamārahe<BR>
Paṇṇākāre ca vividhe dassanīye manorame<BR>
163<BR>
Attupasampādādīsu sabbapuññesu patti ca<BR>
Ubhinnaṃ pana rājūnaṃ mittasatthavakāraṇe<BR>
164<BR>
Pakāsetvāna likhitaṃ rājasandesamuttamaṃ<BR>
Datvā sabbamapesesi laṅkādīpavaraṃ subhaṃ.<BR>
---------<BR>
<BR>
[SL Page 627] [\x 627/]   ( <BR>
<BR>
165<BR>
Tāni sabbāni ādāya laṅkārajā mahāyaso<BR>
Sadadhammapotthake ceva munipādakkhalaṇādike<BR>
166 Disvā atttamano hutvā pavattento mahāmahaṃ<BR>
Mahussavampi kāretvā sabbesampi padassayī. 167 Oloketvāpi sandesaṃ tasmiṃ hi pākaṭe<BR>
bahū<BR>
Pattidānādike sammā mittasatthavapākaṭe<BR>
168<BR>
Vacanāni ca jānitvā pattānumodanena ca<BR>
Atīva somanassena saṃyuto sīhaḷādhipo<BR>
169<BR>
"Sāsanavuddhimādīhi puññakammehijaṃ phalaṃ<BR>
Sandiṭṭhikavaseneva diṭṭhomhiti vicintiya<BR>
170<BR>
Āyatimhi bhave sammā vindanīyamhi kā kathā?"<BR>
Evaṃ vatthuttaye sammā pasanno so mahīpati<BR>
171 Ārāṃ pavisitvāna dutiyavāre samāgata-16<BR>
Mahātherehi saddhammaṃ sutvā laṅkājanādhipo<BR>
172<BR>
Paṭhamāgatabhikkhusaṃṅgha upasampannabhikkhavo<BR>
Visuddhācariyamādimhi bhikkhusaṅghamhi sikkhituṃ<BR>
173<BR>
Niyojetvāna aññepi bahavo kulaputtake<BR>
Kārāpesopasampanne 17 tesu theresu sādhukaṃ.<BR>
---------<BR>
174<BR>
Tesu laṅkāya bhikkhūsu ekacce guṇabhusanā<BR>
Mahāvisuddhācariyasaṅkhātattherasantike<BR>
175<BR>
Nibbāṇamaggabhūtaṃ taṃ vipassanasamuggahuṃ<BR>
Ekacce varañāṇamunianutherassa santike<BR>
176<BR>
Saddhammavinayatthe ca saddasatthaṃ ca uggahuṃ<BR>
Evaṃ laṅkissaro rājā pariyattipaṭipattisu<BR>
177<BR>
Laṅkābhikkhu niyojetvā rakkhi sambuddhasāsanaṃ.<BR>
Laṅkāya 18 bhikkhavo tepi appamattā vicakkhaṇā<BR>
178<BR>
Silācāradhutappiccha - ariyavaṃsesu saṃyutā<BR>
Atanditā analasā chinasāsanakārakā<BR>
179<BR>
Rattindivappamattā'va ganthavipassakā siyuṃ.<BR>
Senāsanādidānena tesaṃ so'kāsi saṃgahaṃ.<BR>
---------<BR>
-----------<BR>
16.[A.] Samāgate 17. [E.S.] Kārāpentopasampattiṃ.<BR>
[A.] Kārāpento. 18.[E.] Laṅkā.<BR>
<BR>
[SL Page 628] [\x 628/]   ( <BR>
<BR>
180<BR>
Nijadesagamanicchantaṃ dutiyavāre samāgataṃ<BR>
Bhikkhusaṃghaṃ ca pesesi olandavāṇijehi so<BR>
181<BR>
Sirivaddhanapurā pubbadisābhāgampi sobhate<BR>
 hānamhi nātidurasmiṃ suppatiṭṭhitapabbate<BR>
182<BR>
Kammakārehi chekehi silākoṭṭakaādihi<BR>
Navaratanappamānuccaṃ jinabimbaṃ ṭhitaṃ varaṃ<BR>
183<BR>
Kārāpento sobhamānaṃ taṃ selapaṭimaṃ varaṃ<BR>
Soṇṇapaṭṭena chādetvā sajīvamulisantibhaṃ<BR>
184<BR>
Taṃ buddharūpamanto ca katvā tuṅgaṃ ghanaṃ subhaṃ<BR>
Silābhittiṃ ca kāretvā silāthambhe manohare<BR>
185<BR>
Nisīdāpiya kāretvā dvibhumikavaraṃ subhaṃ<BR>
Mandiraṃ dassanīyaṃ taṃ vipulaṃ aṅgaṇampi ca<BR>
186<BR>
Pākāramaṇḍapādini kāretvā yeva sādhukaṃ<BR>
Nānāvicittavatthehi vitānasāni bandhiya<BR>
187<BR>
Samantato toraṇāni bandhāpetvā nirantaraṃ<BR>
Alaṅkārehi nekehi sajjetvāna anekadhā<BR>
188 Nānādhajapatākāyo ussāpetvā tahiṃ tahiṃ<BR>
Nettapūjādine tasmiṃ jāletvā dīpapāḷiyo<BR>
189<BR>
Puṇṇaghaṭe ṭhapāpetvā vividhamaṅgalasammataṃ<BR>
Sajjetvāna vidhiṃ sammā sabbaṃ kattabbakaṃ tahiṃ<BR>
190<BR>
Vicittacittakārānaṃ vatthābharaṇādikaṃ bahuṃ<BR>
Datvā yathāruciṃ tesaṃ tosetvāna anekadhā<BR>
191<BR>
Saṅkhatālādikānantu turiyānaṃ mahāravaṃ<BR>
Mahāsāgaraghosaṃ va vattetvāna manoharaṃ<BR>
192<BR>
Subhage sumuhuttamhi sugahe 19 sādhusammate<BR>
Nette patiṭṭhapetvāna pavattento mahāmahaṃ<BR>
193<BR>
Rajatapatte aneke ca bahu rajatabhājane<BR>
Mahagghe ca parikkhāre mahārahaticīvare<BR>
194<BR>
Patākadhavalacchatte phalakavamaravījanī<BR>
Evamādīni sabbāni pūjāvatthūni sobhane<BR>
195<BR>
Vipākaṃ buddhapūjāya'nussaranto janādhipo<BR>
Dharamānamunindassa sammukhe viya cintiya<BR>
<BR>
<BR>
[SL Page 529] [\x 529/]   ( <BR>
<BR>
196<BR>
Vippasannena cittena puññakāmo apūjayī.<BR>
Madhurannayāgukhajjadivividhāhārake bahuṃ<BR>
197 Sakkharāmadhutambulacuṇṇakappuraādayo<BR>
Bhesajjasāragandhādisugandhe ca anekadhā<BR>
198<BR>
Sumanacampakapupphādipupphe sādhu manohare<BR>
Evamādīni sabbāni pūjāvatthuni pūjiya<BR>
199<BR>
Jinabimbakārakādīnaṃ hatthigomahisādinaṃ<BR>
Saviññāṇakaviññāṇa-anekavidhavatthunaṃ<BR>
200<BR>
Padāneneva tosesi munibimbādikārake.<BR>
Dhanasāraṃ vijānitvā pariccattadhanāni tu 19<BR>
201<BR>
Aṭṭhayugasahassāni diyaḍḍhasatauttare<BR>
Pamāṇāni ahesuntī tabbihāramahe tadā.<BR>
202<BR>
Mahanto so vihāro ca dassanīyo ca sobhano<BR>
Mahavālukagaṅgāya samīpamhimanorame<BR>
203<BR>
Bhumibhāge katattā'ca gaṅgārāmoti vissuto;<BR>
Rājahāvihāroti rājena kārito ahū.<BR>
---------<BR>
204<BR>
Itthaṃ kārāpitaṃ sādhu sobhaggasirisaṃyutaṃ<BR>
Taṃ vihārampi nāsesuṃ purasampattaverino. 205<BR>
Rājā pākatikaṃ kammaṃ kārāpetvāna sādhukaṃ<BR>
Pubbe nettamahe yeva kārāpetvā mahussavaṃ<BR>
206<BR>
Nettamahampi kāretvā cittakammakarādinaṃ<BR>
Vatthābharaṇādivatthūnaṃ dānena ca anappakaṃ<BR>
207<BR>
Pūjāvatthūhi nekehi pūjetvā manujādhipo<BR>
Saṅghārāmampi kāretvā tadāsanne manoramaṃ<BR>
208<BR>
Pariyattipaṭipattīsu yuttaṃ taṃ satatādaraṃ<BR>
Bhikkhuṅghaṃ vasāpetvā paccayehi anekadhā<BR>
209<BR>
Upakāraṃ karonto so sādaro ratanattaye<BR>
Pubbe vuttakkameneva buddhapūjaṃ pavattiya<BR>
210<BR>
Dhammasaṅghaṃ ca so ekappahāreneva pūjiya<BR>
Attano ceva lokassa puññarāsiṃ pavaḍḍhayī.<BR>
---------<BR>
-----------<BR>
19. So. (Sabbesu)<BR>
<BR>
[SL Page 630] [\x 630/]   ( <BR>
<BR>
211<BR>
Evaṃ kārāpitaṃ cārudassanīyaṃ manoharaṃ<BR>
Vihārampi ca tattheva pavattitamanappakaṃ<BR>
212<BR>
Sabbaṃ pūjāvidhiṃ vāpi saṅghadānādikaṃ bahuṃ<BR>
Puññakammaṃ ciraṃ sammā vattetuṃ mahīpati<BR>
213<BR>
Vihārassa samīpamhi aruppaliti nāmakaṃ<BR>
Gāmamekañca aññāni gākkhettāni ve bahū 20<BR>
214<BR>
Uyyāne cāpi niyametvā māyādhanavharaṭṭhake<BR>
Samanussaṃ mahāgāmaṃ udakagāmanti nāmakaṃ<BR>
215<BR>
Datvā rājā tahiṃ eva pabbatasmiṃ manorame<BR>
Akkharāni ca koṭṭatvā thiraṃ katvā pavattayī.<BR>
216<BR>
Evaṃ rājādhirājā siridharaguṇavā laddhabhoge asāraṃ<BR>
Jānanto buddhapūjaṃ jinasutapavaraṃ saṅghapūjaṃ ca sammā<BR>
Kārāpetvāna saddho satatatamakhilaṃ vattayī puññasāraṃ<BR>
Tasmā tumhe'pi sabbe satatamanalasā puññakammaṃkarotha.<BR>
---------<BR>
217<BR>
Kuṇḍasālābhidhānasmiṃ sākhāpuravare subhe<BR>
Uyyāne ramanīyamhi vihāraṃ cārudassanaṃ<BR>
218<BR>
Pākāramaṇḍapopetaṃ kārayitvāna sādhukaṃ<BR>
Munidhātupaṭibimbe ca vaḍḍhetvāna tahiṃ pana<BR>
219<BR>
Panasambanāḷikerādiphalarukkhehi sobhitaṃ<BR>
Navuyyānaṃ 21 bahū gāmakkhette ārāmike jane<BR>
220<BR>
Pūjetvā bhattapūjādisabbapūjāvidhimpi ca<BR>
Dine dine pavattesi puññakāmo janādhipo<BR>
221<BR>
Sītāvakanagarasmiṃ rājasīho ti vissuto<BR>
Pitughātakakammaṃ ca jinasāsananāsanaṃ<BR>
222<BR>
Kato yo pāpiko rājā kattabbamavijāniya<BR>
Micchadiṭṭhiṃ gahetvāna micchādiṭṭhīsu bhattiko<BR>
222<BR>
Sumanakūṭamhi sambuddhapādalañchanamuttame<BR>
Uppajjanakalābhaṃ taṃ gaṇhituṃ te niyojayī.<BR>
224<BR>
Tato pāṭṭhāya taṃ sabbaṃ micchādiṭhi vināsayuṃ<BR>
Taṃ pavattiṃ suṇitvāna mahārāja mahāyaso<BR>
-----------<BR>
20. [A.E.] Ce bahū. 21.[E.] Tamuyyānaṃ<BR>
<BR>
[SL Page 631] [\x 631/]   ( <BR>
<BR>
225<BR>
Ayuttamiti jānanto sambuddhe so sāgaravo<BR>
Ito paṭṭhāya mā evaṃ karothā'ti kudiṭṭhinaṃ<BR>
226<BR>
Āṇāpetvāna sakkaccaṃ tahiṃ kattabbakaṃ bahuṃ<BR>
Pūjāvidhiṃ pavattetuṃ buddhapūtte niyojiya<BR>
227<BR>
Susamiddhaṃ samanussaṃ kuṭṭāpiṭisamavhayaṃ<BR>
Mahāgamañca pūjetvā pādalañchanamuttame<BR>
228<BR>
Devāpampi vāretuṃ sīsacchattopasobhitaṃ<BR>
Savītānaṃ maṇḍapaṃ katvā ayodāmehi bandhiya<BR>
299<BR>
Pūjāvidhiṃ pavattetvā cinanto kusalaṃ bahuṃ<BR>
Tahiṃ nibbattalābhampi sāsane yeva yojayī.<BR>
230<BR>
Evaṃ dummedharaññā pavaramuniguṇe neva ñatvā kataṃ yaṃ<BR>
Amhākaṃ sīhaḷindo siridharapavaro neva yuttanti mantvā<BR>
Vajjetvā taṃ akiccaṃ jinasutapavaraṃ nimmanaṃ bhikkhusaṃghaṃ<BR>
Yojetvā buddhapūjā pavaraamatadaṃ cattayī so janindo.<BR>
---------<BR>
231<BR>
Vaṭṭagāmiṇībhūpālarājena karitaṃ pana<BR>
Majjhavelavihāraṃ taṃ vināsattamupāgataṃ.<BR>
232<BR>
Tabbihāraṃ cetiyaṃ ca kārāpetvāna sādhukaṃ<BR>
Cirāgataṃ 22 visuṃ hutvā gāmaṃ siṅgatthalavhayaṃ<BR>
233<BR>
Datvā dine dine sammā tahiṃ pūjā 23 pavattiya<BR>
Āyatiṃ gamanīyaṃ taṃ saggamaggaṃ visodhayī.<BR>
234<BR>
Dutiyaselavihārassa ratanadoṇisamavhayaṃ<BR>
Pubbepi santakaṃ gāmaṃ visuṃ hutvāna āgataṃ<BR>
235<BR>
Silāakkharasaññāya jānitvāna narādhipo<BR>
Datvā pavattayī pūjaṃ puññakāmo mahāyaso.<BR>
236<BR>
Majjhapallivihāraṃ taṃ kārāpetuṃ janādhipo<BR>
Katvāna saṃgahaṃ sādhu saṃgharakkhitabhikkhuno<BR>
237<BR>
Mahāsayanabimbādiṃ kārāpetvāna niṭṭhite<BR>
Mahāmahampi vattetvā katvā nettamahaṃ tahiṃ<BR>
238 Pūjāvidhimpi vattetuṃ mālāgāmasamavhayaṃ <BR>
Gāmaṃ pūjetva vattesi sammā pūjaṃ dine dine.<BR>
-----------<BR>
22. [E.S.] Ciramāgataṃ. 23.[E.] Pūjaṃ<BR>
<BR>
[SL Page 632] [\x 632/]   ( <BR>
<BR>
239<BR>
Metteyyassa munindassa aggasāvakataṃ varaṃ<BR>
Patthetvā āgateneva duṭṭhagāmiṇirājinā<BR>
240<BR>
Kārāpitaṃ mahantaṃ taṃ vihāraṃ rajatavhayaṃ<BR>
Datvā siddhatthanāmassa sāmaṇerassa bhupati<BR>
241<BR>
Upampādayitvā taṃ laṃkindo tassa bhikkhuno<BR>
Posathārāmavāsīnaṃ sabbesaṃ jinasūnunaṃ<BR>
242<BR>
Datvā ṭhānantaraṃ cāpi kāsi saṃgahanekadhā.<BR>
Ciraṃ jarāvāsabhūtaṃ taṃ vihārampi kārituṃ<BR>
243<BR>
Vividhe kammakāre ca cittakārādike bahū<BR>
Lepane buddharūpassa suvaṇṇaṃ kañcanaṃ bahuṃ<BR>
244<BR>
Hatthakammādikaṃ sabbaṃ adā laṅkānarādhipo.<BR>
Tāni sabbāni laddho so siddhatthavho yatissaro<BR>
245<BR>
Jarājiṇaṇadikaṃ sabbaṃ apanetvāna sādhukaṃ<BR>
Silāmayaṃ ghanaṃ tuṅgabhittīṃ ca gehabhumi ca<BR>
246<BR>
Sobhamānaṃ'va kāretvā bahiddha maṇḍapampi ca<BR>
Samārayuddhaṃ sambuddharūpaṃ uddhasilāya'pi<BR>
247<BR>
Nānāpupphalatāyo'pi kāretvā ceva sādhukaṃ<BR>
Iṭṭhikābhi ca cuṇṇehi mattīkābhi ca sādhuhi<BR>
248<BR>
Mahāsayanabimbaṃ ca tathāsīnaṭhite bahū<BR>
Jinabimbāni karetvā muhuttamuniādike<BR>
249<BR>
Sahassamatte sambuddhe antobhittimhi sobhane<BR>
Vicittacittakammena kārāpetvāna sādhukaṃ<BR>
250<BR>
Mahāsayanabimbassa pādamūle yathakkamaṃ<BR>
Buddhupaṭṭhāka-ananda-saddhammarakkhino'pi ca<BR>
251<BR>
Metteyyabodhisattassa nāthadevavarassa ca<BR>
Gāmaṇīrājino ceva rūpe kāretva sobhane<BR>
252<BR>
Pañcamahābuddharūpe suvaṇṇena ca limpiya<BR>
Anto kattabbakammāni kāretvāna anekadhā<BR>
253<BR>
Bahiddhā bhittiyaṃ ceva pūjatthaṃ āgate nibhe<BR>
Devabrahmarūpapantī pupphahatthe ca bhāsure<BR>
254<BR>
Mahantaṃ toraṇaṃ cā pi dassanīyaṃ manoharaṃ<BR>
Dvārassa dvīsū passesu sīharūpe duve'pi ca<BR>
<BR>
<BR>
[SL Page 633] [\x 633/]   ( <BR>
<BR>
255<BR>
Bhūtarūpe ca kāretvā sesabhittantaresu ca<BR>
Mahiyaṅaganaṭhānādi soḷaseṭṭhāna muttame<BR>
256<BR>
Saccabaddhapabbatasmiṃ visiṭṭhapadalañchanaṃ<BR>
Dasadhā pāramī ceva tidhācariyamathāparaṃ<BR>
257<BR>
Pañcamahāpariccāga-ādidhamme pakāsite 24<BR>
Vicittacittakammena kāresi jātake bahū.<BR>
258<BR>
Sīhapantī hatthipantī haṃsapantī ca maṇaḍape <BR>
Tathā pupphalatāyo ca nānārūpāni kāriya<BR>
259<BR>
Atha tasseva selassa uddhaṃleṇe manorame<BR>
Mahantaṃ paṭimāgehaṃ dassanīyaṃ varaṃ subhaṃ<BR>
260<BR>
Kārāpetvāna sakkaccaṃ silākammādikaṃ bahuṃ<BR>
Tahiṃ nisinnasambuddhaṃ sajīvaṃ viya sobhanaṃ<BR>
261<BR>
Mahantaṃ dassanīyaṃ taṃ rūpaṃ ca cārudassanaṃ<BR>
Dvīsupassesu uttuṅgaṭṭhitabimbe ca sādhuke<BR>
262<BR>
Metteyyabodhisattassa uppalavaṇṇakassa ca<BR>
Rūpe ca tattha kāretvā aññe cā pi bahūni ca<BR>
263<BR>
Munirūpe satāneka - asekkharūpake tathā<BR>
Catuvīsatibuddhe ca bodhī cattake'khile<BR>
264<BR>
Catuvīsativyākaraṇe soḷasaṭṭhānake'pi ca<BR>
Bhūtarūpādayo cāru dhammasaṅgīti pañcadhā<BR>
265<BR>
Dassanīyyāpare cāru cittakamme anekadhā<BR>
Kārāpetvāna tattheva munidhātu pavaḍḍhiya<BR>
266<BR>
Cetiyañcāpi kāretvā soṇṇathūpena'laṅkataṃ<BR>
Tahiṃ bimbālaye ceva uddhaṃ pabbhāramuttame<BR>
267<BR>
Sāriputtādinaṃ pañcasataparivārasaṃyutaṃ<BR>
Nisinnaṃ munirūpaṃ ca dassanīyaṃ'ca kārayi.<BR>
268<BR>
Tattha tattha'ṅgaṇe ceva pākāramaṇḍape tathā<BR>
Nānadvārakoṭṭhake ca sopāṇe ca tahiṃ tahiṃ<BR>
269<BR>
Aññe ca cārukammante jarāvāsagate bahū<BR>
Paṭisaṃkharaṇakammaṃ ca bahavo'bhinavepi ca<BR>
-----------<BR>
24. Pakāsake ti bhavitabbaṃ<BR>
<BR>
[SL Page 634] [\x 634/]   ( <BR>
<BR>
270<BR>
Kārāpetvāna sabbāni kammantāni manohare<BR>
Tasmiṃ nettamahe rājā vatthābharaṇādike bahū <BR>
271<BR>
Datvāna pesite'macce nānātoraṇapantiyo<BR>
Nirantaraṃ'va sajjetvā tahiṃ kattabbake bahū<BR>
272<BR>
Alaṅkāre ca kāretvā vidhiṃ maṅgalamuttamaṃ<BR>
Kārāpetvāna sakkaccaṃ pavattetvā mahāmahaṃ<BR>
273<BR>
Cārujotimuhuttasmiṃ katvā nettamahaṃ tahiṃ<BR>
Tatoppabhuti nissesaraṭṭhavāsijanā bahū<BR>
274<BR>
Thaluggatasamuddova āgantvāna tato tato<BR>
Rāsibhūtā janā sabbe disvā tasmiṃ kate bahu<BR>
275<BR>
Soṇṇakammādinekāni atīva tuṭṭhamānasā<BR>
Pāṭiheramhi yamake sambuddhadassane ica<BR>
276<BR>
Pasannudaggacittā'va sādhukārapurassaraṃ<BR>
Mahāmahaṃ pavattentā saggamaggaṃ visodhayuṃ.<BR>
277<BR>
Mahe tasmiṃ vihārasmiṃ bhikkhusaṅghaṃ nimantiya<BR>
Antovihāragehasmiṃ paññāpetvāna āsane<BR>
278<BR>
Saddhammakathike bhikkhu nisīdāpiya tehi ca<BR>
Mahāmaṅgalasuttādi-savaṇīyadhammamuttame<BR>
279<BR>
Kathāpetvāna sakkaccaṃ dhammapūjaṃ pavattayī<BR>
Diṭṭhassutā janā sabbe sambuddhadassanampi ca<BR>
280<BR>
Laddhā ekappahārena saddhammasavaṇaṃ tadā<BR>
Dharamānamunino dhammadesane viya nekadhā<BR>
281<BR>
Uḷārapītipāmojjappattā āsuṃ dine dine<BR>
Evaṃ rūpavilāsaṃ ca senālīlamadassayī.<BR>
282<BR>
Bahiddhā aṅgaṇe cāru silāthambhe nisīdiya<BR>
Kāretvā maṇḍapaṃ tasmiṃ paññāpetvāna āsane<BR>
283<BR>
Samantato maṇaḍapassa sannipatite mahājane<BR>
Pañcasīlādisīlesu patiṭṭhāpiya te'khile<BR>
284<BR>
Divase divase dhammaṃ sāvetvāna anappakaṃ<BR>
Tiyāmarattidhammampi dhammakathike nimantiya<BR>
285<BR>
Anekesu ca vāresu kathāpesi sādaro.<BR>
Sambuddhaparinibbāṇā dvisahassādhike pana<BR>
286<BR>
Tisate hāyane ekavasse rajatanāmakaṃ<BR>
Vihāraṃ kārayitvāna taṃ mahantaṃ mahaṃ akā.<BR>
---------<BR>
<BR>
[SL Page 635] [\x 635/]   ( <BR>
<BR>
287<BR>
Vihārato dakakhiṇasamiṃ sobhamāne manorame<BR>
Visālasmiṃ silāpiṭṭhe kataṃ taṃ cetiyaṃ varaṃ<BR>
288<BR>
Vinaṭṭhaṃ paṃsupuñjaṃ'ca kārāpetuṃ vicintiya<BR>
Cuṇaṇiṭṭhikā silādīni saṃharitvā tato tato<BR>
289<BR>
Caturassāsanaṃ smmā bandhāpento manoramaṃ<BR>
Nidahitvā nahiṃ dhātuṃ sambuddhassa sirīmato<BR>
290<BR>
Cetiyañcāpi karento tadāsanne susobhane<BR>
Bhumibhāgamhī saṅghasasa timantetvāna sādhukaṃ<BR>
291<BR>
Baddhasīmampi kāretvā uposathagharādikaṃ<BR>
Saṅghārāmampi karento iṭhikāchadanādikaṃ<BR>
292<BR>
Samantā bhumibhāgesu nānāpupphadumehi ca<BR>
Nanāpupphalatāheva nānāphaladumādihi<BR>
293<BR>
Samalaṅkataṃ mahuyyānaṃ bahupokakharaṇīyutaṃ<BR>
Kārāpento tahiṃ sādhu jinaputte vasāpiya<BR>
294<BR>
Pariyattipaṭipattīsu yojesi te mahādaro.<BR>
Itthaṃ rājabalaneva kāritaṃ sevitaṃ mahā-<BR>
295<BR>
Arahantehi taṃ ṭhānaṃ pubbalaṃkādhipehi ca<BR>
Pūjitaṃ, taṃ pavattimpi sutvā rājā mahāyaso<BR>
296<BR>
Tathā vihārasīmampi niyetvāna pūjiya<BR>
Tahiṃ pūjāvidhiṃ sabbaṃ saṅghadānādikaṃ bahuṃ<BR>
Vaḍḍhetvāna pavattento puññarāsiṃ ca sañcayī.<BR>
297<BR>
Pūgapunnāganāgāditarurājivirājite<BR>
Sabbānantasakuntehi madhurālāpakujite<BR>
298<BR>
Sītalāmalaodātasilātalasamanvite<BR>
Nānāmigagaṇākiṇṇe dohalapabbatantike<BR>
299<BR>
Sūkarāvāṭanāmamhi 25 ārāme sumanohare<BR>
Raññānuññātamaccena jinabimbālayaṃ kataṃ;<BR>
300<BR>
Silathambhe patiṭṭhāya suvaṇṇagāmamantinā<BR>
Upesathālayaṃ katvā pūjitaṃ muniorase<BR>
302<BR>
Thamhādidārumbhāre samānetvāna so pana<BR>
Bahūni mandirāneva kārāpesi tahiṃ tadā<BR>
303<BR>
Tasmiṃ vāsitabhikkhūnaṃ paccayatthāya sabbadā<BR>
Gāmakkhettādike neke pūjesi manujādhipo.<BR>
-----------<BR>
25.[E.] Sūkaravhaya.<BR>
<BR>
[SL Page 636] [\x 636/]   ( <BR>
<BR>
304<BR>
Etānipana sabbāni kārāpetvā narādhipo<BR>
Dhammarakkhitayatindassa 26 pāpesi sumano tadā,<BR>
305 Evaṃ nānāvidhaṃ puññaṃ sañcinitvā narādhipo<BR>
Pañcatiṃsatime vasse yathākammaṃ gamī ito.<BR>
306<BR>
Bhoge ca dehe ca asārakattaṃ<BR>
Mantvālayaṃ dūrataraṃ haranti<BR>
Tumhepi vatthuttayameva seviya<BR>
Lokuttarādiṃ kusalaṃ bhajavho.<BR>
<BR>
Iti sujanappasadasaṃvegatthāya kate mahāvaṃse kittissiri<BR>
Rājasihadīpano nāma aṭṭhanavutimo paricchedo.<BR>
---------<BR>
<BR>
Ekūnasatamo paricchedo<BR>
<BR>
1<BR>
Sirirājādhirājasīho tassa bhātā kaṇiṭṭhako<BR>
Tadaccayena laṅkāyamabhisekamapāpuṇi.<BR>
2<BR>
Pattarajjābhiseko'va pasanno ratanattaye<BR>
Saddhammasavaṇe yutto appamatto vicakkhaṇo<BR>
3<BR>
Bhātarā kāritaṃ yañca lokasāsanaphātikaṃ<BR>
Ahāpetvāna kāresi pure viya janādhipo.<BR>
4<BR>
Dantadhātuvarassāpi annapānādikampi ca<BR>
Anīharitvā pūjesi pure viya mahāyaso.<BR>
5<BR>
Pure jinorasānaṃ hi ṭhapitaṃ dānavaṭṭakaṃ<BR>
Raññā dinnakkameneva tathā dātuṃ niyojayī.<BR>
6<BR>
Bhāturañño tu samaye sāmindāgatabhikkhavo<BR>
Upālittherapamukhā sirivaddhanapurāgamuṃ;<BR>
7<BR>
Tato te āgatopālittherappamukhabhikkhavo<BR>
Purato dakkhiṇāsāya kusumārāmasaññite<BR>
8<BR>
Ñattidutiyakammena sīmaṃ tatra abandhayuṃ.<BR>
Kittisasirivharājena pure kārāpitaṃ tadā<BR>
9<BR>
Uposathālayaṃ so hi oloketvāna jiṇṇakaṃ<BR>
Aggato taṃ pana vatthuṃ tuṅgaṃ katvā samantato<BR>
10<BR>
Bhiyyo selappayogena antosīmāya bhittiyo<BR>
Ukkhipitvāna kāresi puñññakāmo narādhipo.<BR>
-----------<BR>
26. [A.] Yamindassa.<BR>
<BR>
[SL Page 637] [\x 637/]   ( <BR>
<BR>
11<BR>
Silāthūṇe patiṭṭhāya katvā so'posathālayaṃ<BR>
Cātuddisassa saṅghassa paṭipādesi bhūpati.<BR>
12<BR>
Pāḷisakkatasatthadinekasatthesu kosalo<BR>
Niccadānarato āsi rūpena makaraddhajo.<BR>
13<BR>
Asadisajātakaṃ so hi sīhaḷāya niruttiyā<BR>
Kabbaṃ katvā likhāpesi saddasatthavisārado.<BR>
14<BR>
Dīpasatasahassena jāletvā ekarattiyaṃ<BR>
Dāṭhādhātuṃ sa mānesi saddhāya suddhamānaso.<BR>
15<BR>
Suṇitvā sesadānesu kaṭhinassa mahāguṇaṃ<BR>
Anusaṃvaccharaṃ saghe kaṭhināni adāsi so.<BR>
16<BR>
Aṃgīrasassa paṭimaṃ tassa rañño pamāṇakaṃ<BR>
Lohena taṃ akāresi jinapattiṃ ca patthayaṃ 17<BR>
Gaṅgārāmābhidhānamhi vihāre sādhusammate<BR>
Cetiyampi ca kāresi dassanīyaṃ manoharaṃ<BR>
18<BR>
Evamādīni puññāni vinitvā so mahīpati<BR>
Aṭṭhārasasu vassesu yathākammaṃ gato ito<BR>
---------<BR>
19<BR>
Rājādhirājasīhassa bhāgineyyo janādhipo<BR>
Sirivikkamarājasīho dhitimā maṇḍalissaro<BR>
20<BR>
Jineritāni dhammāni nisāmetvā pamodiya<BR>
Dāṭhādhātubhadantassa maṇimuttādikaṃ tathā<BR>
21<BR>
Gāmakkhettāni nekāni pūjesi dharaṇīpati.<BR>
Buddhappamukhasaṅghassa ghāsampi ca paṇitakaṃ<BR>
22<BR>
Bahukkhattu padatvāna patthayīnattasampadaṃ.<BR>
Evamādīni puññāni sañcinī so mahīpati <BR>
23<BR>
Asādhusaṅgamāgamma vipallāsaṃ punāgami.<BR>
Mantissaramahāmacce tadaññe sacive bahū<BR>
24<BR>
Samānetvāna nāsesi rakkhaso viya so jane.<BR>
Anekasatasaṅkheyye jane netvā tahiṃ tahiṃ<BR>
25<BR>
Acchāpesi tadā sūle maccū'va adayāparo.<BR>
Parmparāgate tesaṃ janātaṃ vibhave bahū <BR>
<BR>
[SL Page 638] [\x 638/]   ( <BR>
<BR>
26<BR>
Vilumpāpesi so rājā theno'va gāmaghātako.<BR>
Evaṃ nekavidhādhamme carante ca mahipatī 27<BR>
Pakuddhā sīhaḷā cāpi kolambapuravāsino<BR>
Idhāgantvāna sabbe te rājānaṃ duṭhadhammikaṃ<BR>
28<BR>
Tassā'bhisekato aṭṭhārasavasse gate tadā<BR>
Jīvagahaṃ gahetvāna paratīramatārayuṃ.<BR>
29<BR>
Paratīraṃ patāretvā rājānaṃ lokapīḷakaṃ<BR>
Iṃgirisināmakā sabbaṃ rajjaṃ karagataṃ karuṃ.<BR>
30<BR>
Gotamassa mahesissa nibbāṇappattivāsare<BR>
Tevāraṃ laṃkamāgamma dīpābhivuddhikārino<BR>
31<BR>
Laṃkādīpāvatiṇṇena vijayena yasassinā<BR>
Sīhaḷādimarājena sambhutaṃ tambapaṇṇiyaṃ<BR>
32<BR>
Pasatthanītisaṃyuttaṃ sīhaḷaṃ rajjatantakaṃ<BR>
Vassānaṃ sattapaññāsādhikaṃ tevīsatīsataṃ<BR>
33<BR>
Laṃkādīpaṃ pasāsantaṃ vidhāya lokasaṃgahaṃ<BR>
Sāsanaṃ paggatvona itthamatthamupāgami.<BR>
34<BR>
Sogatarajjatantassa imassa paripālakā<BR>
Bhubhujā kamato he'suṃ sataṃ sattari satta va,<BR>
35<BR>
Tesu patāpino ye'suṃ pabhāvī ye ca bhumipā,<BR>
Saṃghabodhyādayo ye'suṃ buddhaṅkurasirīdharā,<BR>
36<BR>
Akāsuṃ ye mahāganthe dhammavinayakovidā,<BR>
Mahākavivarā ye'suṃ, āyubbedavidū ca ye<BR>
37<BR>
Gurupūjāparā yepi, saṃgāmajuttamā ca ye<BR>
Ye ye'suṃ nekarūpehi dīpassa hitakārino<BR>
38<BR>
Jaliṃsvā'diccarūpā ye laṃkādīpanabhoditā hatāritamasandohā sampadālokadāyakā 39<BR>
Bhupālā te palayamupagatā koṭisaṃkhā ca pālyā<BR>
Ye cā'suṃ pūjanīyā jinatanujavarā appavattiṃ gatā te.<BR>
Atthaṃ yātā sajīvā matisacivagaṇā seniseṭṭhā ca yodhā.<BR>
Sakkhībhutā viyoge dharati vasumatī nassarā sāpi nūnaṃ.<BR>
<BR>
Iti sujappasādasaṃvegāya kate mahāvaṃse<BR>
Sihaḷarajjatantatthagamo nāma ekūnasatamo paricchedo.<BR>
---------<BR>
[SL Page 639] [\x 639/]   ( <BR>
<BR>
Ūnapūraṇaṃ<BR>
<BR>
Dvānavutima paricchedena sambandhaṃ.<BR>
<BR>
1<BR>
Sīhaḷarajjatantatthagame bārasavāsaraṃ<BR>
Anītitamatonaddho sīhaḷosi alakkhiko<BR>
2<BR>
Tato tatiya jājassa - rājassaṇodayo bhavi.<BR>
Phiraṃgāgamato tatthe'sānupubbakathā bhave:<BR>
3<BR>
Phiraṃgā hi yureporudīpe bhāgamhi pacchime<BR>
 hite phiraṃganāmena patikālavhayena ca<BR>
4<BR>
Ñāte dese samuppannā manussā setajātikā<BR>
Vāṇijjatapparā chekanāvikā dhanalolupā.<BR>
5 Pācīnadesajātāyo vāṇijjabhaṇḍajātiyo<BR>
Paticīnesu desesu nīyanti cirakālato.<BR>
6<BR>
Yuropīyajanā tesu bhaṇḍesu vihitādarā<BR>
Saṃsamuṭṭhānakaṭṭhāna-gavesanarataṃ bhavuṃ<BR>
7<BR>
Phiraṃgiyajanā tattha asumaggesarā tadā<BR>
Rājā dutiya jonākhyo - phīraṃgesā'si bhupati.<BR>
8<BR>
Ekūnatiṃsavassesu sahassaddikato paraṃ<BR>
Yātesu muninibbāṇā āṇāya tassa rājino<BR>
9<BR>
Nāvikapati bartolamiyudiyasanāmako<BR>
Gavesanāya pācīnapadese patikālato<BR>
10<BR>
Yāva supatthanatitthamāgamma cṇḍavātato<BR>
Upadduto tivattitvā sadesameva āgato.<BR>
11<BR>
Vasse'tha dvisahassaṭṭha-tiṃsatime 'bhisevanaṃ<BR>
Pāpuṇittha phiraṃgesu emānuvelabhūpati.<BR>
12<BR>
Nāvādhipaṃ sa vaskoda-gāmābhidhaṃ savāhiniṃ<BR>
Pācīnāsāya raṭṭhānaṃ gavesanatthamapesayī.<BR>
13<BR>
Nikkhanto so sasenāya nāvādhipo mahāmati<BR>
Nāvāhi lisbanavhato phīraṃgarājadhānito<BR>
14<BR>
Yuropaṃ samatikkamma gacchaṃ pubbadisāmukho<BR>
Atlantikamaggena samuddayānatapparo<BR>
<BR>
[SL Page 640] [\x 640/]   ( <BR>
<BR>
15<BR>
Nekarūpena sampatte madditvā satadukkare<BR>
Aprikāmahādīpā paramindiyasāgare<BR>
16<BR>
Utti kolikuṭaṭādi-paṭṭanesu yathāruciṃ<BR>
Niyutto vāṇije kamme nijadesopayogike<BR>
17<BR>
Saraṭṭhaṃ pesayī bhaṇḍe tato paṭṭhāya te pana<BR>
Phiraṃgiyajanā tasmiṃ bhārate bhuvi sabbathā<BR>
18<BR>
Niyuttā vāṇije kamme na ciraneva bhārane<BR>
Padese hatthage katvā samuddatīrasaṇṭhite<BR>
19<BR>
Govāpadese isseraṃ vantentā nijarājino<BR>
Vijitattañca pāpesuṃ padese attahatthage.<BR>
20<BR>
Bhāratīyapadesesu emmānuvela rājino<BR>
Donapransisku da alm[X]gña[X]dā patirājāsi ādimo.<BR>
21<BR>
Pubbe tesu padesesu muslimajanasantakaṃ<BR>
Vāṇijjaṃ patikālā te sakahatthagataṃ karuṃ.<BR>
22<BR>
Tathāpi muslimākhya ca patikālabhayā raho<BR>
Apākaṭena maggena vāṇijjamakaruṃ sakaṃ<BR>
23<BR>
Ñatvā taṃ nāvikaṃ maggaṃ patirājamahāsayo<BR>
Laṅkāto dakakhiṇe māla-dīpāsannasamuddagaṃ<BR>
24<BR>
Tesaṃ nāvā vilopāya pesayittha savāhiniṃ.<BR>
Dona lorensu dalemadānāmakaṃ nijaputtakaṃ.<BR>
25<BR>
Maggenāpariciṇṇena samuddayānatapparo<BR>
Nāvikādhipatī soyaṃ caṇaḍāvātena codito<BR>
26<BR>
Laṅkādīpamupāgamma gālupaṭṭanamotari.<BR>
Yuttā tade'ha vāṇijje āsuṃ muslimajātikā.<BR>
27<BR>
Paṭṭanesu samattesu vāṇijjaṃ te yathāruviṃ<BR>
Pavattentī'ha rājūnamāṇaṃ nevānuvattino.<BR>
28<BR>
Parakkamabhujo rājā aṭṭhamo jayavaḍḍhane<BR>
Vīrasaddavisiṭṭhavho adhirājeti vuccati.<BR>
29<BR>
Jāpane vannidesesu gaṃgāsiripuravhaye<BR>
Perādeṇipure ceva badullanagaruttame<BR>
30<BR>
Mahāgāmeti nekesu padesesu padesikā<BR>
Rājāno nāmamattena adhirājānuvattino<BR>
31<BR>
Attano ruciyā yeva vattantā sañcaye ratā<BR>
Añaññamañaññaviruddhā'suṃ parihānimukhe ṭhitā.<BR>
<BR>
<BR>
[SL Page 641] [\x 641/]   ( <BR>
<BR>
32<BR>
Dvisahassaṭṭhatāḷīsavassā sambuddhavassato<BR>
Atītā'suṃ tadā aṭṭhārasādhirājavassato.<BR>
33<BR>
Gālutitthe phiraṃgāna motaraṇakkhaṇepi te<BR>
Bhaṇḍe ārepayānā'suṃ nāvāsu musalimā janā.<BR>
34<BR>
Asambhāvitasampattaṃ disvā phiraṃgavāhiniṃ<BR>
Musalimā saṅkitā āsuṃ bhayavyākulamānasā.<BR>
35<BR>
Phiraṃgā tuṭṭhacittā'suṃ disvāna'ttāhipatthite <BR>
Aññātuṭṭhānakāṭṭhāne laṅkāvāṇijjabhaṇḍake.<BR>
36<BR>
Lamaṅgehadibhaṇḍesu disvā'sattamane ca te<BR>
Takkesuṃ musalimopāyaṃ sabhaṇḍaparirakkhaṇe.<BR>
37<BR>
"Rakkhāye'hādhirājassa dīpamhi rājadhāniyā<BR>
Karoma no vaṇijjanti" āhasvā'bhītarūpakā.<BR>
38<BR>
Vacanaṃ musalimānaṃ taṃ attatāṇāya kappitaṃ<BR>
Saddahaṃ nāvikeso so raññā saṅgarabandhanaṃ.<BR>
39<BR>
Icchaṃ payodasosākhyaṃ dūtaṃ rājassa santikaṃ<BR>
Musalīmehi ca paisesi tadatthāya sagāravaṃ.<BR>
40<BR>
Pabhuno sīhaḷassenaṃ kuttimarājarūpino<BR>
Dassesuṃ santikaṃ netvā rājāti musalimā saṭhā.<BR>
41<BR>
Rājamuttimatā tena dūto karittha saṃgaraṃ<BR>
Duggatthaṃ ca vaṇijjatthaṃ okāsaṃ labhi tena so.<BR>
42<BR>
Catumuṭṭhisate ceva lamaṅgānaṃ tathāpare<BR>
Rājapābhatarūpena datvā te taṃ sutosayuṃ.<BR>
43<BR>
Pacchā phiraṃgā jāniṃsu sāṭhyaṃ musalimayojitaṃ<BR>
Tasmā kira na patthesuṃ saṅgarena paṭissutaṃ.<BR>
44<BR>
Ñātabhāvampi sāṭhyassa muslimānaṃ na vedayuṃ.<BR>
Tato katipaye vāre vasantā gālupaṭṭane.<BR>
45<BR>
Thamhaṃ patiṭṭhapetvana phiraṃgāgamasārakaṃ<BR>
Gamiṃsu govadesaṃva anāgataphalesino<BR>
46<BR>
Vaṇṇeyuṃ bhārate dese sajātiya-janantike<BR>
Sīhaḷassa vaṇijjepayogitādipayojane<BR>
47<BR>
Na tāva thiramūlāsuṃ phiraṃgā bhārate tato<BR>
Neva dvādasavassāni ussahuṃ sīhaḷāgame.<BR>
<BR>
<BR>
[SL Page 642] [\x 642/]   ( <BR>
<BR>
48<BR>
Gatetha rūḷhamulattaṃ phiraṃgiyabaladdume<BR>
Nāvīso lopasorasda-albarggeriyanāmako.<BR>
49<BR>
Emmānuvelabhupānu - jīvisattasataṃ camuṃ<BR>
Ādāyāgamma nāvāhi kolambatatthato'tari.<BR>
50<BR>
Tadā'vīraparakkanti - bāhuno jayavaḍḍhane<BR>
Putto dhammaparakkanti - rājo rajjaṃ pasaṃsati.<BR>
51<BR>
Devapure'nujo tassa vijayabāhu nāmavā<BR>
Rajjaṃ sāsati pubbutta - pabhuno ca tahiṃ tahiṃ,<BR>
52<BR>
Tadā sambuddha nibbāṇā sahassaddikato paraṃ<BR>
Saṭṭhimo vaccharo hoti adhirājassa aṭṭhamo.<BR>
53<BR>
Dubbalyenādhirājassa dīpasmiṃ rajjatantakaṃ<BR>
Sudubbalaṃ pavattittha akkhamaṃ dīparakkhaṇe.<BR>
54<BR>
Nāhosi adhirājo'pi vāpisaṃkharaṇussuko<BR>
Padesādhipatī vā'suṃ aññamaññavirodhino.<BR>
55<BR>
Vāpisaṃkharaṇābhāvā neva sassaṃ samijjhatī;<BR>
Nappahonti ca dhaññāni dīpavāsīnabhojane.<BR>
56<BR>
Ārabhuṃ dīpamānetuṃ tato dakkhiṇabhārate<BR>
Nānāpadesajātāni taṇḍulāni abhiṇhaso.<BR>
57<BR>
Parapuṭṭhakabhāvoyaṃ tadā dīpasamubbhavo<BR>
Sudīno dīpamajjāpi pāpeti nissirīkataṃ.<BR>
58<BR>
Laṅkārajjadumindassa iccevaṃ hānabhāgino<BR>
Vandakodayarūposi phiraṃgānaṃ samāgamo.<BR>
59<BR>
Patikālajane dīpa motiṇeṇa'diṭṭhapubbake<BR>
Disvāna vimbhitā āsuṃ koḷambapuravāsino.<BR>
60<BR>
Tesaṃ sañcaraṇādīhi saṅkitā te sarājino<BR>
Parakkamabhujavhesu navamassa nivedayuṃ.<BR>
61<BR>
Rājā tesaṃ vaco sutvā sānuje sacive sake<BR>
Sannipātāpayitvāna kiccaṃ tattha vicārayi.<BR>
62<BR>
Taṃ sabhānumataṃ chattanāmakaṃ buddhisālinaṃ<BR>
Pesayī'maccamaññātuṃ tattaṃ tattha phiraṃginaṃ.<BR>
63<BR>
Chatto aññātavesena gantvā kolambapaṭṭanaṃ<BR>
Sabhāvaṃ patikālānaṃ ñatvā rañño nivedayi;<BR>
<BR>
<BR>
[SL Page 643] [\x 643/]   ( <BR>
<BR>
64<BR>
"Pabalā ruddarūpā ca dissante te videsino;<BR>
Na thūlamapamānañca kariṃsu tāva rājino.<BR>
65<BR>
Tasmā tesamidhāyāne ñatvā hetuṃ sabhāvato<BR>
Vāsova mettiyā tehi abhivuddhikaro" iti.<BR>
66<BR>
Sādhūti anumoditvā rājā tassa vinicchayaṃ<BR>
Patikāle jane rāja bhavanamavhayī lahuṃ.<BR>
67<BR>
Avhānenādhirājassa phiraṃganāvikādhipo<BR>
Pesayī dūtakammena jane katipaye tahiṃ.<BR>
68<BR>
Adhirājasabhaṃ pattā dūtā te jayavaḍḍhane<BR>
Upahāropahārena tosayuṃ rājapuṅgavaṃ.<BR>
69<BR>
Sīhaḷāgamanehetuṃ puṭṭhā te'vaṃ pakāsayuṃ;<BR>
"Sevakā no phiraṅgesu emmānuvelarājino.<BR>
70<BR>
Āṇāya adhirājassa vattantā idha sīhaḷe<BR>
Āgamimha karissāma vāṇijjaṃ sīhaḷehi"ti.<BR>
71<BR>
Mantvāna maddavaṃ tesaṃ āvārena girāya ca<BR>
Vāṇijjatthāya okāsaṃ kāresi sīhaḷissaro.<BR>
72<BR>
Laddhokāsā vaṇijjaṃ te karontā saṭhabuddhino<BR>
Adhikamulādānādi vidhinā tosayuṃ jane.<BR>
73<BR>
Koṭṭhakassa vidhānāya kolambanagare tato<BR>
Okāsaṃ kārayuṃ rājaṃ vañcetvāna upāyato.<BR>
74<BR>
Thirakoṭṭhavidhānāya silāsudhādinaṃ tadā<BR>
Dullabhattā akāsuṃ te koṭṭhakaṃ tāvakālikaṃ.<BR>
75<BR>
Vāṇijjena phiraṃgānaṃ musalimā saṃkitantarā<BR>
Ussahiṃsu nivāretuṃ tesaṃ taṃ koṭṭhabandhanaṃ.<BR>
76<BR>
Virodhaṃ musalīmānaṃ taṃ na gaṇesi ca bhupati.<BR>
Nissaddāsuṃ adisvā te upāyaṃ tassa vāraṇe.<BR>
77<BR>
Tato phiraṃganāvīso bhāgiṇeyyassa attano<BR>
Juvānasīlaverassa datvā koṭṭhamito gato.<BR>
78<BR>
Tato tivassato pacchā mahāphiraṃgavāhinī<BR>
Thirakoṭṭhavidhānatthaṃ samattamupayogikaṃ.<BR>
79<BR>
Nāvāhā'dāya kolamba puramāgamma sutthiraṃ<BR>
Kātumārabhi taṃ koṭṭhaṃ adhirājamataṃ vinā.<BR>
<BR>
<BR>
[SL Page 644] [\x 644/]   ( <BR>
<BR>
80<BR>
Virodhamadhirājā taṃ koṭṭhassa thirabandhane<BR>
Ñāpayittha phiraṃgānaṃ na namaññiṃsu tiṇāyapi.<BR>
81<BR>
Pesayittha nisedhetuṃ tato koṭṭhassa bandhanaṃ<BR>
Kolambanagaraṃ yodhavāhiniṃ sīhaḷissaro<BR>
82<BR>
Ruddā phiraṃgayodhā te sīhaḷaṃ yodhavāhiniṃ<BR>
Palāpetvā samāpesuṃ keṭṭhabandhaṃ yathāruciṃ.<BR>
83<BR>
Tato ubhayapakkhassa sākacchāhi anekaso<BR>
Avirodhavihārāya sampādito'si saṅgaro<BR>
84<BR>
Phiraṃgiyehi laṃṅkāyaṃ samuddatīranissite<BR>
Padese rakkhaṇaṃ sādhu sādhetabbaṃ sadocitaṃ.<BR>
85<BR>
Rakkhaṇassa purekkhāra-visena vaccharampati<BR>
Dātabbamadhirājena lamaṅgādiṃ phiraṃginaṃ.<BR>
86<BR>
Evarūpāni aṅgāni tasmiṃ saṅgarapattake<BR>
Āsumantogadhāne'ta maṅgīkāsuṃ dvipakkhikā.<BR>
87<BR>
Tato katipaye vasse pakkhapate'va rājino<BR>
Vasiṃsu patikālā ke kolambakeṭṭhanissitā<BR>
88<BR>
Phiraṃgohi mahīpālo emmānuvelanāmako<BR>
Dvisahassacatussaṭṭhi-mite vasse divaṃgato.<BR>
89<BR>
Sohesi tatiyo jo ā - nāmotha dharaṇissaro<BR>
Sīhāsanaṃ phiraṃgesu phiraṃgapītivaḍḍhano.<BR>
90<BR>
Saṅgaraṃ na gaṇentā'tha phiraṃgā sindhuvelage<BR>
Padese nijaāṇāya vattetumussahiṃsu te.<BR>
91<BR>
Sadesiyajanaṃ tatthā'dhirājāṇāya vattinaṃ<BR>
Pīḷesuṃ nekadhā tesa - macchindiṃsu ca santakaṃ.<BR>
92<BR>
Tadā sīhaḷarajjassa bahurājakatā tathā<BR>
Mudutā cā'dhirājassa āsi dubbalyakāraṇaṃ.<BR>
93<BR>
Yuddhasuppappavīṇāpi sīhaḷā yodhavāhinī<BR>
Nūtanāyudhacekallā pacco sakkittha āhave.<BR>
94<BR>
Tasmā phiraṃgavandākā nimmūlakaraṇussuko<BR>
Samānopi na sakkittha adhirājā sudubbalo.<BR>
95<BR>
Ñatvā taṃ sīhalā pacchā bhetīnaṃ nūtanakkamā<BR>
Sampādane pavīṇāsuṃ āhave abhiyāyino.<BR>
<BR>
<BR>
[SL Page 645] [\x 645/]   ( <BR>
<BR>
96<BR>
Kāruññenādhirājassa tejaso'si suhīnatā;<BR>
Pāpabhīrukatāyā'si sabbathā mudukattanaṃ.<BR>
97<BR>
Aputtakassa rājassa tassā'tisantabhāvato<BR>
Rājakiccesu vikkanti na vattittha yathocitaṃ.<BR>
98<BR>
Rājā puññābhisattopi raṭṭhassā'santabhāvato<BR>
Yathābhirucitaṃ puñaññaṃ sampādetuṃ na sakkhi so.<BR>
99<BR>
Tathāpyalīnacitto so kalyāṇithūparājino<BR>
Sobhanaṃ paṭisaṅkhāraṃ kāresi dharaṇissaro.<BR>
100<BR>
Rājā dhammaparakkatti - bhujo dvevīsavacchare<BR>
Laṅkārajjaṃ pasāsitvā dibbaṃ kāyamalaṅkari.<BR>
101<BR>
Rañño parakkamabhujassa'timaddavevaṃ<BR>
Laṅkādumādaninibhā patikālasenā<BR>
Laggā tahiṃ ativiruḷhisamāgatāsī<BR>
Rājesu maddavamatho na pasaṃsanīyaṃ<BR>
---------<BR>
<BR>
Ekanavutimassa ūnapūraṇaṃ<BR>
<BR>
1<BR>
Navamassa parakkantibāhuno accaye pana<BR>
Mahīpālo'nujo tassa devanagarasaṇṭhito<BR>
2<BR>
Chaṭṭho vijayabāhūti nāmena jayavaḍḍhane<BR>
Pure laṅkadhirājassa sīhāsanamalaṃkari.<BR>
3<BR>
Tadā aññe padesepi phiraṃgā sindhutīrage<BR>
Akkamantā yathākāmaṃ kariṃsu bahudha haṭhaṃ.<BR>
4<BR>
Āṇaṃ vijayabāhussa na gaṇentā'dhirājino<BR>
Gaṇhiṃsu vāṇije bhaṇḍe pīḷentā raṭṭhavāsike.<BR>
5<BR>
Acchindiṃsu manussānaṃ dhanaṃ pāṇañca niddayaṃ,<BR>
Evaṃ dāruṇakammā te appiyā'suṃ mahājane.<BR>
6<BR>
Tesampasusabhāvānaṃ kulitthidūsanādihi<BR>
Raṭṭhamasannimāpannamāsi lakkhīvihīnakaṃ.<BR>
7<BR>
Muslimesu haṭho tesaṃ visesena pavattito<BR>
Nītivirodhakammāni ñatvā tāna'dhibhubhujo.<BR>
8<BR>
Vāretuṃ duṭṭhakammāni mahājanadayāparo<BR>
Senaṃ pesesi yodhānaṃ vīsaṃsahassatodhikaṃ.<BR>
<BR>
<BR>
[SL Page 646] [\x 646/]   ( <BR>
<BR>
9<BR>
Hatthivajipadātīhi yuttā sā yodhavāhinī<BR>
Anūnā yuddhahetīti nikkhamma jayavaḍḍhanā.<BR>
10<BR>
Phiraṃgānamarundhittha kolambalakoṭṭhakaṃ<BR>
Phiraṃgābhītimāpannā antokoṭṭhamupāgamuṃ.<BR>
11<BR>
Ruddhā sīhaḷasenāya khajjabhojjādivajjitā<BR>
Pañcamāsādhikaṃ kālamantokoṭṭhe vasiṃsu te.<BR>
12<BR>
Ādhāraṃ pekkhamānāpi phiraṃgā bhāratā tadā<BR>
Na labhiṃsu yathākālamutunaṃ visamattanā.<BR>
13<BR>
Pacchā saharasenāya lābhā te pabalā lahuṃ<BR>
Abhikkamma palāpesuṃ sīhaḷaṃ yodhavāhiniṃ.<BR>
14<BR>
Tadā nāvikasenāyā'bhāvā sīhaḷavāhinī<BR>
Asamatthā'si vāretuṃ senaṃ desantarāgataṃ.<BR>
15<BR>
Phiraṃgā thāmapattāpi tato paṭṭhāya sāhase<BR>
Yathāpubbaṃ na vattiṃsu mahājanapakopake.<BR>
16<BR>
Vissāsuppādamicchantā upāyena mahājane<BR>
Te'bhavuṃ hitakāmāva niguhitvāna ruddataṃ.<BR>
17<BR>
Romānusamayaṃ dīpe khyāpetumussahiṃsu ca<BR>
Sāṭheyyamiti taṃ sabbaṃ nābhinandiṃsu sīhaḷā.<BR>
18<BR>
Rañño vijayabāhussa divaṃ yātāya deviyā<BR>
Kumāriṃ rūpiniṃ aññaṃ mahesittebhisiñci so.<BR>
19<BR>
Bhuvanekabhujo, rāyi-gāmakhaṇaḍāranāmako,<BR>
Māyādhanūti raññe'suṃ sutā purimadevijā.<BR>
20<BR>
Pacchimārājadeviyā devarājavhaye nije<BR>
Kaṇiṭṭhe rajjamappetuṃ pacchā vijayabāhuto.<BR>
21<BR>
Kumantaṇamakā raññā ñatvā taṃ rājasūnavo<BR>
Nilīyuṃ jīvarakkhāya nikkhamma jayavaḍḍhanā.<BR>
22<BR>
Māyādhanukumāro'tha nagare sirivaḍḍhane<BR>
Sabandhumupasaṅkamma jayavīraṃ mahībhujaṃ.<BR>
23<BR>
Pavattiṃ taṃ nivedetvā laddhāsenāyudho nije<BR>
Bhātaro dve ca āhūya mantetvā tehi sādhukaṃ.<BR>
24<BR>
Yodhasenāyabhikkamma jayavaḍḍhanasantike<BR>
Khandhavāraṃ nivesesi raṇāya pitarā samaṃ.<BR>
<BR>
<BR>
[SL Page 647] [\x 647/]   ( <BR>
<BR>
25<BR>
"Rajjasāmikumārehi na yujjhāma mayaṃ"iti<BR>
Nāgarā ca amaccā ca rājānaṃ parivajjayuṃ.<BR>
26<BR>
Nagaraṃ parivāretvā rattiyaṃ bhātaro tayo<BR>
Aññātakena posena nāsesuṃ pitubhubhujaṃ.<BR>
27<BR>
Anantaradine sabba sammato jeṭṭhabhātiko<BR>
Bhuvanekabhujavhānaṃ sattamo bhavi bhubhujo.<BR>
28<BR>
Sambuddhaparinibbāṇo sahassaddikato paraṃ<BR>
Sattasattarime vasse assa rajjodayo bhavi.<BR>
29<BR>
Rāyigāmapure rāyī-gāmakhaṇḍāranāmako<BR>
Sītāvaṅkapure mayā - dhanuvhe ca sanimmite.<BR>
30<BR>
Padesarajjaṃ kāresuṃ bhuvanebhujassa tu<BR>
Dubbalattena rajjassa pālanamāsi dubbalaṃ.<BR>
31<BR>
Sītāvaṅkapurādhīso māyādhanu - narissaro<BR>
Sūro vīraṅgarūpo'si sabbakiccavicakkhaṇo.<BR>
32<BR>
Bhuvanekabhujo pacchā attano rajjadāyino<BR>
Kaniṭṭhe agaṇetvana phiraṅgamittataṃ gato.<BR>
33<BR>
Puttā hi tassa nāhesuṃ samuddādevināmikā<BR>
Dhītā ce'kābhirūpā'si devaccharanibhā subhā.<BR>
34<BR>
Tassā vedhayabaṇḍāra -nāmako sāmiko'si so.<BR>
Colasīhaḷa - bhupāla - vaṃsadvaya - samubbhavo.<BR>
35<BR>
Tassaṃ tassa samuppannā duve āsuṃ tanūruhā;<BR>
Bhuvanekabhujasse'te nettadvayamivā'bhavuṃ.<BR>
36<BR>
Jeṭṭhe nattari tesaṃ so dhammapālasamavhaye<BR>
Accayena'ttano laṅkārajjasāmittanaṃ pihaṃ.<BR>
37<BR>
Sāhayyena phiraṃgānaṃ tadajjhāsayasādhane<BR>
Jātyāgamapaṭikkulaṃ kammānākāsi attano.<BR>
38<BR>
Māyādhanumahīpālo bhāturañño tadāsayaṃ<BR>
Asabhanto nisedhetu mupāyaṃ kari nekadhā.<BR>
39<BR>
Bhuvanekabhujo rājā patikālopakārato<BR>
Attanā patthitaṃ atthaṃ sādhetumeva ussahi.<BR>
40<BR>
Senāsannicayaṃ katvā māyādhanu narissaro<BR>
Yuddhāya bhātarā rundhi nagaraṃ jayavaḍḍhanaṃ.<BR>
<BR>
<BR>
[SL Page 648] [\x 648/]   ( <BR>
<BR>
41<BR>
Bhuvanekabhujo laddhā phiraṃgabalavāhiniṃ<BR>
Māyādhanuṃ parājetvā vihāsi jayavaḍḍhane.<BR>
42<BR>
Jitopi saṅkito yeva bhītarūpo nirantaraṃ<BR>
Ādhāramabhipatthesi phiraṃgadharaṇissarā.<BR>
43<BR>
Bhattiyutto samānopi so rājā ratanattaye<BR>
Laddhūpakāratāyeva attajjhāsayasādhane.<BR>
44<BR>
Tato paraṃ phiraṃgānaṃ katolikāgamassi'dha<BR>
Akatvā lesato bādhaṃ okāsaṃ kari vaḍḍhane.<BR>
45<BR>
Sogato samayo tena nimmalo dubbalattanaṃ<BR>
Patvā hānimukhe yeva nimugge āsi sabbathā.<BR>
46<BR>
Bhuvanekabhujodhammapālākkhye jeṭṭhanattari<BR>
Rajjamappetumicchanto dharamāneva attati,<BR>
47<BR>
Sodarānaṃ virodhena passaṃ dubbalyamattano<BR>
Sāhayyena phiraṃgānaṃ tasmiṃ makuṭadhāraṇaṃ,<BR>
48<BR>
Kattukāmo natturūpappamāṇaṃ hemarūpakaṃ<BR>
Hemamayaṃ kirīṭañca kāretvā maṇibhusitaṃ,<BR>
49<BR>
Abhutapubbamacchera mabhisekaṃ sa nattuno<BR>
Phiraṃgabhupahatthena kāretuṃ rājalekhanaṃ,<BR>
50<BR>
Mahagghe pāhate ceva sampādetvā yathocitaṃ<BR>
Rājadūte sirīrādharakkhe sacivapaṇḍite,<BR>
51<BR>
Sabbaṃ niyyātayitvāna samaṃ parijanena taṃ<BR>
Tatīya-joārājassa rājadhānimapesayī.<BR>
52<BR>
Sīhaḷarājadūtā te nikkhantā jayavaḍḍhanā<BR>
Kolambatitthato nāva māruyhi'ndiyasāgaraṃ.<BR>
53<BR>
Samatikkamma patvāna atalantikasāgaraṃ<BR>
Yurope patikālānaṃ desambhi lisbane pure.<BR>
54<BR>
Uttiṇṇa upagantvāna phiraṃgarājamandiraṃ<BR>
Sandesaṃ nijarājassa datvā joāssa rājino.<BR>
55<BR>
Hemarūpakirīṭāni pābhatehi samappayuṃ<BR>
Rājā sīhaḷadūte te abhinandi yathocitaṃ.<BR>
56<BR>
Tato laṅkāya rajjassa pavattiṃ rājadūtato<BR>
Vitthārato suṇitva na ñatvā tattaṃ sabhāvato.<BR>
<BR>
<BR>
[SL Page 649] [\x 649/]   ( <BR>
<BR>
57<BR>
Laṅkārajjaṃ nijāyatta-karaṇe pubbarūpakaṃ<BR>
Pātubhutaṃ viditvāna pītiparavaso bhavi.<BR>
---------<BR>
58<BR>
Atho rājaniyogenā'laṅkate lisbane pure<BR>
Molimaṃgalasālāya vattamāne mahussave,<BR>
59<BR>
Rājā sīhaḷadūtānaṃ sammukhā hemarūpake<BR>
Sahatthena pilandhetvā molimāsīpurassaraṃ,<BR>
60<BR>
Dona juvāna nāmampi datvā tasmiṃ sagāravaṃ<BR>
Molimaṃgalakiccāni samāpesi yathovitaṃ.<BR>
61<BR>
Nijapakkhabalopāyaṃ kittuladdhippavāraṇaṃ<BR>
Pihentānaṃ phiraṃgānaṃ pītido samayo ha'yaṃ.<BR>
62<BR>
Bhuvanekabhujo rājā phiraṃgasaraṇesako<BR>
Sirasā patigaṇhāti phiraṃgānamudīritaṃ.<BR>
63<BR>
Phiraṃgadharaṇīso'tha dūte sīhaḷarājino<BR>
Tosetvā rājasandesamadā tesaṃ sapāgataṃ.<BR>
64<BR>
Tena donajuvānassa bhuvanekabhujassa ca<BR>
Rakkhaṇatthaṃ phiraṃgīso sandesena paṭissuṇi.<BR>
65<BR>
Chajane pūjake ceva pransiskana nikāyike<BR>
Pesesi tehi dutehi niyyādetvāna rājino.<BR>
66<BR>
Nivattā sihaḷaṃ pattā dūtā te nijarājino<BR>
Datvā sāsanapaṇṇādiṃ pūjake te samappayuṃ.<BR>
67<BR>
Katavedī narindo so phiraṃgadharaṇissaro<BR>
Pūjake abhinanditvā sakkarittha yathocitaṃ.<BR>
68<BR>
Dhammapālakumārassa donajuvānupādhino<BR>
Uggaṇhāpesi saṃladdhiṃ tesaṃ jeṭṭhakapūjako.<BR>
69<BR>
Jayavaḍḍhana-kolamba-purasannissitā tadā<BR>
Pabalattā phiraṃgānamāsuṃ bhiyyo katolikā.<BR>
70<BR>
Sogato samayo tattha dubbalo'si anukkama<BR>
Pabhāvo ca patāpo ca hāyi sīhaḷarājino.<BR>
71<BR>
Pakkhabalena vaḍḍhittha phiraṃgadāruṇattanaṃ;<BR>
Kariṃsu sāhase rudde kamme purimatodhikaṃ.<BR>
72<BR>
Tiṇāyapi na paññiṃsu jane sīhaḷavāsike.<BR>
Tāḷesuṃ ceva pīḷesuṃ dhanalobhena laṅkike.<BR>
<BR>
<BR>
[SL Page 650] [\x 650/]   ( <BR>
<BR>
73<BR>
Paṇiye dubbalāyatte gaṇhiṃsu mandamūlato<BR>
Dhañaññāni khettavatthūni acchinduṃ ruddakammakā.<BR>
74<BR>
Dabbatthikā phiraṃgā te dume dubbalasantake<BR>
Chetvā gaṇhiṃsu pesesuṃ videsampi yathāruciṃ.<BR>
75<BR>
Nīti virodhakammāni īdisāni mahībhujo<BR>
Na sakkoni nisedhetuṃ phiraṃgasaraṇesako.<BR>
76<BR>
Bhuvanekabhujo tasmā phiraṃgapatirājino<BR>
Vāretuṃ duṭṭhakamme te govaṃ pesayi sāsanaṃ.<BR>
77<BR>
Ussahiṃsu palobhetvā nānopāyehi laṅikike<BR>
Gāhāpetuṃ nijaṃ bhattīṃ pūjakā te katolikā<BR>
78<BR>
Patikālabalakkanta-padesesu tato tadā<BR>
Lābhakāmā bahū āsuṃ nāmamattakatolikā.<BR>
79<BR>
Nimminiṃsu tato devamandire cārudassane<BR>
Tesu tesu purādīsu nijadevaccanocite.<BR>
80<BR>
Bhattihīnāpi te lābhakāmā nāmakatolikā<BR>
Passiṃsu kittupūjādo bhattimantova sabbadā.<BR>
81<BR>
Puttanattādayo tesaṃ yātā diṭṭhānuyāyinaṃ<BR>
Asambhāvitamevāsuṃ bhattimantā katolikā.<BR>
82<BR>
Evamādipumānaṃ hi sāṭheyyena samubbhavā<BR>
Ajjāpi dissate bhiyyo katolikaparamparā.<BR>
83<BR>
Mannāramapadese ca paṭṭane yāpanavhaye<BR>
Saladdhivyāpanussāho phiraṃgānā'si nipphalo.<BR>
84<BR>
Māretvā pūjake rājā pararājādisekharo.<BR>
Katolikāgamaṃ tattha āyatimpi nivārayi.<BR>
85<BR>
Tenāpya'līnacittā te rajjaṃ seṃkhaṇḍaselakaṃ<BR>
Gantvā tattha nijaṃ laddhi mussahiṃsu viyāpituṃ.<BR>
86<BR>
Seṃkhaṇḍaselaṭhānīye jayavīro mahīpati<BR>
Tasmiṃ tesaṃ viyāpāre virodhaṃ neva dassayī.<BR>
87<BR>
"Phiraṃgabhāratā desā ānetvā yodhavāhiniṃ<BR>
Vaḍḍhema rājasatti"nti rājaṃ vañcetumussahuṃ.<BR>
88<BR>
Sītāvaṅkapurādhīso māyādhanunarissaro<BR>
Jayavīraṃ nivāresi phiraṃgabaladānato.<BR>
<BR>
<BR>
[SL Page 651] [\x 651/]   ( <BR>
<BR>
89<BR>
Seṃkhaṇḍaselato māyādhanussa upadesato<BR>
Jayavīro palāpesi pūjake patikālake.<BR>
90<BR>
Chinnāpekkhā'tha te patvā pūjakā jayavaḍḍhanaṃ<BR>
Tasmiṃ saladdhivitthāra-vyāpāraniratā bhavuṃ.<BR>
91<BR>
Rajjaniyyātanussāho dhammapālassa tantuno<BR>
Kittusamayavitthāra - vyāpāre cā'nuvattanaṃ<BR>
92<BR>
Māyādhanunarindassa sāmagginiratattano<BR>
Bhuvanekabhuje tasmiṃ virodhāyā'si rājini.<BR>
93<BR>
Māyādhanunarindo'tha yuddhasajjo'si bhātarā.<BR>
Ānesi bhāratā desā raho muslimavāhiniṃ.<BR>
94<BR>
Bhuvanekabhujo ñatvā virodhaṃ kaṇiyassa taṃ<BR>
Ādhārasenamānetuṃ sīghaṃ phira gabhāratā<BR>
95<BR>
Rādharakkhapamokkhehi dutāmaccehi sāsanaṃ<BR>
J[X]gña[X]rjkabarālanāmassa pesayī patirājino.<BR>
96<BR>
Phiraṃgadharaṇīpāle vaccharampati sīhaḷā<BR>
Maricebha-lamaṅgānaṃ dānāya ca paṭissuṇi<BR>
97<BR>
Māyādhanumahīpālo yujjhanto saha bhātarā<BR>
Katipaye padese ca katvā hatthagate tadā<BR>
98<BR>
Jayavaḍḍhanasāmantaṃ patvā senāpurakkhato<BR>
Āsi ussukkamāpanno rājadhāninirumbhane.<BR>
99<BR>
Atho gocapadesamhā phiraṃgayodhavāhinī<BR>
Yathāvuttapaṭiññāya dūtehā'gañchi sīhaḷaṃ.<BR>
100<BR>
Phiraṃgasīḷe yodhe ādāya dharaṇīpati<BR>
Sītāvaṅkampi rundhitvā palāpesi kaṇiṭṭhakaṃ.<BR>
101<BR>
Yodhā puraṃ vināsetvā ādā māyādhanūdhanaṃ<BR>
Katipāhena āgañchuṃ nagaraṃ jayavaḍḍhanaṃ.<BR>
102<BR>
Bhuvanekabhujo rājā katolikajanassito<BR>
Katokāsopi taṃ laddhi-ppacarāyi'dha sīhaḷe<BR>
103<BR>
Buddhādimāmako ā'si pasanto ratanattaye;<BR>
Vissāsaṃ kittudhammasmiṃ na janesi kadācipi.<BR>
104<BR>
Pūjakayuddhasenānyā-dayo pabhukatolika<BR>
Nāsakkhiṃsu nijaṃ laddhiṃ gāhetuṃ dharaṇīpatiṃ.<BR>
<BR>
<BR>
[SL Page 652] [\x 652/]   ( <BR>
<BR>
105<BR>
Senī antaniyomotiskheraṭo nāma ekadā<BR>
Rājantike pasaṃsanto kittuladdhiyulārataṃ.<BR>
106<BR>
Sadākālikasaggañca nirayaṃ sabbakālikaṃ vitthāretvā pakāsesi pabodhetuṃ mahībhujaṃ.<BR>
107<BR>
"Gantvā manussadehena paralokamito tuvaṃ<BR>
Nivattosī"ti bhupālo senāniṃ pucchi tāvade.<BR>
108<BR>
Sutvā vākyamidaṃ senī sopahāsaṃ subhattimā<BR>
Lajjito nāḷipaṭṭampi vissaritvāna nikkhami.<BR>
109<BR>
Tato dīpā viniggamma gamanepi mahībhujaṃ<BR>
Āpucchitumanicchaṃ so kopā nikkhami sīhaḷā.<BR>
110<BR>
Tathā donajuvānassa dhammapālassa sikkhako<BR>
Jeṭṭhako pūjako rañño vemukhyā kittuladdhiyā.<BR>
111<BR>
Disvā līnamano ettha kittuladdhippavāraṇe<BR>
Samayo neti maññanto nijadesamapāpuṇi.<BR>
112<BR>
Bhuvanekabhujo kittu - laddhiyā paramo ripu<BR>
Iti phiraṃgabhūpassa vedesuṃ pūjakādayo.<BR>
113<BR>
Etasmiṃ samaye govipadese patirājataṃ<BR>
Patto dona aponsoda-noronānāmako tahiṃ<BR>
114<BR>
Gacchanto vātavegena visamena sa bādhito<BR>
Laṅkādīpamupāgamma kolambatitthamotari.<BR>
115<BR>
Tenā'pekkhittha sākacchaṃ bhuvanekabhujo tadā<BR>
Patirājo hi sākacchaṃ nūrīkata-saladdhinā,<BR>
116<BR>
Anicchantopi sākacchābhūmiṃ sajjitamāgami.<BR>
Kolambanagare ṭhānaṃ tadatthāyā'si sajjitaṃ.<BR>
117<BR>
Sakacchāya panetāya phiraṃgarājasantike<BR>
Nijadose nirākatvā pūjakādinivedito,<BR>
118<BR>
Patirājassa maggena phiraṃgadharaṇissaraṃ<BR>
Tosayitvā'nupatthamhalābhaṃ pihayi bhūpati.<BR>
119<BR>
Sākacchavasare tasmiṃ patirājo narissare<BR>
Sadācāramatikkamma ahaṅkāraṃ padassayi.<BR>
120<BR>
Tena saṅkupito rājā tamhā ṭhānā viniggato<BR>
"Khippaṃ nikkhama me rajjā" iti dūtehi vedayi.<BR>
<BR>
<BR>
[SL Page 653] [\x 653/]   ( <BR>
<BR>
121<BR>
Atikkamitumāṇattiṃ nijamānaharampi taṃ<BR>
Patirājo asakkonto kopā govapuraṃ gato.<BR>
122<BR>
Punāpi bhāturājassa yodhetvā jayavaḍḍhanaṃ<BR>
Samakkamitumicchanto māyādhanu kaṇiṭṭhako<BR>
123<BR>
Bhārate govadesamhā patikālāgamo'citaṃ<BR>
Samayaṃ samatikkamma samārabhittha saṃyugaṃ<BR>
124<BR>
Senī phiraṃgiyo rāja jāmātā vedhayoti'me<BR>
Duve tadā vicāresuṃ yuddhakiccani rājino.<BR>
125<BR>
Māyādhanu sasenāya kalyāṇinadito paraṃ<BR>
Sīghaṃ samupagantvāna khandhāvāraṃ nivesayi.<BR>
126<BR>
Kalyāṇipuramāgamma bhuvanekabhujo tadā<BR>
Sāyaṃ gavakkhāsāmante mandiroparime tale.<BR>
127<BR>
 hito phiraṃgayodhopaparikkhāpasuto bhavi<BR>
Yodhassa yantanāḷamhā viniggatena taṃ khaṇe.<BR>
128<BR>
Golena pahaṭe sīse vaṇito mucchito pati<BR>
Tighaṭikantare tena vaṇena so divaṃgato.<BR>
129<BR>
Patikālakayodhassa etena ruddakammunā<BR>
Kupitā sīhaḷā tesaṃ hāniṃ nekavidhaṃ karuṃ.<BR>
130<BR>
Hitve'vaṃ bhuvanekabāhu jagatīpālo sagabbhe nije<BR>
Nattussāya'ti aggarājapadaviṃ pāpetave sīhaḷe,<BR>
Vissāsūpagato phiraṃgiyajane accheramolīmahaṃ<BR>
Kāretvā anapekkhitaṃva maraṇaṃ sampāpuṇī ninditaṃ.<BR>
131<BR>
Sampāpuṇanti niyataṃ vipadaṃ sabandhu-<BR>
Vaggaṃ vihāya ripuvaggasitā panitthaṃ<BR>
Sāmaggimicchati sabandhujanena dhīmā;<BR>
Bhedaṃ nayāti satadosamapikkhamāno.<BR>
132<BR>
Bhuvanekabhuje kālakatepi sacivādayo<BR>
Tadāsayānuvattantā patikālopakārato,<BR>
133<BR>
Bārasavassike donajuvānadhammapālake<BR>
Vedhayassa sute tasmiṃ kumāre rajanattari.<BR>
134<BR>
Rajjabhāraṃ samappetvā rajjatantappacālane<BR>
Vedhayaṃ pamukhaṃ katvā yuvarājamakaṃsu taṃ.<BR>
<BR>
<BR>
[SL Page 654] [\x 654/]   ( <BR>
<BR>
135<BR>
Itthamaccayamapanne jeṭṭhabhātunarādhipe<BR>
Laṅkāsīhāsanaṃ attādheyyaṃ iti vicintayaṃ,<BR>
136<BR>
Sītāvaṅkapurādhiso māyadhanu narissaro<BR>
Yuddhakāmo'bhigantvāna rundhittha jayavaḍḍhanaṃ.<BR>
137<BR>
Vedhayo samaraccheko rakkhanto jayavaḍḍhanaṃ<BR>
H[X]gña[X]vāgamk[X]gña[X]ralaṃ yāva māyadhanuṃ palāpayī.<BR>
138<BR>
Nattussa rajjapattiñca bhuvanekabhujaccayaṃ<BR>
Vedesuṃ rājaverissa govambhi patirājino.<BR>
139<BR>
Sutvā taṃ mudito donā - pon[X]gña[X]sādanoranavhayo<BR>
Patirājo sasenāya tisahassādhikāya so,<BR>
140<BR>
Sattatimattanāvāhi kolambapuramāgami<BR>
Haṭhena dhanahārova tassā'gamanakāraṇaṃ.<BR>
141<BR>
Āṇādayakayodhena pañcasatādhikaṃ camuṃ<BR>
Pesetvā yāva kelombā jayavaḍḍhanamañjasaṃ,<BR>
142<BR>
Rakkhanto pavisitvāna rājagehaṃ tahiṃ ṭhite<BR>
Sevake paṭisedhetvā vilumpanto yathāruciṃ,<BR>
143<BR>
Dhanassātītarājunaṃ ṭhitaṭṭhanamapucchi so<BR>
Dhanalobhapaluddho te akathento vināsayī.<BR>
144<BR>
Pavisitvā tato rāja gehaṃ gavesayaṃ dhane<BR>
Suvaṇṇamaṇimuttādi mahagghe bhaṇḍake hari.<BR>
145<BR>
Khuddānukhuddake bhaṇḍe haranto rājamandire<BR>
Rañño hemamayaṃ khelamallakampi na sesayi.<BR>
146<BR>
Tato tittimanāpanno puritthihadayopamaṃ<BR>
Vilumpittha vihārampi rājakulehivaḍḍhitaṃ.<BR>
147<BR>
Dāṭhādhātubhadantassa naradevādipūjite<BR>
Nānāratanajāte ca bimbe ca hemanimmite.<BR>
148<BR>
Nissaṅkitova gaṇhittha sabbanītiparammukho<BR>
Dinadvayamatikkantaṃ taṃ vihāraṃ vilumpato.<BR>
149<BR>
Dhaṃsayante vihārasmiṃ itthaṃ rājakulaccite<BR>
Dubbalā sīhaḷā assupuṇṇanettā sahiṃsu taṃ.<BR>
150<BR>
Vilumpituṃ tato sītā - vaṃkaṃ tattha agañji so<BR>
Senaṃ ca nijasenāyā'dāya dahararājino.<BR>
<BR>
<BR>
[SL Page 655] [\x 655/]   ( <BR>
<BR>
151<BR>
Patirājavamu sītāvaṅkasenā ca sammukhā<BR>
Kanampellapadesamhi dāruṇamakaruṃ raṇaṃ.<BR>
152<BR>
Katipayesu yuddhesu māyādhanu parājito<BR>
Gāmaṃ gañji palāyitvā daraṇiyagalavhayaṃ.<BR>
153<BR>
Sītāvaṅkapuraṃ patvā patirājā dhanatthiko<BR>
Rājagehaṃ khaṇitvāna vicinittha tahiṃ tahiṃ<BR>
154<BR>
Tasmiṃ yathicchitaṃ sāradhanaṃ neva labhī tato;<BR>
Kuddho devālayaṃ gantvā paramissaranāmakaṃ<BR>
155<BR>
Harī harimayaṃ devabimbaṃ maṇivirājitaṃ<BR>
Ābharaṇāni devassa gaṇhi soṇṇamayāni ca.<BR>
156<BR>
Mandire selakammehi sobhite dāruṇantaro<BR>
Dhanasāraṃ samādāya dhaṃsayī etihāsike<BR>
157<BR>
Tato saparivāro so āgantvā jayavaḍḍhanaṃ<BR>
Dhanāniṃ dhaninaṃ gaṇhi abalāyo ca dūsayi.<BR>
158<BR>
Saṃ sattiṃ so thirīkattuṃ kiccāni jayavaḍḍhane<BR>
Paṭipādesi tenāsi dhammapālo sudubbalo<BR>
159<BR>
Ussahī dhammapalampi kāretuṃ kittuladdhikaṃ<BR>
Sogatānaṃ virodhaṃ so sallakkhetvā na icchi taṃ.<BR>
160<BR>
Vedhayamuparājānaṃ saṃkitvā kiccakovidaṃ<BR>
Gahetvā bandhituṃ govaṃ netuṃ vā so upakkami.<BR>
161<BR>
Vyāpare viphale tasmiṃ samādāya viluttakaṃ<BR>
Nikkhamitvā gato govamasampuṇṇamanoratho.<BR>
162<BR>
Patirājakataññāyaṃ phiraṃgīse nivedayuṃ;<BR>
Viluttaṃ paṭipādesi phiraṃgadharaṇissaro.<BR>
163<BR>
Vedhayo dummano duṭṭhakammehi baladhaṃsanaṃ<BR>
Kātukāmo phiraṃgānaṃ kiccāni paṭipādayī.<BR>
164<BR>
Govissarassa nivedesuṃ vāyāmaṃ vedhayassa taṃ<BR>
So vedhayaṃ raho baddhuṃ āṇaṃ pesayi sīhaḷaṃ.<BR>
165<BR>
Phiraṃgā patirājassa āṇāya vedhayaṃ raho<BR>
Gahetvā suṭṭhu rakkhiṃsu kolambabandhanālaye.<BR>
166<BR>
Rakkhake lañchadānena tosetvā yuvarājinī<BR>
Ummaggena harī kantaṃ lajjapotvā phiraṃgiye.<BR>
<BR>
<BR>
[SL Page 656] [\x 656/]   ( <BR>
<BR>
167<BR>
Phiraṃgaveritaṃ patte vedhayo'tha savāhiniṃ<BR>
Hantvā vāṇijapāmokkhaṃ pīḷesi kittuladdhike.<BR>
168<BR>
Movetvā sajane kittu-laddhimāpannake tato<BR>
Devālaye vināsesi tesamāhitake tahiṃ.<BR>
169<BR>
Kittuladdhivināsañca phiraṃgabalamaddanaṃ<BR>
Karonto vedayo vīro āgālunagaraṃ gato.<BR>
170<BR>
Titthaṭṭhitaṃ phiraṃgānaṃ nāvaṃ pāvakapūjitaṃ<BR>
Katvā tahiṃ tahiṃ gantvā kittuladdhiṃ vināsayī.<BR>
171<BR>
Kālatitthaṃ tato gantvā pañcayojanaraṭṭhake<BR>
Puraṃ pilandagāmasmiṃ mapetvāna vasī tahiṃ.<BR>
172<BR>
Patikāle palāpetvā kittusamayanāsane<BR>
Vāyāmaṃ vedhayassetaṃ ñatvā govissaro sudhī.<BR>
173<BR>
Pesayī bhāratā senaṃ vedhayamabhimaddituṃ<BR>
Taṃ senādhurino ñatvā baliṃ sūrañca vedhayaṃ.<BR>
174<BR>
Sītāvaṅkapure rājaṃ māyādhanu mupāyato<BR>
Tosetvā saṃgaraṃ tena kariṃsu hitakārakaṃ.<BR>
175<BR>
Tadā kirīṭasāmittaṃ vidhātuṃ jayavaḍḍhane<BR>
Upāyo'yanticintesi māyādhanu palobhito.<BR>
176<BR>
Tato sīhaḷasenāya saddhaṃ phiraṃgavāhinī<BR>
Vedhayaṃ maddituṃ rājadhāniṃ gañchi pilandakaṃ.<BR>
177<BR>
Māyādhanoraso rāja-sīho kesarivikkamo<BR>
Tassaṃ sīhaḷasenāya āsiyā'ṇattidāyako.<BR>
178<BR>
Taṃ senāgamanaṃ ñatvā pālayitvāna vedhayo<BR>
Agañchuttaralaṃkāyaṃ nallūrurājadhāniyaṃ.<BR>
179<BR>
Tassaṃ damiḷarājena mānito pītiyā vasaṃ<BR>
Aṭṭhāniketa kopena khaṇikabhītihetunā.<BR>
180<BR>
Abhikkanto'ggiritvāna khaggaṃ yuddhāya sajjito<BR>
Damiḷindappahārena āsi maccuparāyano.<BR>
181<BR>
Uparājassa chekassa - rajjatantappacālane<BR>
Accayeno'raso tassa rājāsi sabbadubbalo.<BR>
182<BR>
Ācerapubbako dhamma-pālassa kattupūjako<BR>
Phiraṃgā punarāgamma laṃkāyaṃ vasate tadā.<BR>
<BR>
<BR>
[SL Page 657] [\x 657/]   ( <BR>
<BR>
183<BR>
So gāhāpesi saṃ laddhiṃ daharaṃ rājapuṅgavaṃ<BR>
Dhuraṭṭhehi samāgamma pālohetvāna nekadhā.<BR>
184<BR>
Ādimo cantimo cāsi dubbalo daharo ayaṃ<BR>
Sīhaḷarājamālāyaṃ kittuladdhikarājusu.<BR>
185<BR>
Āsannanidhanāyesā laṃkāyaṃ kittuladdhiyā<BR>
Navajīvitalābhova siddhi āsi subhaddikā.<BR>
186<BR>
Dhanalobhijanā mānakāmā bhīrukajātikā<BR>
Gatānugatikā ceva bhiyyo'suṃ kittuladdhikā.<BR>
187<BR>
Janāsantiṃ janesī'daṃ gahaṇaṃ kittuladdhiyā<BR>
Vihāya bhumipālena laddhiṃ laṃkānivāsinaṃ.<BR>
188<BR>
Māyādhanu asallīno abhikkamma pakāsayī<BR>
"Sāmi sīhaḷarajjassa koci nā'sogato" iti.<BR>
189<BR>
Sayaṃva sīhaḷe rajje sāmi sāsanarakkhako<BR>
Iti vatvā janaṃ dhamma-pālukkaṇṭhaṃ pabodhayī.<BR>
190<BR>
Rājadūbhījanā āsuṃ asante jayavaḍḍhane<BR>
Rājāsi janakopena bhīto tāṇagavesako.<BR>
191<BR>
Rājā kāragharaṭṭhova aṭṭhāsi rājamandire<BR>
Tasmiṃ leḍḍuppahārādiṃ nīcaṃ kammaṃ karuṃ janā.<BR>
192<BR>
"Bhikkhū etamakāresuṃ kalahaṃ sogatehi"ti<BR>
Patikāladhuraṭṭhehi daṇḍitā tatra bhikkhavo.<BR>
193<BR>
Saṃkuddhā sogatā tena sabbāsāsu samuggatā<BR>
Palālakkhittadittaggi - nihosi kalaho kharo.<BR>
194<BR>
Laddhisaṅgāmarūpena kalaho parivattito<BR>
Jīvitāsaṃ jahitvāna abhikkantā'tra sogatā.<BR>
195<BR>
Phiraṃgā nijasampuṇṇa sattiṃ samabhiyojiya<BR>
Sāmassa ceva bhūpassa rakkhaṇāya parakkamuṃ.<BR>
196<BR>
Nisedhetuṃ mahīpālaṃ gahitakittuladdhikaṃ<BR>
Dāṭhādhātubhadantena ussahī sogato jano.<BR>
197<BR>
Hiripiṭiyanāmena dhuraṭṭho jalavaḍḍhane<BR>
Bhikkhūhi sammato dāṭhā-dhātuṃ kañcanapeḷake,<BR>
198<BR>
Pakkhipitvā puraṃ sītā-vaṅkaṃ netvā sagāravaṃ<BR>
Adā bhattīmato mayā-dhanussa bhumibhattuno.<BR>
<BR>
<BR>
[SL Page 658] [\x 658/]   ( <BR>
<BR>
199<BR>
Munidāṭhābhadantassa rājā pūjāya sāmiko<BR>
Sīhaḷe adhirājoti hotī'ha janasammati.<BR>
200<BR>
Laddhadāṭhābhadanto so māyādhanu mahībhujo<BR>
Sammutiṃ taṃ thirīgattuṃ vāyamī pītipīṇito.<BR>
201<BR>
Sabaraggāmadesamhi labujagāmanāmake<BR>
Mahagghaṃ ramaṇīyaṃ so vidhāya dhātumandiraṃ;<BR>
202<BR>
Sagāravaṃ tahiṃ dhātu-bhadantaṃ lokapujitaṃ<BR>
Patiṭṭhāpesi saṃrakkhā vidhānañca yathocitaṃ.<BR>
203<BR>
Jayavaḍḍhanaṭhānīyaṃ munindadantadhātuyā<BR>
Viyogena sirīhīna-māsi hānimukhe ṭhitaṃ<BR>
204<BR>
Vedhayamaraṇe māyādhanu-phiraṃgasaṃgaro<BR>
Kriyāvirahito vatti dehova jīvavajjito.<BR>
205<BR>
Satame pana vassamhi-sahassaddikatoparaṃ<BR>
Mato tatiya jo ā ti-khyāto phiraṃgabhupati.<BR>
206<BR>
Nattā tassa tivassotha sebastiyananāmako<BR>
Sīhaḷaṭṭhaphiraṃgepi tosayaṃ bhubhujo bhavi.<BR>
207<BR>
Ayyakāya matena'ssa dhuraṭṭhakasabhā tato<BR>
Vijitehi samaṃ yeva rajjamanuvicārayī.<BR>
208<BR>
Ekavīsasatetīkahā-dhike sambuddhahāyane<BR>
Phiraṃgā jāpanaṃ jetuṃ icchanantā raṇamārabhuṃ.<BR>
209<BR>
Tetra laddhajayāpā'do āsumante sudubbalā,<BR>
Palātā jāpane rāja-ppahārena parājitā.<BR>
210<BR>
Tato katolikānagga-pūjako ca'ññapūjako<BR>
Rājena chinnasīsāsuṃ saladdhikhyāpanussukā.<BR>
211<BR>
Rajjassa gahaṇatthāna-maññamaññavirodhinaṃ<BR>
Māyādhanu-phiraṃgānaṃ raṇaṃ vatti nirantaraṃ.<BR>
212<BR>
H[X]gña[X]vāgamk[X]gña[X]ralāyatte mulleriyakhyagāmike<BR>
Ekavīsasate buddhavassamhi caturuttare,<BR>
213<BR>
Samuppannaṃ raṇaṃ tesaṃ abhavitthā'tidāruṇaṃ<BR>
Rājasīhakumārova tasmimāṇattidāyako<BR>
214<BR>
Assamāruyha sampuṇṇa-senaṅgo bhītivajjito<BR>
Vācāya kriyato ceva samussāhesi so bhaṭe.<BR>
<BR>
<BR>
[SL Page 659] [\x 659/]   ( <BR>
<BR>
215<BR>
Yuddhopakaraṇato he'ttha phiraṃgā pabalā api<BR>
Hīnasenatayā hiyyo bhaṭā paṭikkame matā.<BR>
216<BR>
Tasmiṃ kira raṇe rudde phiraṃgarattarañjitaṃ<BR>
Lohitavaṇṇamāpannaṃ mulleriyaraṇaṅgaṇaṃ.<BR>
217<BR>
Samaresu pavattesu laṃkāyaṃ setajātihi<BR>
Vijayo sīhaḷana'smiṃ vadantuccatamo iti.<BR>
218 Navīnāyudhanimmāne yuddhopakkamayojane<BR>
Pavīṇattaṃ sadesīnaṃ asmiṃ yuddhe'si pākaṭaṃ.<BR>
219<BR>
Rājasīho phiraṃgāna mantoraṭṭhāgamaṃ tato<BR>
Vāretuṃ kaḍuvelādo māpesi balakoṭṭhake.<BR>
220<BR>
Bhinnabalā phiraṃgā'tha laddhā bhāratato balaṃ<BR>
Balarakoṭṭhe vināsetuṃ sīhaḷānamabhikkamuṃ.<BR>
221<BR>
Senī vikkamasīho te parājetvā palāpayaṃ<BR>
Kamato cā'nubandhittha yāva kolambakoṭṭhakaṃ.<BR>
222<BR>
Tesu koṭṭhaṃ paviṭṭhesu ghosayaṃ vijayaddhaniṃ<BR>
Phiraṃgayodhakhandhena senāpati nivatti so.<BR>
223<BR>
Jayino rājasīhassa vāhinī jayavaḍḍhanaṃ<BR>
Rundhitvā sampahārena cirena vasagaṃ karī.<BR>
224<BR>
Tadā ruddhapuraṭṭhā te bhakkhahīnā phiraṃgiyā<BR>
Biḷālasunakhādīnaṃ maṃsaṃ khādiṃsu dukkhitā.<BR>
225<BR>
Budāsampīḷitā yodhā icchantā jivarakkhanaṃ<BR>
Dhammapālassa hatthassa maṃsampi neva vajjayuṃ.<BR>
226<BR>
Thullasīhaḷayodhānaṃ matānaṃ raṇabhumiyaṃ<BR>
Dehe loṇena yojetvā bhakkhiṃsu sannidhāya te.<BR>
227<BR>
Rājadhānibale bhinne dhammapālo mahībhujo<BR>
Ārakkhāya phiraṃgānaṃ kolambapuramāgami.<BR>
228<BR>
Kolambanagaraṃ yeva phiraṃgā jayavaḍḍhane<BR>
Dhanasāraṃ samānesuṃ gehopakaraṇādihi.<BR>
229<BR>
Nagarā nikkhamantā te dhaṃsetvā mandirādayo<BR>
Ayoggaṃ janavāsassa kariṃsu jayavaḍḍhanaṃ.<BR>
230<BR>
Dhammapalamahīpalaṃ vasetvā varamandire<BR>
Sakkāramakaruṃ tassa rājabhāvānurūpato. <BR>
[SL Page 660] [\x 660/]   ( <BR>
<BR>
231<BR>
Kolambanagarañceva sītāvaṅkapuruttamaṃ<BR>
Paviṭṭhā sirisampattī vinaṭṭhe jayavaḍḍhane.<BR>
232<BR>
Vāṇijjādinimittehi nivutthajananissitā<BR>
Kolambanagarī pattā kamato abhivaḍḍhanaṃ.<BR>
233<BR>
Ottharate tadāpo'gho kalyāṇinadiyāpuraṃ.<BR>
Sodhesuṃ taṃ nisedhetuṃ mātikā puradakkhiṇe.<BR>
234<BR>
Jātassaraṃ kalambumhi nikhaṇitvā visālataṃ<BR>
Pāpetvā vāpirūpena saṃkhariṃsu yathocitaṃ.<BR>
235<BR>
Kammantikassa nāmena saroyametihāsiko<BR>
Tato paṭṭhāya "b[X]gña[X]r[X]gña[X]"ti samaññattamupāgami.<BR>
236<BR>
Jayavaḍḍhanaṭhānīye padese ca tadantike<BR>
Māyādhanu sakisseraṃ pavattesi tato paraṃ.<BR>
237<BR>
Balī māyādhanū rakkhaṃ ṭhapesi verivāraṇe<BR>
Nāgalagāmake ceva mahātitthapurantike.<BR>
238<BR>
Haṭasāradhanaṃ dhasta - varamandirakaṃ puna<BR>
Jayavaḍḍhanaṭhānīyaṃ na saṃkharitumussahi.<BR>
239<BR>
Yassaṃ chaṭṭha sirīparakkamabhujo sāsī vasaṃ sīhaḷaṃ,<BR>
Rājā rāhulanāma sīhalakavī sāsī vasanto yahiṃ,<BR>
Khyātā pācikuverarājanagarī nāmena yā sīhaḷe<BR>
Naṭṭhā sā jayavaḍḍhanākhyanagarī, sabbā sirī nassarā<BR>
240<BR>
Dhanāhāravihīnā'si tadā phiraṃgavāhinī<BR>
Diyogudamalesākhyo senī tesaṃ saseniko.<BR>
241<BR>
Gantvā nāgalagāmasmiṃ nivutthaṃ balakoṭṭhake<BR>
Sītāvaṅkanarindassa bhaṭasenaṃ palāpiya<BR>
242<BR>
Sogatānaṃ vihāraggaṃ kalyāṇipurabhūsanaṃ<BR>
Viddhaṃsetvā vilumpittha porāṇametihāsikaṃ"<BR>
243<BR>
Gantvā tahiṃ tahiṃ saṃghā-rāme devālaye tathā<BR>
Janānaṃ khettavatthūni dhanāhare vilumpi so.<BR>
244<BR>
Abhikkamma tadā sītā-vaṅkasenikavāhinī<BR>
Maddittha nekaṭhānesu phiraṃgabhaṭavāhiniṃ.<BR>
245<BR>
Asalalīnamanovā'si rājasīho raṇe tadā.<BR>
Accayenā'si bhūpālo pitu māyādhanussa so.<BR>
<BR>
[SL Page 661] [\x 661/]   ( <BR>
<BR>
246<BR>
Sambuddhaparinibbānā ekavīsasatuttare<BR>
Ekavīsatīme vasse assa rajjodayo bhavi.<BR>
247<BR>
Tadāva patikālamhi sebastiyanarājino<BR>
Accaye mātulo tassa henrināmo'si bhubhujo.<BR>
248<BR>
Dvīhi vassehi so rājā saggakāyamalaṅkari<BR>
Ispāññadesiko bhupo dutiyo pilipo tato.<BR>
249<BR>
Paṭhamapilipanāmena phiraṃge pā'si bhubhujo.<BR>
Laṅkāyampi phiraṃgesu āṇā tassa avattharī.<BR>
250<BR>
Kolambajāpanāsanne hitvā khuddapadesake<BR>
Āṇāya rājasīhassa visayosi tisīhalaṃ.<BR>
251<BR>
Desapālakkame cheke rajjassa phirataṃ pihaṃ<BR>
Bhātādikepi ghātesi kirīṭāpekkhasaṃkite.<BR>
252<BR>
Tato rājā rājasīho phiraṃgabalamaddanaṃ<BR>
Kātukāmo'bhigantvāna rundhi kolambakoṭṭhakaṃ.<BR>
253<BR>
Tadā seṅkhaṇḍaselasmiṃ jayavīro'pabhūpati<BR>
Ahito rājasīhassa dhammapālahitesako,<BR>
254<BR>
Upakāraṃ phiraṃgānaṃ karotīti sabhāvato<BR>
Ñatvā madditukāmo taṃ yāto senāya so tahiṃ.<BR>
255<BR>
Rājasīhena saṅgāme jayavīro parājito<BR>
Mannāramaṃ puraṃ gañchi phiraṃgārakkhapekkhako.<BR>
256<BR>
Nesi tatra dhanaṃ seṭṭhaṃ lokanāthaṃ sadhītaraṃ<BR>
Jayasīhavhayaṃ bhāgineyyaṃ parijanañca so<BR>
257<BR>
Ārakkhāya phiraṃgānaṃ vasaṃ tasmiṃ yathāsukhaṃ<BR>
Sogatattaṃ jahitvāna patto katolikattanaṃ.<BR>
258<BR>
Vīrasundarabhaṇḍāraṃ porāṇarājavaṃsikaṃ<BR>
Rājasīho karī rajjapālakaṃ sirivaḍḍhane.<BR>
259<BR>
Rajjapalanayutto so vicārabuddhihīnako<BR>
Caraṃ rājahitesīva raho ahitamācari.<BR>
260<BR>
Ñatvā tassa viruddhani kammāni rājakesarī<BR>
Kuddho'pāyena taṃ hantuṃ kamaṃ sajji yathocitaṃ.<BR>
261<BR>
Paritosavasā rājakicce vaṭṭāramavhayaṃ<BR>
Vālagāmañca dātunti pakkositvānu'pāyato.<BR>
<BR>
[SL Page 662] [\x 662/]   ( <BR>
<BR>
262<BR>
Kūṭāvāṭe'ntarāmagge khipitvā ghātayittha taṃ<BR>
Tassa konappubaṇḍāra-nāmo hoti tanūruho<BR>
263<BR>
Karomi pitughātassa paṭiveranti so tadā<BR>
Kolambanagaraṃ gañchī phiraṃgārakkhamesayaṃ.<BR>
264<BR>
Phiraṃgā donajonābhidhānena taṃ saladdhikaṃ<BR>
Kārayitvā nayuṃ govaṃ āyatī-phalapekakkhino.<BR>
265<BR>
Jayavīro'parājā so mannāramapuraṭṭhito<BR>
Yathākammaṃ gato āsi asampuṇṇamanoratho.<BR>
266<BR>
Donakatarinākhyāya kittuladdhiṃ pavesitā<BR>
Lokanāthāsutā tassā vasī mannārame pure.<BR>
267<BR>
Donapilīpanāmena laddhaladdhippavesano<BR>
Jayasīho'nujāputto vasī phiraṃgabhārate.<BR>
268<BR>
Rājasīhotha saṃgāmavirato vissame rato<BR>
Senaṃ vaḍḍhayi sajjesi yuddhopakaraṇāni ca.<BR>
269<BR>
Isseraṃ rājasīhassā'sesaṃ dīpamavatthari.<BR>
Taṃ sarājāti maññiṃsu bhiyyo dīpanivāsino.<BR>
270<BR>
Tato rundhitukāmo so kolambabalakoṭṭhakaṃ<BR>
Biyagāme mahāsenaṃ sannipātetva koṭṭhake;<BR>
271<BR>
Upadhāresi paṇaṇāsa - sahasassuttara - senike<BR>
Sabbāyudhehi sampuṇṇe asallīnamane raṇe.<BR>
272<BR>
Ekavīsasate buddha - vasse battiṃsatuttare<BR>
Tāyulārāya senāya rājā kolambamāgami.<BR>
273<BR>
Tadā bhūpasukhāvāsa-mandiraṃ kālikaṃ yahiṃ<BR>
Taṇṭhānaṃ māligākanda-nāmena khyātimāgataṃ.<BR>
274<BR>
Rājā senaṃ purakkhatvā yodhesi balakoṭṭhakaṃ<BR>
Phiraṃgāpi abhikkamma yodhesuṃ bhītivajjitā.<BR>
275<BR>
Vatto katipaye māse vārena varamāhavo<BR>
Rājā laddhajayopā'do ante jesuṃ phiraṃgiyā.<BR>
276<BR>
Carantā te tato sindhu - tīradese yathāruciṃ<BR>
Ārāmanagaraggāme vilumpiṃsu suniddayaṃ.<BR>
277<BR>
Patikālā panekacce senikā ca dhure ṭhitā<BR>
Kulitthinaṃ kumārāna - macchindiṃsu pilandhane.<BR>
<BR>
[SL Page 663] [\x 663/]   ( <BR>
<BR>
278<BR>
Chinditvā pātayantā te nāḷikeraddumādike<BR>
Phalāni paribhuñjiṃsu ārāmesu sadesinaṃ.<BR>
279<BR>
Vārena vāramevaṃ te vināsentā purādike<BR>
Viṇhudevālayaṃ patvā devindapurasaṇṭhitaṃ<BR>
280<BR>
Vilumpannā tahiṃ saṃghārāmañca devamandiraṃ<BR>
Hemarajatabimbādiṃ nāvattayamitaṃ haruṃ.<BR>
281<BR>
Viparītamatī rājā rājasīho tadā bhavi.<BR>
Sogataṃ samayaṃ hitvā sivaladdhiṃ nikāmayi.<BR>
282<BR>
Kuddho sogatabhikkhūsu ghātesi te samūhato;<BR>
Jhāpesi sogate ganthe dhammanītiparammukho.<BR>
283<BR>
Sirighanasirīpādaṃ samantakūṭasaṇṭhitaṃ<BR>
Acchinditvā akāresi sivapūjakasantakaṃ.<BR>
284<BR>
Ukkaṇṭhitajano tena rājasīho narissaro<BR>
Akkhamo'si phiraṃgānaṃ sāhasakammavāraṇe.<BR>
285<BR>
Aññāyena narindassa kupite sogate jane<BR>
Asantattaṃ samuppanna - mahosi sirivaḍḍhane.<BR>
286<BR>
Tadavatvāphalaṃ laddhuṃ patikāladhurandharā<BR>
Upāyaṃ cintayitvāna niccāni paṭipādasuṃ.<BR>
287<BR>
Dameṇḍosābhidho senī bhaṭasenāpurakkhato<BR>
Yathāvutte kumāre dve purakkhatvāna'bhikkami.<BR>
288<BR>
Dassanena kumārānaṃ santuṭṭhā sīhalā puraṃ<BR>
Pavesesuṃ phiraṃge te kumārehi sahāgate.<BR>
289<BR>
Rājasīhavīrodhānaṃ kumāresu pasannatā<BR>
Paccayo'si phiraṃgāna māsayassa samiddhiyā.<BR>
290<BR>
So'tha phiraṃgasenānī tosayanto mahājanaṃ<BR>
Katvā'vanipatiṃ dona-pilipākhya-kumārakaṃ;<BR>
291<BR>
Senāpatiṃ karitvāna donajonakumārakaṃ<BR>
Purarakkhāya senañca ṭhapetvā sirivaḍḍhane;<BR>
292<BR>
Maddituṃ rājasīhassa balaṃ yuddhāya sajjito<BR>
Sītāvaṅkapuraṃ gantuṃ nikkhamī sirivaḍḍhanā.<BR>
293<BR>
Veraṃ bandhi phiraṃgesu donajonakumārako<BR>
Adatvāna'ttano rajja - mitarassa padānato.<BR>
<BR>
<BR>
[SL Page 664] [\x 664/]   ( <BR>
<BR>
294<BR>
Nikkhantesu phiraṃgesu na cirena camupati<BR>
Rājānaṃ visadānena māretvā bhubhujo'bhavi.<BR>
295<BR>
Sirasā patigaṇhī so bhikkhusaṃghānusāsaniṃ<BR>
Mahājano pasanno'si tena tasmiṃ mahībhuje.<BR>
296<BR>
So chattiṃsatime vasse ekavīsasatuttare<BR>
Donajonavbhayeneva hitvā katolikāgamaṃ;<BR>
297<BR>
Vimaladhammasūroti nāmena sirivaḍḍhane<BR>
Abhisekaṃ labhitvāna rājā'si buddhamāmako<BR>
298<BR>
Tamasambhāvitaṃ siddhiṃ dameṇḍosācamūpati<BR>
Sutvā maññaṃ sadubbalyaṃ sītāvaṃkābhimaddane;<BR>
299<BR>
Asakkonto punāgantuṃ purampi sirivaḍḍhanaṃ<BR>
Nivattitvā tatā'gañchi kolambabalakoṭṭhakaṃ.<BR>
300<BR>
Ārakkhakabale tasmiṃ seṃkhaṇḍaselasaṇṭhite<BR>
Sapakkhe kari bhupālo sīhaḷuppannasenike<BR>
301<BR>
Phiraṃgesu durācāre keci kārāya pakkhipi.<BR>
Jetvākkhikaṇṇanāsādiṃ kolambaṃ keci pesayī.<BR>
302<BR>
Paccatthiko bhavitvāna phiraṃgānaṃ mahībhujo<BR>
Vimocesi supīḷetvā sajane kittuladdhito.<BR>
303<BR>
Vimaladhammasūrassa rājattaṃ sirivaḍḍhane<BR>
Tejassi rājasīho so na sahittha kathañcipi.<BR>
304<BR>
Kuddho so yuddhasajjo'ruyodhasenāpurakkhato<BR>
Mahāvelapadesamhi khandhavāraṃ nivesayī<BR>
305<BR>
Vimaladhammasūropi verassa pitughātane<BR>
Paṭiveraṃ karissanti yuddhasajjo'bhinikkhami.<BR>
306<BR>
Dvinnaṃ tesaṃ raṇaṃ vatti balanākhyaraṇaṅgaṇe<BR>
Rājasīho hayārūḷho bhīmaṃ dassesa vikkamaṃ.<BR>
307<BR>
Coḷadesasamuppannā'-riṭṭhakīvendunāmako<BR>
Kamenuccapadaṃ patvā senānittamupāgato.<BR>
308<BR>
So jayavīrabhaṇḍaro iti nāmantarassuto<BR>
Asmiṃ raṇe purogāmī āsi kiccavidhāyako.<BR>
309<BR>
Tathāpi rājasīhassa vāhinī rogapīḷitā<BR>
Kamato dubbalībhūtā paṭikkantā raṇaṅgaṇā.<BR>
<BR>
<BR>
[SL Page 665] [\x 665/]   ( <BR>
<BR>
310<BR>
Veṇukaṇṭakasaṃviddhapādo "pitangaḍa" vhayaṃ<BR>
Rājuyyānamupāmma patikriyaṃ labhi.<BR>
311<BR>
Ussannapādapīḷo'tha sītāvaṅkapuruttamaṃ<BR>
Nīyamāno'ntarāmagge āsi maccuparāyano.<BR>
312<BR>
Sattatiṃsatime vasse ekavīsasatuttare<BR>
Miyanto rājasīho'ya māhūya bahu bhikkhavo;<BR>
313<BR>
Accayaṃ desayitvāna khamāpetvāna bhikkhavo<BR>
Punāpi sogato hutvā dehantaramupāgami.<BR>
---------<BR>
<BR>
Dvinavutimassa ūnapūraṇaṃ<BR>
<BR>
1<BR>
Sattupaddavato naṭṭha - satthālokedha sīhaḷe<BR>
Satthadīpamajālesi sudhī dhammaddhajo tadā.<BR>
2<BR>
Alagiyādivaṇṇākkhyo dhīmā tassa tanūruho<BR>
Dittiṃ pāpesi saṃbhāsaṃ ganthasampādanādinā.<BR>
3<BR>
Dhammasoṇḍakakabbañca kusajātakakabbakaṃ<BR>
Tambacūḷakasandesaṃ subhāsitañca so karī.<BR>
4<BR>
Rājasīhaccaye rājasūriyavhayakhattiyo<BR>
Rājāsi jayavīrassa upakkamena so mato<BR>
5<BR>
Nikapiṭṭhakabhaṇḍāranāmo'tha pañcavassiko<BR>
Kumāro rājasīhassa bhāgineyyo'si bhubhujo.<BR>
6<BR>
Jayavīro'ggajaṃ tassa parinetuṃ samussahi.<BR>
Vāyāme viphale tasmiṃ phiraṃgapakkhiko bhavi.<BR>
7<BR>
Yodhentā jayavīropadesena patikālakā<BR>
Sītāvaṅkamagaṇhiṃsu bhinditvā balakoṭṭhake.<BR>
8<BR>
Āṇāya dhammapālassa patikālopadesato<BR>
Pālitā jayavīrena sītāvaṅkapurī tato.<BR>
9<BR>
Palāyantaṃ gahetvā taṃ daharaṃ bhumipālakaṃ<BR>
Nesuṃ govaṃ phiraṃgā so vasaṃ tatra divaṃgato<BR>
10<BR>
Dubbalyaniccalībhutā jayavīrasamussukā<BR>
Phiraṃgā sakalaṃ dīpaṃ vasīkātumacintayuṃ.<BR>
11<BR>
Tadā peduru lopasda sosākhyo khyātanāviko<BR>
Kolambatitthamāgañji gacchaṃ govapadesakaṃ.<BR>
<BR>
<BR>
[SL Page 666] [\x 666/]   ( <BR>
<BR>
12<BR>
Kapitanadhurī atra peduruhomamavhayo<BR>
Abhinandiya taṃ vatvā pavattimakhilaṃ idha;<BR>
13<BR>
"Vimaladhammasurākhyaṃ ripurājaṃ pamaddiya<BR>
Uddharaṭṭhaṃ vasīkātuṃ khippaṃ pesetu vāhiniṃ"<BR>
14<BR>
Iti govapadesamhi patirājassa sāsanaṃ<BR>
Datvā pesayi so govaṃ gantvā sabbaṃ nivediya<BR>
15<BR>
Upakārāya pesetvā kolambaṃ yodhavāhiniṃ<BR>
Laṅkārajjaṃ vasīkātuṃ samayo yantyudīrayī.<BR>
16<BR>
Patirājā phiraṃgānaṃ dubbalyaṃ sīhaḷe tadā<BR>
Sallakkhetvā dhuraṭṭhehi patikāramacintayī.<BR>
17<BR>
Gavantarapadaṃ dīpe phiraṃgiyapadesake<BR>
Tasmiṃ pedurulopasdasosākhyeva samappītuṃ.<BR>
18<BR>
Rājānamapanetvāna donakatarinavhayaṃ<BR>
Gavantarena tenu'ddharaṭṭharajjebhisiñcituṃ,<BR>
19<BR>
Lokanāthāparākhyaṃ taṃ kumāriṃ rajjasāminiṃ<BR>
Tasseva bhāgineyyassa parinetuññca tīrayi.<BR>
20<BR>
Navatiṃsatime vasse ekavīsasatuttare<BR>
Saseno so idhāgañchi phiraṃgādigavannaro.<BR>
21<BR>
Na cirenava so yuddhasajjo sīhalabhubhujaṃ<BR>
Gaṇhituṃ nikkhamī gantuṃ puraṃ seṃkhaṇḍaselakaṃ.<BR>
22<BR>
Jayavīropi senānī sītāvaṅkapure ṭhito<BR>
Tassekato bhavī vīsasahassadhajinīyuto.<BR>
23<BR>
Tuṭṭho gavantaro tena lokanāthāparavhayaṃ<BR>
Donakatarinaṃ pubbacāriniṃ gamane kari<BR>
24<BR>
Rajjasāminiyā tassā dassanena muduttanaṃ<BR>
Patto jano na dassesi virodhaṃ tassa kiñcapi.<BR>
25<BR>
Balanākkhyaṃ raṇakkhettaṃ samāgantvā gavantare<BR>
Khandhāvāraṃ nivesetvā yuddhasajje ṭhite sati,<BR>
26<BR>
Vimaladhammasūro so upāyavidhikovido<BR>
Karī sajjuphalopāyaṃ jayavīravināsane.<BR>
27<BR>
"Sasenamajjadevassa niyyātemi gavantaraṃ,<BR>
Yathāpaṭissutaṃ mayhaṃ heṭṭhāraṭṭhoparājataṃ.<BR>
<BR>
<BR>
[SL Page 667] [\x 667/]   ( <BR>
<BR>
28<BR>
Detu devoti sandesaṃ varahatthe samappiya<BR>
Rājino jayavīrena dinnaṃ paṇṇaṃva pesayī.<BR>
29<BR>
Caro rājantikaṃ paṇṇaṃ raho nettova sañcarī<BR>
Disvā phiraṃgayodhā taṃ gavannarassa dassayuṃ.<BR>
30<BR>
Paṇṇamolokayitvāna gavantaramahāsayo<BR>
Jayavīrassa dassetvā yācite tena sāsane.<BR>
31<BR>
Adatvā'vasaraṃ tassa niddosattanidassane<BR>
Asituṇḍena hantvāna ghātesi jayavīrakaṃ.<BR>
32<BR>
Jayavīre mate tassa bhaṭā sīhaḷadesikā<BR>
Rañño pakkhamagaṇhiṃsu hitvā phiraṃgavāhiniṃ.<BR>
33<BR>
Ārabhiṃsu tato yuddhaṃ saṅgāme hiṃsane tahiṃ<BR>
Pakkhadvayagatā yodhā dassesuṃ bhīmavikkamaṃ.<BR>
34<BR>
Tasmiṃ mahati saṃgāme phiraṃgiyabhaṭā bahu<BR>
Matā ca vaṇitā cāsuṃ sesā bhubhujatthagā.<BR>
35<BR>
Vaṇito'ṭṭhasu ṭhānesu senāpati gavantaro<BR>
Raṇaṅgaṇe patitvāna rañño hatthagato'bhavi.<BR>
36<BR>
Dayāyāmittayodhānaṃ tikicchāpesi bhubhujo.<BR>
Gavantaro atekiccha-vaṇehi nidhanaṃ gato.<BR>
37<BR>
Gavannarasarīrasmiṃ rājā saccaritānugaṃ<BR>
Bahumānaṃ padassetvā dehakiccaṃ sukārayi.<BR>
38<BR>
Dubbinīte bhaṭe hattha-kaṇṇanāsādi-chedatā<BR>
Daṇḍatvā pesayī tesaṃ kolambabalakoṭṭhakaṃ.<BR>
39<BR>
Patikālabhaṭe sādhu-sikkhite tu yathocitaṃ<BR>
Sakkaritvā niyojesi kiccākiccesu nekadhā.<BR>
40<BR>
Asayhosi phiraṃgānaṃ saṅgame'tra parājayo<BR>
Chinnakaṇṇādike disvā sajano'suṃ sudukkhitā.<BR>
41<BR>
Lokanāthaṃ pure nītaṃ ārādhetuṃ mahājanaṃ<BR>
Rājayuttā gahetvāna ānesuṃ bhubhujantikaṃ.<BR>
42<BR>
Uddharaṭṭhiya-rajjassa sāminī sā kumārikā<BR>
Rañño aggamahesitte abhisittā'si rūpinī.<BR>
43<BR>
Mahājanahiteyīnyā so'bhiseko'si atthado<BR>
Rajjassa ceva rājassa santiyā paccayo bhavi.<BR>
<BR>
<BR>
[SL Page 668] [\x 668/]   ( <BR>
<BR>
44<BR>
Patikālapadesamhi laṅkāyādigavannaro<BR>
Senīso saha senāya naṭṭhoti raṇabhumiyaṃ;<BR>
45<BR>
Sutvā khinnamane govaṭṭhito aggagavantaro<BR>
Punāpi senaṃ sajjetvā pabalaṃ raṇakovidaṃ;<BR>
46<BR>
Ekatāḷīsame vasse ekavīsasatuttare<BR>
Kolambanagaraṃ laṅkā-vijayatthamapesayī.<BR>
47<BR>
Paṭhamo pilipo rājā phiraṃgadesapālako<BR>
Nijaṃ rajjadvayaṃ hitvā vassema'smiṃ divaṃgato.<BR>
48<BR>
Ispāññadesiko yeva dutiyo pilipo tato<BR>
Phiraṃgīso'si tassāṇā vijitesva'tha pattharī.<BR>
49<BR>
Donajeranimodāsavedānamo tadā pana<BR>
Gavantarapadaṃ patvā senāya laṃkamāgami.<BR>
50<BR>
Jātiyā'ruddarūpo'yaṃ dutiyo hi gavannaro<BR>
Sabandhunāsaverassa paṭiverāya pesayī<BR>
51<BR>
Na cireneva so uddharaṭṭharajjappadesake<BR>
Katipaye pamadditvā pabalattaṃ pakāsayi.<BR>
52<BR>
Uddhato tena so uddharaṭṭharajjampi maddituṃ<BR>
Dhammapālamahīpālasenañceva sadesikaṃ;<BR>
53<BR>
Videsikañca taṃ senamādāya samaratthiko<BR>
Seṃkhaṇḍaselanagaraṃ gantukāmo abhikkami.<BR>
54<BR>
Verantaro sa pīḷesi magge janamanekadhā<BR>
Tesaṃ santakavatthūni balakkārena gāhayī.<BR>
55<BR>
Vimaladhammasūropi rājā samarakovido<BR>
Balanākhyaraṇakkhettamasampatte gavantaro<BR>
56<BR>
Edirillākhyasenānīpamukhaṃ yodhavāhiniṃ<BR>
Pesayī tā ubho senā balanamhi samāgamuṃ.<BR>
57<BR>
Katipāhantare vatte raṇe mahati bhiṃsane<BR>
Paṭikkamo phiraṃgānamāsī samarabhumito.<BR>
58<BR>
Ukkhipitvā tadā tatra pūjakā krosalañchanaṃ<BR>
Kittunāmasamugghosā ussāhesuṃ sapakkhike.<BR>
59<BR>
Yantanāḷippahārena vaṇito gasaparavhayo<BR>
Pūjako samarakkhette tadā pati sudubbalo.<BR>
60<BR>
Sagāravaṃ samukkhippāpanetuṃ raṇabhumito<BR>
Hatthikkhandhe ṭhapetvāna bandhiṃsu taṃ suniccalaṃ.<BR>
<BR>
<BR>
[SL Page 669] [\x 669/]   ( <BR>
<BR>
61<BR>
Bhito bhīmena ghosena hatthi dhāvitumārahi;<BR>
Gasparo rukkhasākhādighaṭṭena cuṇṇito mato<BR>
62<BR>
Raṇabhumipaṭikkantā hatasesā phiraṃgiyā<BR>
Catukoralamajjhena kolambanagaraṃ gatā.<BR>
63<BR>
Uddharaṭṭhīya-rājassa ñatvā balamahantataṃ<BR>
Yuddhāsaṃ tena vajjesi phiraṃgiya-gavantaro.<BR>
64<BR>
Tathāpi ruddakammo so khipitvā dahare nabhaṃ<BR>
Asituṇḍena gāhento ghātāpesi suniddayaṃ.<BR>
65<BR>
Kumbhīlagocarattena khipitvā nadiyādike<BR>
Mātāpitādayo tesaṃ ghātesi ādayāparo.<BR>
66<BR>
Satatupaddavato thokaṃ laddhassāso mahībhujo<BR>
Vaḍḍhesi nagaraggāme mahājanahitatthiko.<BR>
67<BR>
Disāsu sacive sammā desapālanakovide<BR>
Yojetvā sāmarakkhāya kiccāni paṭipādayi.<BR>
68<BR>
Tenāsi subhagaṃ raṭṭhaṃ kalahādivivajjitaṃ.<BR>
Rājā pītimano āsi, sukhitosi mahājano.<BR>
69<BR>
Dāṭhādhātubhadantaṃ so purā labujagāmato<BR>
Māyādhanunarindena rakkhitaṃ varamandire;<BR>
70<BR>
Seṃkhaṇḍasela mānetvādibhume navamandire<BR>
Bahussavena vaḍḍhetvā pūjāvidhimakārayī.<BR>
71<BR>
Seṃkhaṇḍaselanagaraggahaṇussukevaṃ<BR>
Naṭṭhā phiraṃgiyabhaṭā gaṇanātivattā,<BR>
Hitvā vipattikaraṇiṃ tasiṇānuvuttiṃ<BR>
Dhīrā sadatthaniratā sukhitā bhavanti.<BR>
72<BR>
Sabhāvadhammasāpo'yaṃ muttimāti vacocito<BR>
Sadā'dhipariyādinno dhammapālo mahībhujo;<BR>
73<BR>
Dvitālīsatime vasse ekavīsasatuttare<BR>
Phiraṃgānaṃ vasaṃ hitvā āsi maccuvasaṃ gato.<BR>
74<BR>
Donajuvānupādhissa vattamāno viyo'citaṃ<BR>
Ghāsacchādavihārādo phiraṃge anuyāyi so.<BR>
75<BR>
Aputto so dharantova laṅkārajjaṃ sasantakaṃ<BR>
Adāsi cāgapattena phiraṃgadharaṇissare.<BR>
76<BR>
Tassa sarīranikkhepo phiraṃgehi sagāravaṃ<BR>
Kato kolambaṭhānīye phiraṃgadevamandire.<BR>
<BR>
<BR>
[SL Page 670] [\x 670/]   ( <BR>
<BR>
77<BR>
Donajuvānadehassa sammanatthamito tahiṃ<BR>
Aññesaṃ dehanikkhepo phiragāṇaya vārito.<BR>
78<BR>
Ayaṃ hi sogate rajje sīhaḷe bhubhujassi'dha<BR>
Hitvā sajātivārittaṃ dehanikkhepasādhane;<BR>
79<BR>
Katolikāgamāyāta - cārittavidhisādhito<BR>
Ādimo dehanikkhepo ayamevantimo tahiṃ.<BR>
80<BR>
Vīmaladhammasūro so dhammapālassa accaye<BR>
Kittimā aggarājā'si desapālanapaṇḍito.<BR>
81<BR>
Dinnaṃ piliparājassa aggarajjanti sīhaḷe<BR>
Phiraṃgā ussahuṃ tassa aggarājattasādhane.<BR>
82<BR>
Tadatthaṃ mālavānamhi phiraṃgapakkhike jane<BR>
Samānetvā pavattesuṃ phiraṃgā janasaṃsadaṃ,<BR>
83<BR>
Kariṃsu saṃgaraṃ tattha pilipassa'ggarājataṃ<BR>
Urīkattuṃ sadesīna-māyattaṃ tena rakkhituṃ.<BR>
84<BR>
Dona jeranimodāsa-vedunāmo gavannaro<BR>
Rakkhituṃ adhirājattaṃ pilipassi'dha sīhaḷe<BR>
85<BR>
Uccaṭṭhānantarādīhi tosetvā pabhusīhaḷe<BR>
Padesapālanaṃ tehi karetumussahī tadā.<BR>
86<BR>
Sāhayyena paluddhānaṃ hitvā nītiṃ cirāgataṃ<BR>
Pāletumicchi so dīpaṃ phiraṃgarājanītiyā.<BR>
87<BR>
Pāhātuṃ sīhaḷaṃ nītiṃ neva icchi mahājano<BR>
Gavannarassa vāyāmo tena so'si niratthako.<BR>
88<BR>
Dhammapālappadattena paṇṇena dīpapālane<BR>
Ussāho hi phiraṃgānaṃ mandattasūcako bhavi.<BR>
89<BR>
Donajuvānabhupena rajjabhāraṃ nijaccaye<BR>
Pilipassa padānīyā nā'si nītīha sīhaḷe.<BR>
90<BR>
Mate aputtake rāje laṅkārajjappasāsakaṃ<BR>
Bhikkhumatānugā'maccā tīrenti janasaṃsade.<BR>
91<BR>
Nītamimamajānantā sāṭheyyopahatā'tha vā<BR>
Niratthataṃ namaññiṃsu paṇṇassātītarājino.<BR>
92<BR>
Vimaladhammasūrassa seṃkhaṇḍaselake pure<BR>
Kamena adhirājatte thirattanamupāgate.<BR>
<BR>
<BR>
[SL Page 671] [\x 671/]   ( <BR>
<BR>
93<BR>
Dhammapālanarindassa cāgapattena sīhaḷe<BR>
Apekkhā rajjalābhassa phiraṃgānapakkami<BR>
94<BR>
Phiraṃgāṇāya dīpasmiṃ padesassa pavattate<BR>
Mantvā rājāyatiṃ dosaṃ rajjārakkhaṃ suyojayī.<BR>
95<BR>
Ayonipphādanatthāya navīnāyudhasajjane<BR>
Kammāgāre nekasate patiṭṭhāpesi bhupati.<BR>
96<BR>
Sattunaṃ vāraṇatthāya yodhe yuddhappavīṇake<BR>
Balakoṭṭhesu nekesu nivesesi tahiṃ tahiṃ.<BR>
97<BR>
Sukhavāsānurūpehi pāsādamandirādihi<BR>
Sobhesi nagaraṃ sammā mahājanahitatthiko.<BR>
98<BR>
Sādhipaccappacārāya patikālagavantaro<BR>
Raṇe katipaye katvā paṭikkami parājito.<BR>
99<BR>
Koṭṭhe katipaye rañño senā phiraṃgasantake<BR>
Ādā tatraṭṭhake yodhe kārāgāragate kari<BR>
100<BR>
Vimaladhammasūrassa sattiñcālīnakiccataṃ<BR>
Ñatvā gavannaro soyaṃ yuddhāsaṃ sabbathā jahi.<BR>
101<BR>
Evaṃ dubbalyamāpanno asavedugavannaro<BR>
Kodhagginā samāditto seṃkhaṇḍaselabhūmipaṃ;<BR>
102<BR>
Hattuṃ kumantaṇaṃ katvā dhanalobhapalobhite<BR>
Phiraṃgiye care pañca uddharaṭṭhamapesayī<BR>
103<BR>
Mānuveladiyesavho ciraṃ phiraṃganissato<BR>
Sīhaḷo rājasambhatto ñatvā taṃ rājino vadi.<BR>
104<BR>
Sadevikassa bhupassa sammukhaṃ balakoṭṭhake<BR>
Saṅgarassaṅgikārāya dūtāti dambhanissite<BR>
105<BR>
Te care balanaṃ patte ādā rājaniyogato<BR>
Aparādhānurūpena daṇḍesuṃ rājayuttakā<BR>
106<BR>
Mānuveladiyeso'yaṃ phiraṃgajātiko iti<BR>
Itihāsaññuno keci vadanti vitathaṃ hi taṃ.<BR>
107<BR>
Mānito so narindena nijajīvitadāyako<BR>
Mahāmudaliṭhānena uḷārena dhanena ca.<BR>
108<BR>
Atthuttarayuropasamiṃ rajjamolandanāmakaṃ<BR>
Ripukkhettaṃ phiraṃgānaṃ vaṇijjāya samussukaṃ.<BR>
<BR>
<BR>
[SL Page 672] [\x 672/]   ( <BR>
<BR>
109<BR>
Olandalaṃsināmehi sutā tandesikā ciraṃ<BR>
Pāvīnuṭṭhāna bhaṇḍāni kesuṃ phiraṃgadesato<BR>
110<BR>
Paccholandaphiraṃgānaṃ bhedena patikālakā<BR>
Olandadesavāsīhi vajjesuṃ kayavikkayaṃ.<BR>
111<BR>
Olandā tassa verassa paṭiverakarā tato<BR>
Pācīnadisamāgamma ketuṃ bhaṇḍe samussahuṃ.<BR>
112<BR>
Olanda desavāsīnaṃ vāṇijasaṃhatī tadā<BR>
Haṭṭhuṃ pācīnabhaṇḍāni pesayī chekanāvike.<BR>
113<BR>
Aṭṭhatiṃsuttare eka - vīsasatamavacchare<BR>
Te supatthanato pubbadesaṃ paṭhamamāgamuṃ.<BR>
114<BR>
Yuddhāyudhasusannaddhā nāvātesaṃ tato paraṃ<BR>
Caruṃ pācīnadesesu phiraṃgapaṭikaṇṭakā.<BR>
115<BR>
Jorisavena ispila barjanākhyo camūpati<BR>
Pañcatāḷīsa ma vasse ekavīsasatuttare,<BR>
116<BR>
Olandayuddhanāvāhi tīhi laṅkamupāgato<BR>
Dīpapācīnabhāgasmiṃ otarī dīgamaṇḍale.<BR>
117<BR>
Apassittha ca dīpasmiṃ lamaṃgamarivādinaṃ<BR>
Nijavāṇijasaṃhatyā patthitānaṃ sulabbhataṃ.<BR>
118<BR>
Phiraṃgehi virodhittaṃ ñatvā bhupatino'tha so<BR>
Seṃkhaṇḍaselakaṃ gantvā rājaṃ passi sagāravaṃ.<BR>
119<BR>
Abhinandiya bhupo taṃ aññāsi saṃkathārato<BR>
Aññamañña virodhañca phiraṃgolandajātīnaṃ.<BR>
120<BR>
Vāṇijjāya sadesīhi koṭṭhakaṃ dīghamaṇḍale<BR>
Māpetuṃ saṃgaraṃ' kāsi raññā ispīlabarjano.<BR>
121<BR>
Saṃ virodhaṃ phiraṃgehi pakāsetuṃ camūpati<BR>
Tesaṃ nāvaṃ gahetvāna datvā bhupassa niggato.<BR>
122<BR>
Appasādo mahīpassa patikālasamuṭṭhito<BR>
Paccayo'si camūpassa ajjhāsayasamiddhiyā.<BR>
123<BR>
Vassaccaye'tha sibolḍa - da vāḍākhyo camūpati<BR>
Yuddhanāvāsamūhena dīghamaṇḍala māgami.<BR>
124<BR>
Surāpānaratopā'yaṃ sadācārapurassaro<BR>
Rājasandassanaṃ patvā nivatto rājamānito.<BR>
<BR>
<BR>
[SL Page 673] [\x 673/]   ( <BR>
<BR>
125<BR>
Nāvattayaṃ phiraṃgānaṃ gahetvā so camūpati<BR>
Sutvā mecetukāmeti bhūpo tattha upāgami<BR>
126<BR>
Asampattevi bhūpāle nāvā'suṃ tena mocitā<BR>
Anāpucchā kate tasmiṃ bhupe'nattamane sati<BR>
127<BR>
Passituṃ nijanāvāso rājaṃ yāci camūpati<BR>
Paṭikkhipi mahīpo taṃ saṅkiyaṃ tassa yāvanaṃ.<BR>
128<BR>
Surāmatto sa senānī nāvāpattaparammukhaṃ<BR>
Mahīpatimasāruppavācāhi samudācari.<BR>
129<BR>
Saṃkuddho tassa vācāhi āmantetvā nije bhaṭe<BR>
"Bandhatha soṇameta"nti paññāsaṃ sahaseninā.<BR>
130<BR>
Bajjhante rājayuttehi senīse tassa sevakā<BR>
Viruddhā'suṃ matā tasmiṃ paññāsaṃ sahaseninā.<BR>
131<BR>
Surādhutto kissa sobhe yutti tassocitā bhavi<BR>
Bhavaṃ yuddhaṃ vā sāmaṃ vā bhajatu"ti nivedanaṃ.<BR>
132<BR>
Pesayittha matolanda - senīso'papadaṭṭhite<BR>
Seṃkhaṇḍaselago rājā jekabpiṭara nāmake<BR>
133<BR>
Asamekkhitakamme'daṃ phalanti nijasāmino<BR>
Yaññanto sopi nāvīso akuddho viya niggato.<BR>
134<BR>
Majjumatto dhajinipati so vāḍanāmo narinde<BR>
Laṅkādhīse duvacanapathaṃ voharanto vinaṭṭho!<BR>
Tasmā majjaṃ matihirisirīhārakaṃ vajjayanatvā<BR>
Ārādhetaṃ bhavabhayaharaṃ santimaggaṃ sudhīmā.<BR>
<BR>
<BR>
Dvinavutimassa ūnapūraṇaṃ<BR>
<BR>
1<BR>
Vimaladhammasūro hi rājā janahite rato<BR>
Sadā paccayadānena bhikkhu saṃghamapīṇayī.<BR>
2<BR>
Mahatā dhanadānena vihārapaṭimādikaṃ<BR>
Kāresi nekaṭhānesu ratanattayabhattiyaṃ.<BR>
3<BR>
Sadesa sattubhūtānaṃ phiraṃgānā'bhimaddane<BR>
Samussukko'si sabbattha sabbadā'līnamānaso.<BR>
4<BR>
Pacchā'tekicchagelañño rajje sattunu'paddavaṃ<BR>
Maññaṃ bālyañca puttānaṃ patikāramacintayī.<BR>
<BR>
<BR>
[SL Page 674] [\x 674/]   ( <BR>
<BR>
5<BR>
Kumārindaṃ mahābhāgaṃ kaniṭṭhaṃ sāsanaṭṭhitaṃ<BR>
Senāratanamānetvā akāsi rajjasāminaṃ<BR>
6<BR>
Tasmiṃ niyyātayī puttiṃ mahesiṃ ca tayo sute<BR>
Kiccamevaṃ samāpetvā divaṃgato'si bhupati.<BR>
7<BR>
Sattatālīsame vasse ekavīsasatuttare<BR>
Senāratana rājañño laddhā so abhisecanaṃ, 8<BR>
Aggarāja'si laṅkāyaṃ lokanāthāsamavhayā<BR>
Bhāturājamahesīva tassāpā'si mahesikā.<BR>
9<BR>
Māyādhanūvhayo ūvadese rājakumārako<BR>
Laṅkārajjaṃ nijāyattamiti yuddhāya uggato<BR>
10<BR>
Khuddena sampahārena palāyitvā parājito<BR>
Nijāya deviyā saddhiṃ bhārataṃ samupāgami.<BR>
11<BR>
Tato katipaye vasse somo vattittha dīpake<BR>
Rajjāsā hi phiraṃgānaṃ neva santimupāgami.<BR>
12<BR>
Te pannāsādhike ekavīsasatamavacchare<BR>
Antovāsa pererākhyo patikāladhuraṭṭhako.<BR>
13<BR>
Nijāyattapadesesu phiraṃgatombulekhanaṃ<BR>
Sīhaḷāñca viññūnaṃ sāhayyena samāpayī.<BR>
14<BR>
Phiraṃgapatirājā'tha bhāratā yodhavāhiniṃ<BR>
Sattasatamataṃ yuddha - nāvāhi idha pesayī.<BR>
15<BR>
Uddharaṭṭhamukho gañchi saddhiṃ tehi gavannaro<BR>
Gāmakkhette vināsento pīḷento janasaṃhatiṃ,<BR>
16<BR>
Yuddhabhītisamupanno tenā'si puna sīhaḷe<BR>
Bhūpo purā palāyitvā ūvaraṭṭhamupāgami.<BR>
17<BR>
Saputtadāro so tasmiṃ vihāsi mahiyaṅgaṇe<BR>
Devi'ssa rājasīhākhyaṃ kumāraṃ janayī tadā.<BR>
18<BR>
Dāṭhādātubhadantopi nijajīvita santibho<BR>
Nidhāya gopanīyamhi ṭhāne gopesi bhubhujo.<BR>
19<BR>
Phiraṃgā hi tadā rāja suññaṃ seṃkhaṇḍaselakaṃ<BR>
Nissaṅkā pavisitvāna vilumpanto yathāruciṃ,<BR>
20<BR>
Rājagehaṃ vināsetvā katvā purañca nijjanaṃ<BR>
Māpetvā balane koṭṭhaṃ rakkhe yodhe niyojayuṃ.<BR>
<BR>
<BR>
[SL Page 675] [\x 675/]   ( <BR>
<BR>
21<BR>
Donajeranimodāsavedu gavannaro tato<BR>
Govaṃ gañchācireneva patvana patirājataṃ.<BR>
22<BR>
Pañcapannāsavassamhi ekavīsasatuttare<BR>
Gavannaro'bhavī donapransiskudaminesaso.<BR>
23<BR>
Sopu'ddharaṭṭhaddhāya mahāsenāya pāvisi<BR>
Sīhaḷā taṃ palāpetvā gaṇhuṃ balanakoṭṭhakaṃ.<BR>
24<BR>
Saṅgāmāsaṃ jahitvāna patikāla tato paraṃ<BR>
Dhanajañcayanussukkā upāyaṃ tattha yojayuṃ.<BR>
25<BR>
Lamaṅgajanito lābho tesamāsi padhānako<BR>
Kiccakārīvibhāgotra mahābaddavhayo bhavi.<BR>
26<BR>
Baliṭṭhā nītiyā āsuṃ taṃvibhāgadharaṭṭhakā.<BR>
Labhanti desavāgādiṃ lamaṅganītibhedakā.<BR>
27<BR>
Ropanañca lamaṅgānaṃ nicayo vikkayo kayo<BR>
Sabbametaṃ phiraṃgāna - māyattamāsi nītiyā.<BR>
28<BR>
Tadā mahesiyā ādirājajo jeṭṭhaputtako<BR>
Rājasūro kumārodakīḷāya nadiyā mato.<BR>
29<BR>
"Eso rajjaṃ nije putte dātuṃ bhupena yojito<BR>
Upāyo" iti sokena devipi nidhanaṃ gatā.<BR>
30<BR>
Tadā'nītikavāro'si sabbathā'tra gavannaro,<BR>
Dose tassa nivedesuṃ patirājassa bhārate.<BR>
31<BR>
Avhāto so'nuyogāya patirājena govakaṃ<BR>
Gacchanto bhītisattatto maggeva nidhanaṃ gato<BR>
32<BR>
Athāga manuvelmāsa karañaññashomanavhayo<BR>
Patikālapadesesu patvā gavannarattanaṃ<BR>
33<BR>
Sattapannāsavasse so ekavīsasatuttare<BR>
Idho'tiṇṇe cireneva senaṃ nesi thirattanaṃ.<BR>
34<BR>
Yodha senāya so gantvā vilumpanto purādikaṃ<BR>
Ūvabadulla desādo ghātesi gāmike bahū.<BR>
35<BR>
Tadā tassa bhaṭā roga - pīḷitā bahavo matā<BR>
Sesakehi nivatto so kolambapuramāgamī.<BR>
36<BR>
So duvassena nikkhanto tato gavannarāsanaṃ<BR>
Donanuñeññālavārisapererākhyo alaṅkarī.<BR>
<BR>
<BR>
[SL Page 676] [\x 676/]   ( <BR>
<BR>
37<BR>
Saseno uddharaṭṭhaṃ so gantvā balanakoṭṭhakaṃ<BR>
Dubbalaṃ sutthiraṃ katvā rakkhe sādhu nivesayī.<BR>
38<BR>
Abhīrū taruṇo koci poso dāmariko tadā<BR>
Sītavaṅke pure rājā baṇḍāro nikapiṭṭhiko<BR>
39<BR>
Vadanto "ahamevāti-phiraṃgapaṭikaṇṭako"<BR>
Dāmarikāya senāya seṭṭho hutvāna'bhikkami<BR>
40 Tassa pakkhaṃ gamuṃ bhiyyo phiraṃgukkaṇṭhasīhaḷā<BR>
Phiraṃge sampahārena parājesi sa dāmaro.<BR>
41<BR>
Sāṭheyyaṃ tassa ñatvāna pacchādāmaravāhinī<BR>
Apakkamittha taṃ hitvā; tato so dubbalo bhavi.<BR>
42<BR>
Phiraṃgā tassa dubbalyaṃ viditvā pahariṃsu taṃ<BR>
Nāmampissa na sūyittha palātassa tato paraṃ,<BR>
43<BR>
Kurūviṭaka baṇḍāro iti nāmena vissuto<BR>
Romānubhattikantoni - barentu nāma sīhaḷo,<BR>
44<BR>
Laddhiñceva phiraṃge va hitvā'si rājasevako<BR>
Pacchā ūvadisāyaṃ so ādhipaccamupāgami.<BR>
45<BR>
Dakkhiṇapacchimāsāsu phiraṃgabalakoṭṭhake<BR>
Padesehi sahādāya adā bhupe sa kittimā.<BR>
46<BR>
Phiraṃgā balane koṭṭhe ghātesuṃ rājadūtakaṃ<BR>
Koṭṭhamādā bhaṭā rañño rakkhe kārāya pakkhipuṃ.<BR>
47<BR>
Athā'jiviratā rañaññā phiraṃgā saṃgaraṃ karuṃ<BR>
Tena bhupo labhī titthe tikoṇamalayādike.<BR>
48<BR>
Phiraṃgānaṃ padātuñca dve hatthi vaccharampati<BR>
Tesaṃ kāraṭṭhake yodhe mocetuñca paṭissuṇi.<BR>
49<BR>
Na ruccaṃ saṃgaraṃ etaṃ kurūviṭakamanti so<BR>
Māyādhanuṃ samānetvā palātaṃ bhārate ṭhitaṃ.<BR>
50<BR>
Bhupaṃ kari pure ramme majjhegāmasamavhaye,<BR>
Māpite daranīyādi-gallapabbatasantike.<BR>
51<BR>
Sāmaṃ laṅkāya nevicchuṃ phiraṃgā govavāsino<BR>
Tasmā pakkosayī govaṃ patirāja gavannaraṃ.<BR>
52<BR>
Vasse dvāsaṭṭhime āga ekavīsasatuttare<BR>
Konstantīnu dasā nāmo'pāyacheko gavannaro.<BR>
<BR>
<BR>
[SL Page 677] [\x 677/]   ( <BR>
<BR>
53<BR>
Bhindituṃ so panicchanto seṃkhaṇḍaselasaṃgaraṃ<BR>
Dūtagaṇamapesesi bhupantikaṃ sagāravaṃ.<BR>
54<BR>
Tato yodhe gahetvā so māyādhanuṃ samaddituṃ<BR>
Majjhegāmapuraṃ gantuṃ saṅgāmatthāya nikkhami.<BR>
55<BR>
Lollupiṭiya gāmasmiṃ tesaṃ vattī mahābhavo<BR>
Mato kuruviṭavho'tra māyādhanu palāyito.<BR>
56<BR>
Senāratana rājassa phiraṃgānaṃ palāpane<BR>
Ajjhāsayo'si yo taṃ so na vissari kadāvipī.<BR>
57<BR>
Olandajātiko māsal da bosakovaravhayo<BR>
Guṇavā puriso koci bhupantikamupāgato.<BR>
58<BR>
So bhupañca dhuraṭṭhe ca samārādhiya buddhimā<BR>
Pakkhapātittanā'lattha bhupā senāpatīpadaṃ.<BR>
59<BR>
Dīyamānaṃ kulīnānaṃ sadesahitakārinaṃ<BR>
Mīgamurāḷa iccābhidhānañca rājito labhi.<BR>
60<BR>
Bhupo dīpā palāpetuṃ patikālamupaddavaṃ<BR>
Upakārassa lābhāya olandarājapuṅgavā,<BR>
61<BR>
Saṃgaraṃ tena sandhātuṃ vidhāya rājadūtakaṃ<BR>
Mīgamurāḷa nāmaṃ taṃ olandamabhipesayī<BR>
62<BR>
Olandā dhurino dūte appasādā tadāsayaṃ<BR>
Nānujāniṃsu tenā'si niratthāsasa gatī tahiṃ.<BR>
63<BR>
Dūto tena anukkaṇṭho sampatvā ḍenamārakaṃ<BR>
Catuttha - kittiyānassa mahīpassa nivedayi.<BR>
64<BR>
Ñatvā laṅkāpavattiṃ so ḍenamāgamhī bhubhujo<BR>
Vāṇijjalolupopāṅga - pātena desapālane<BR>
65<BR>
Niyoge samatikkamma dinne bhupena dūtake<BR>
Dhanāsāpariyā dinno dūtena saṃgaraṃ karī.<BR>
66<BR>
Tato so bhubhujo senaṃ pañcanāvāhi sīhaḷaṃ<BR>
Ovīguligaḍākhyena eḍmirāḷena pesayī.<BR>
67<BR>
Sīhaḷarājadūto pi āgacchaṃ saha tehi so<BR>
Khaṇuṭṭhitena rogena samudde nidhanaṃ gato.<BR>
68<BR>
Puttopi tassa taṃ yeva gatiṃ abhajī sāgare<BR>
Ḍ[X]gña[X]namākiya nāvāyo koṭṭiyāramamāgamuṃ.<BR>
<BR>
<BR>
[SL Page 678] [\x 678/]   ( <BR>
<BR>
69<BR>
Senāratanarājassa niyogehi virodhito<BR>
Neva aṅgīkarī so taṃ ḍenamākiya saṃgaraṃ.<BR>
70<BR>
Āgamo ḍenamākāna - mevamā'si niratthako.<BR>
Laṅkāvelāya nevicchuṃ vāsaṃ tesaṃ phiraṃgiyā.<BR>
71<BR>
Tato gavannaro yuddha nāvāhi koṭṭiyāramaṃ<BR>
Ḍenamākehi yuddhāya gañchi tesaṃ raṇe tahiṃ.<BR>
72<BR>
Dve ḍenamākanāvāyo nassiṃsu sesakā hi te<BR>
Laṅkāyā'pāṅgapātoyaṃ niratthoti viniggato.<BR>
73<BR>
Māyādhanu kumāropi lellupiṭiyasaṃyuge<BR>
Parājito palāto so teheva bhārataṃ gato.<BR>
74<BR>
Konstantīnu dasā tasmiṃ raṇe jetā gavannaro<BR>
Tosayaṃ sajane govamagā saṃladdhavissamo.<BR>
75<BR>
Sā ḍenamākiyavamū tasināya rajje<BR>
Pātetva'pāṅgamiti sīhaḷamāgamitvā<BR>
Pattā vihesamasamekkhitakammatoti<BR>
Mantvā samikkhakajanā tasinaṃ jahātha.<BR>
<BR>
Tinavutimassa ūnapūraṇaṃ<BR>
<BR>
1<BR>
Āsi uttaralaṅkāyaṃ rājā jāpanapaṭṭane<BR>
Coliyanvaya sañjāto parādirājasekharo<BR>
2<BR>
Phiraṃgamittabhutassa accaye tassa taṃsuto<BR>
Edirimānasīhākhyo daharosi mahībhujo.<BR>
3<BR>
Kaniṭṭho'tītarājassa saṃkilināmako'tha taṃ<BR>
Uppāṭanena cakkhunamapanetvāna rajjato,<BR>
4<BR>
Jivitaṃ avināsetvā vāsayaṃ bandhanālaye<BR>
Sayaṃ rājabhavi segarājasekharanāmato.<BR>
5<BR>
So phiraṃge palāpetumuttararājadhānito<BR>
Tasmiṃ katolikaṃ laddhiṃ nāsetuñca samussabhi.<BR>
6<BR>
Ñatvā taṃ kupito tasmiṃ patikālagavannaro<BR>
Pesetva dhajiniṃ sega rājasekharamakkami.<BR>
7<BR>
Sajīvagahitaṃ taṃ ca tenuppāṭitacakkhukaṃ<BR>
Edirimānasīhaṃ ca sārakkhaṃ nesi gocakaṃ.<BR>
<BR>
<BR>
[SL Page 679] [\x 679/]   ( <BR>
<BR>
8<BR>
Edirimānasīhassa sagabbhā dve kumāriyo<BR>
Palātā bhārate kañcapuraṃ patvā vasuṃ tadā.<BR>
9<BR>
Pilīpadoliverākhyo raṇe tasmiṃ camūpati<BR>
Pāpito patirājena gavannarapadaṃ tahiṃ,<BR>
10<BR>
Evaṃ dubbalarājūhi cirassaṃ paripālitā<BR>
Uttararājadhānīpi phiraṃgahatthagā'si sā.<BR>
11<BR>
Catusaṭṭhimavassamhi ekavīsasatuttare<BR>
Catutthe pilipo'spāñña desiko dharaṇissaro,<BR>
12<BR>
Tatiyo pilipo rājā iti laddhābhisevanaṃ<BR>
Patikālamhi desamhi bhupo'si vijetesu ca<BR>
13<BR>
Laṅkāyaṃ bhārate ceva patikālābhisevanaṃ<BR>
Padese vāsino tassa dāsattanamupāgamuṃ.<BR>
14<BR>
Patirājasuto donajoja da albukākako<BR>
Gavannarapadaṃ patvā tato kolambamāgami.<BR>
15<BR>
Codito so dhuraṭṭhehi desapālanadubbalo<BR>
Vassaccayena avhāto patirājassa santikaṃ<BR>
16<BR>
Sattasaṭṭhimavassamhi ekavīsasatuttare<BR>
Kunstantīnu dasākhyova punāsī'ha gavannaro.<BR>
17<BR>
Maññaṃ so pālanaccheko laṅkāyaṃ nijapālane<BR>
Antarāyo bhaveyyāti sesayuropajātihi.<BR>
18<BR>
Tikoṇamālaye koṭṭhaṃ bandhi sattunivārakaṃ<BR>
Bhumiggāhachalena'tra bhindi devālayattayaṃ<BR>
19<BR>
Poraṇake silālekha pāsāṇatthambhakādike<BR>
Bhinnadevālayāyatte koṭṭhassanto caye khipi.<BR>
20<BR>
Koṭṭhe tasmiṃ niyojesi mahante yantanālake<BR>
Tato pubbe ḍenamākanāvāhi gahite pana<BR>
21<BR>
Nādimaṃ saṃgaraṃ tasmiṃ gaṇesi koṭṭhabandhane<BR>
Tena sīhaḷavāṇijjaṃ rihānimupāgami.<BR>
22<BR>
Abhikkamā pure yeva senāratana rājino<BR>
Tamārādhayi bhupālamupāyena gavannaro.<BR>
23<BR>
"Sesayuropajātīnamupaddava nivāraṇe<BR>
Koṭṭhakassā'si nimmānaṃ virodho nā'tra bhubhuje. <BR>
[SL Page 680] [\x 680/]   ( <BR>
<BR>
24<BR>
Ito bhavati yā hāni rajjassa janatāya vā<BR>
Vāremi sabbameta"nti paṭassuṇi gavannaro.<BR>
25<BR>
Rajjapālanakāyattauccaṭṭhānesu sīhaḷe<BR>
 hapesā'rādhanā tesaṃ phiraṃgabalavaḍḍhane<BR>
26<BR>
Jīṇṇake saṅkharitvāna kolambagālukoṭṭhake<BR>
Pesayī sabbakoṭṭhānaṃ ālekha pīliparājino.<BR>
27<BR>
Devamandīranimmāṇa paṭisaṅkharaṇādikaṃ<BR>
Vidhāya dāpayī vuttiṃ pūjakānaṃ sabhattimā.<BR>
28<BR>
Nijasattithirattāya vivāhe missito nayo<BR>
Yojito so nirattho'si paṭikkhitto sadesihi<BR>
29<BR>
Sīhaḷo patikāliñce parineti'ssa ñātakā<BR>
Dūrīkaronti sabbattha maṃgalāmaṃgalesu naṃ.<BR>
30<BR>
Muslimakajanā bhiyyo samuddāsannavāsino<BR>
Phiraṃgapīḷitā tesu nevāsuṃ pakkhapātikā<BR>
31<BR>
Catusahassamattā te phiraṃgehi palāpitā<BR>
Dayāya sīhaḷindaina vāsitā dīghamaṇḍale<BR>
32<BR>
Dīghamaṇḍalatitthaṃ hi ciraṃ sīhaḷarājino<BR>
Yuttaṃ videsavāṇijje vatti vāṇijjapaṭṭanaṃ;<BR>
33<BR>
Taṃ nijasattu jātissa yadi hatthagataṃ siyā<BR>
Bhiṃsanopaddavo noti maññamāno gavannaro.<BR>
34<BR>
Patirājavarassāpi matena koṭṭhakaṃ tahiṃ<BR>
Agahetvā matiṃ rañeññā kārayittha haṭheniva.<BR>
35<BR>
Koṭṭhanaṃ valayenevaṃ parikkhittaṃ tisīhaḷaṃ<BR>
Disvā saṅkupito senāratano so mahībhujo,<BR>
36<BR>
Bhndituṃ pesayī senaṃ dīghamaṇḍala koṭṭhakaṃ<BR>
Koṭṭharakkhā palāpesuṃ nirussāhena taṃ camuṃ.<BR>
37<BR>
Kalaho'si samuppanno tadā jāpanapaṭṭane;<BR>
Ādhāramabhipatthesuṃ rājato tattha vāsikā.<BR>
38<BR>
Phiraṃgasattuko rājā pesayī tatra vāhiniṃ<BR>
Gavannaropi kolambe saseno gañchi jāpanaṃ.<BR>
39<BR>
Phiraṃgā sīhaḷe jesuṃ vatte tasmiṃ mahāhave<BR>
Uddhatā te tato rañño accantābhitamācaruṃ.<BR>
<BR>
[SL Page 681] [\x 681/]   ( <BR>
<BR>
40<BR>
Senāratana rājā'tha rajjassā'yatipālane<BR>
Nirabbudattamicchanto nijaṃ rajjaṃ vibhājiya,<BR>
41<BR>
Ūva-mātala pañcuṭṭha raṭṭharajjavasā tidhā<BR>
Tālapaṇṇe likhitvāna dāṭhādhātuyu'pantike<BR>
42<BR>
Sannidhāya niyojesi tayo rajjassa sāmike<BR>
Ādāne kusapattānamekekassa kumārake.<BR>
43<BR>
Kumārasīha nāmo'tra ūvarajjaṃ samādiyi<BR>
Vijayapāla nāmo'tha mātalerajjamādiyi.<BR>
44<BR>
Vimaladhammasūrassa sutānaṃ samanantaraṃ<BR>
Senāratana putto so rājasīho samādiyi.<BR>
45<BR>
Pañcuddharaṭṭha rajjena kusosi'ssa sanāthako<BR>
Tesu tesu kumārāte āsuṃ rajjesu sāmino.<BR>
46<BR>
Jāpane pararājādi sekhararājadhītaraṃ <BR>
Palātaṃ bhārate tañca puraṭṭhaṃ coliyanvayaṃ<BR>
47<BR>
Kumārikaṃ samānetvā seṃkhaṇḍaselakaṃ puraṃ<BR>
Rājasīhakumārassa parinesi mahībhujo.<BR>
48<BR>
Kālena kālamāgamma saseno so gavannaro<BR>
Padesa laddharaṭṭhassa pīḷesi adayāparo.<BR>
49<BR>
Rājasīha kumāropi gantvā senā purakkhato<BR>
Phiraṃge abhimaddittha samuddantīkavāsike,<BR>
50<BR>
Aññamaññavirodhevaṃ vattante patikālakā<BR>
Yuddhāya sajjamānā'suṃ gavannaramatānugā.<BR>
51<BR>
Ñātajāpana saṅgāmā patirājavarā tadā<BR>
Gaṇhituṃ sīhaḷaṃ bhūpaṃ āṇaṃ labhi gavannaro.<BR>
52<BR>
Pabalāsayataṃ tena patto yuddhe gavannaro<BR>
Catusattarime vasse ekavīsasatādhike,<BR>
53<BR>
Vīsasahassamattehi sadesikabhaṭehi ca<BR>
Sāḍḍhasahassasaṅkhāta patikālabhaṭehi ca,<BR>
54<BR>
Purakkhato susannaddho jayanādena nikkhami<BR>
Rājā sekhaṇḍaselavhā badulla nagaraṃ gato.<BR>
55<BR>
Adassanena sattunamuddhato so gavannaro<BR>
Viddhaṃsetvāna seṃkhaṇḍaselaṃ badulla māgato,<BR>
<BR>
<BR>
[SL Page 682] [\x 682/]   ( <BR>
<BR>
56<BR>
Aṭṭhāsi yuddhasajjova rājā sutasahāyako<BR>
Bhītā viya apakkantā rājasīhabhaṭā pathe.<BR>
57<BR>
Upāyaṃ rājaputtānamajānantā phiraṃgakā<BR>
Badulla nagaraṃ yāva anubandhiṃsu sīhaḷe.<BR>
58<BR>
Palātā sīhaḷā bhītā iti mantvā dinadvayaṃ<BR>
Mutiyaṅgaṇa vihārasmiṃ vissamittha gavannaro.<BR>
59<BR>
Tatiye divase sāyaṃ gavannaramahāsaye<BR>
Tadanantarakiccānuvicāraniranantare.<BR>
60<BR>
Yodhānirantarā āsuṃ samantākhilapabbatā;<BR>
Pekkhiṃsu bhītatasitā phiraṃgā vimbhayākulā.<BR>
61<BR>
Tadahe sampahārāya kālassa nappahonato<BR>
Phiraṃge parivāretvā aṭṭhāsi rājavāhinī.<BR>
62<BR>
Gavannarabalehā'suṃ cattāro pabhūsīhaḷā<BR>
Senisā mudaliṭṭhānaṃ pattā jātihitāsayā;<BR>
63<BR>
Uccaṭṭhānavasā kittuladdhiṃ pattehi sīhaḷe<BR>
Pahāretu manaṃ tehi phiraṃgānamaviññutā.<BR>
64<BR>
Mantaṇena hi te rattiṃ tīresuṃ caturo janā<BR>
Gaṇhituṃ rājino pakkhaṃ raṇe hitvā phiraṃgake.<BR>
65<BR>
Tammantaṇavasā tesaṃ pāmokkho mudalissaro<BR>
Senīso dona kosmoda-vijayasekharābhidho,<BR>
66<BR>
Patikālakayodhassa punāhe aruṇodaye<BR>
Asicchinnasiraṃ sallenu'kkhipitvāna dassayī.<BR>
67<BR>
Saññāya taṅkhaṇe tāya sabbe sīhaḷajātikā<BR>
Gavannaracamuṃ hitvā rañño senaṃ thirīkaruṃ.<BR>
68<BR>
Ubbiggā tasitā tāya asambhāvitasiddhiyā<BR>
Patikālā palāyiṃsu sampahāraparājitā.<BR>
69<BR>
Sīhaḷā tenu'bandhantā vallavāyappadesake<BR>
Ratanadoṇivelamhi rundhiṃsu divasaccaye.<BR>
70<BR>
Rattiṃ yāpesi naccena gītena rājavāhinī<BR>
Yodussāhanupāyena gavannaramahāsayo,<BR>
71<BR>
Sūrodaye raṇetiṇṇo rājasīhakumārako<BR>
Balaṃ bhindi phiraṃgānaṃ senāvidhānakovido.<BR>
<BR>
<BR>
[SL Page 683] [\x 683/]   ( <BR>
72<BR>
Senāvidhāyako sūro dasākhyā so gavannaro<BR>
Patittha samare tasmiṃ khaṇena raṇabhumiyaṃ.<BR>
73<BR>
Sajīve jivagāhena phiraṃge gaṇhi bhubhujo<BR>
Nijasenādhuraṭṭhe ca kumāra ca sutosayī.<BR>
74<BR>
Patikāle vivajjetvā saṅkate nijavāhiniṃ<BR>
Cattāro mudalinde te ṭhapesuccatarepade.<BR>
75<BR>
Catukoraḷalakādhīsa-pade vijayasekharaṃ<BR>
 hapesi tesu pāmokkhaṃ sadesahitakārakaṃ.<BR>
76<BR>
Tato nekesu ṭhānesu phiraṃgabalakoṭṭhakā<BR>
Gahitā bhupayodhehi bhāyiṃsu patikālakā.<BR>
77<BR>
Rājasīhakumāro'tha yodhasenāpurakkhato<BR>
Kolambanagaraṃ patvā paharittha phiraṃgake.<BR>
78<BR>
Pāvisuṃ bhītimāpannā phiraṃgā koṭṭhakantare<BR>
Rundhitvā koṭṭhamaṭṭhāsi rājasīhassa vāhinī.<BR>
79<BR>
Ratanadoṇivelamhi nijaṃ hāniṃ phiraṃgakā<BR>
Govarajjapālakānaṃ nivedesuṃ yathāvidhiṃ.<BR>
80<BR>
Asayho'si phiraṃgānaṃ dasāmahāsayaccayo;<BR>
Sīhaḷānaṃ vasīkāre dukkarattaṃ vidiṃsute.<BR>
81<BR>
Tathāpi patirājo so asahanto parābhavaṃ<BR>
Bhārate nijadesehi ciṇitvā yodhavāhiniṃ,<BR>
82<BR>
Yuddhopakaraṇañceva sampādetvā anūnakaṃ<BR>
Gavannarapadaṃ datvā jojadalmedanāmako,<BR>
83<BR>
Pañcasattarime vasse ekavīsasatuttare<BR>
Pesayī saṃ janaṃ rakkhaṃ ruddhaṃ kolambakoṭṭhakaṃ.<BR>
84<BR>
Koṭṭharuddhā phiraṃgā hi jighavacchāparipīḷitā<BR>
Manussa maṃsabhakkhena yāpesuṃ nijajīvitaṃ.<BR>
85<BR>
Nāvikī vāhinī nā'si sīhaḷindassa santakā<BR>
Rājasīho'samattho'si tena koṭṭhābhimaddane.<BR>
86<BR>
Temāsaccayato pacchā hitvā so koṭṭharodhanaṃ<BR>
Phiraṃgato viluttañca samādāya viniggato.<BR>
87<BR>
Navo gavannaro sopi patto kolambakoṭṭhakaṃ<BR>
Sabalaṃ pariposento sajanaṃ paritosayī.<BR>
<BR>
<BR>
[SL Page 684] [\x 684/]   ( <BR>
<BR>
88<BR>
Sīhaḷapatikālānaṃ sāmaggisaṃkathā tadā<BR>
Vattitā dve tayo vāre saphalā viya vattati.<BR>
89<BR>
Katipayesu vassesu gatesu kalahaṃ vinā<BR>
Kenaci karaṇīyena niggato so gavantaro,<BR>
90<BR>
Yāte tasmiṃ diyagoda - melo nāma mahāsayo<BR>
Gavannarapadaṃ patto senīso tāvakālikaṃ.<BR>
91<BR>
Aṭṭhasattarime vasse ekavīsasatādhike<BR>
Dutiyo rājasīhosi rājā tāte divaṃgate.<BR>
92<BR>
Ūvadesoparājā'si kumārasihanāmako;<BR>
Mātale uparājā'si vijayapālanāmako.<BR>
93<BR>
Parampi jojadalveda-nāmā'gantvā nijaṃ dhūraṃ<BR>
Dhatvā katipaye vasse gato dhuraviniggato.<BR>
94<BR>
Tato'sī'ha diyogoda melo phiragavannaro<BR>
Sīhaḷarajjanāseva sasattiṃ sopi yojayī.<BR>
95<BR>
Patīto vāṇijo koci phiṃragavisayāgato<BR>
Seṃkhaṇḍaselakaṃ patvā vīppasanno mahībhujo.<BR>
96<BR>
Nekamahagghabhaṇḍehi sindhavaṃ cārudassanaṃ<BR>
Pariccajayi mahīpāle bhattimāna purassaraṃ.<BR>
97<BR>
Vāṇijo so nivattanto rājaṃ passi sagāravaṃ;<BR>
Bhupo caji sadantehaṃ mahagghe ca maṇādike.<BR>
98<BR>
Dassanīyaṃ tamādāya dantinaṃ rājadinnakaṃ<BR>
Sadesagamanussukko kolambaṃ gañchi vāṇijo.<BR>
99<BR>
Balakkārena taṃ hatthiṃ luddho gaṇhi gavannaro<BR>
Nivedayīta māguṃ so gantvā bhupassa vāṇijo.<BR>
100<BR>
Rājasīha mahīpālo gavannarassa kammuno<BR>
Pakāsetvā sunīvattaṃ datvā'ññaṃ vāṇijassi'haṃ<BR>
101<BR>
Kopantaramadassento nijacāgappadūsake<BR>
Halāvatākhyatitthena vāṇijaṃ pesayittha taṃ.<BR>
102<BR>
Gavannaro hi "bhupālo mantvā'ssalolupo"iti<BR>
Atimūlena vikketumassadvayamapesayī.<BR>
103<BR>
Bhupo nijapurānītaṃ gahetvā taṃ hayadvayaṃ<BR>
Gavannaraṃ pakopetuṃ hārake paṭipesayī.<BR>
<BR>
<BR>
[SL Page 685] [\x 685/]   ( <BR>
<BR>
104<BR>
Paccagammāssahārā te gavannarassa nivedayuṃ;<BR>
Kuddho so paṭipesetuṃ asse bhupamatajjayī.<BR>
105<BR>
"Ānetvā dantinaṃ hatthiṃ viluttaṃ vāṇijantikā<BR>
Nije asse harassū"ti rājāpaṭi nivedayī.<BR>
106<BR>
Tato malakkato senā-lāgenu'nnatamānaso<BR>
Gavantaro rājasīhaṃ vināsetumacintayī.<BR>
107<BR>
Tadā kumārasīho so ūvadesassa pālako<BR>
Abhāgyeneva rājassa uparājā divaṃgato.<BR>
108<BR>
Patte dvāsītime vasse ekavisatuttare.<BR>
Yuddhasajjo abhikkanto patikālagavannaro.<BR>
109<BR>
Aṭṭhavīsasahassehi sadesikahaṭehi ca<BR>
Sattasata phiraṃgehi uddharaṭṭhamupāgami.<BR>
110<BR>
Nijarakkhāya sannaddho'-pāyacheko mahībhujo<BR>
Ūvaheṭṭhuddharaṭṭhehi sañcitaṃ yodhavāhiniṃ<BR>
111<BR>
Ādā seṃkhaṇḍaselamhā nikkhamma vijayocitaṃ<BR>
Avatthaṃ pekkhamānova aṭṭhasi purato bahi.<BR>
112<BR>
Mātalerajjato senaṃ dasasahassatodhikaṃ<BR>
Samādāyoparājāpi bhupabalaṃ thirīkari.<BR>
113<BR>
Phiraṃgā ruddarūpena pīḷentā gāmavāsike<BR>
Khandhāvāraṃ nivesesuṃ balanavhe raṇaṅgaṇe,<BR>
114 Disvā rājā carakkhīhi patikālānamāgatiṃ<BR>
Phiraṃgapūjakene'vaṃ nivedesi gavannaraṃ.<BR>
115<BR>
Sīhaḷindo nijaṃ yuttiṃ sādhayī kālamettakaṃ<BR>
Tasmā tassa virodhena na yuttā īdisī gati.<BR>
116<BR>
Patikālā'tivatteyyuṃ yuttidhammamanādarā<BR>
Daṇḍeti suddhadevo te tesaṃ cattasajīvito"<BR>
117<BR>
Paṇṇaṃ sapūjakānītaṃ disvānā'ha gavannaro,<BR>
"Bhīto bho kālakhuddo so kaḍḍhema kaṇṇakena naṃ"<BR>
118<BR>
Iti vatvā puraṃ gantvā rājasīhavivajjitaṃ<BR>
Mandirādimajālesi vilopagāhato paraṃ.<BR>
119<BR>
Tato katipayāhehi purā nikkhamma rattiyaṃ<BR>
Gannorunāmake ṭhāne khandhāvāraṃ nivesayī.<BR>
<BR>
<BR>
[SL Page 686] [\x 686/]   ( <BR>
<BR>
120<BR>
Āsīnassa parikkhāya chiddassārivimaddane<BR>
Samayo rājasīhassa ucito'yamupāgami.<BR>
121<BR>
Magge sabbe nirundhitvā mahārukkha nipātanā<BR>
Rakkhe yodhe ṭhapetvāna samantā parivārayī.<BR>
122<BR>
Tasito bhītimāpanno koṭṭharuddhova kuñjaro<BR>
Attānaṃ vipadāsannaṃ disvā tappi gavannaro.<BR>
123<BR>
Sāmadhānamapekkhanto so pāto bhupasantikaṃ<BR>
Dhuraṭṭhakamapesesi meṇḍosānāmakaṃ susuṃ<BR>
124<BR>
Jīvagāhaṃ gahetvā taṃ bhupo "gavannarassa te<BR>
Uddhaccasso'cito daṇḍo vidhīyatī"ti vedayi.<BR>
125<BR>
Laddhāṇā sīhaḷā yodhā ārabhiṃsu tato raṇaṃ<BR>
Phiraṃgā tatra tālatthuṃ assāsamappamattakaṃ<BR>
126<BR>
Hetivassaṃ pavattittha sabbāsāhi raṇaṅgaṇe<BR>
Haññūṃ nekasahassāni patikālabhaṭā tahiṃ.<BR>
127<BR>
Deho gavannarassāpi khaṇe tasmiṃ gatāsuko<BR>
Paññāyi matadehānamantare samaraṅgaṇe.<BR>
128<BR>
Virāme sampahārassa patikālabhaṭā tahiṃ<BR>
Tettiṃsatāvasissiṃsu sadesikavidesikā.<BR>
129<BR>
Yuddhopakaraṇe heva rājāyattā bhaviṃsu te<BR>
Pabbato viya paññāyi matadehasamussayo.<BR>
130<BR>
Vijayo ha'cculāro'si bhūpālassa raṇe tahiṃ;<BR>
Phiraṃgopaddavo bhiyyo dubbalosi tato paraṃ.<BR>
131<BR>
Hīnā te āyamaggehi dhanena nicitena ca<BR>
Sudukkarattamāpannā sakadesassa pālane<BR>
132<BR>
Aññāyena dhuraṭṭhānaṃ nītiyā vesamena ca<BR>
Saṃgarānañca bhedena tesadīmīdasā'gamī.<BR>
133<BR>
Itthaṃ phiraṃgiyajano dhanalolupo'yaṃ<BR>
Sampīḷayaṃ nikhilalaṃkamimaṃ sayampi<BR>
Hāniṃ bhajittha nijakammapathānurūpaṃ;<BR>
Tasmā parassa tasinaṃ pajaheyya dhīmā.<BR>
---------<BR>
<BR>
<BR>
[SL Page 687] [\x 687/]   ( <BR>
<BR>
Catunavutimassa ūnapūraṇaṃ<BR>
<BR>
1<BR>
Athā'ga dona antoni mastaraññasanāmakā.<BR>
Gavannarapadaṃ patvā kolambanagaruttamaṃ<BR>
2<BR>
Accantaparihīnassa patikālabalassa so<BR>
Paṭisaṅgharaṇussukko kiccāni paṭipādayī.<BR>
3<BR>
Rājasīho kumārādi sīhena nijabhātarā<BR>
Rakkhitamuparājena ūvarajjaṃ tadaccaye<BR>
4<BR>
Seṃkhaṇḍaselarajjena pāpayitthekarajjataṃ<BR>
Mātaleyuvarājo hi vijayapālanāmako,<BR>
5<BR>
Bhāgaṃ tassa parajjena anusandhetumīrayī<BR>
Rājasīho na taṃ rucci tesaṃ tenā'si viggaho.<BR>
6<BR>
Mātale yuvarājo'tha patvā ūvapadesakaṃ<BR>
Nijapakkhanate kātuṃ janekā'si parissamaṃ.<BR>
7<BR>
Gantoruraṇakāraṭṭhe ūvadesamhi rakkhite<BR>
Phiraṃge paritosetuṃ raho rañño vimocayī.<BR>
8<BR>
Rājā saṅkupito tena gahetuṃ yuvarājakaṃ<BR>
Yuddhasenadvayaṃ dvīhi disābhāgehi pesayī<BR>
9<BR>
Bhīto kolambamāgamma uparājā gavannaraṃ<BR>
Upakāramayācittha rājasīhena yujjhituṃ<BR>
10<BR>
Upakārappadānaṃ hi patirājamataṃ vinā<BR>
Na yuttamitī taṃ govamapesayi gavannaro<BR>
11<BR>
Patirājo tamāyātaṃ kittuladdhimagāhayī<BR>
So yeva'ssopakāro'si naññaṃ lattha phiraṃgato.<BR>
12<BR>
Vipadamattano patta-manusocaṃ sudummano<BR>
Ciraṃ tasmiṃ vasitvāna yathākammaṃ gatosi so.<BR>
13<BR>
Phiraṃgopaddavaṃ laṅkādīparajje samūlakaṃ<BR>
Uppāṭetumupāyaṃ so rājāsīho'tha cintayī.<BR>
14<BR>
Nijadubbalyato mantvā nāvikasattihīnataṃ<BR>
Taṃsattiparipuṇṇassa upakāraṃ gavesayaṃ,<BR>
15<BR>
Sampannayodhanāvānaṃ patikālavirodhitaṃ<BR>
Olandadesavāsīnaṃ sāhayyamabhipatthayaṃ<BR>
16<BR>
Tesaṃ pācīnalokamhi dhuraṭṭhena manorame<BR>
Sāsanaṃ patirājassa sampādetvā tadatthakaṃ<BR>
<BR>
<BR>
[SL Page 688] [\x 688/]   ( <BR>
<BR>
17<BR>
Garuṭṭhānikadūtānaṃ hatthe datvā sapābhataṃ<BR>
Pesayī jāvadesamhi betāvinagaruttamaṃ.<BR>
18<BR>
Dūte te abhinanditvā patirājā sasāsane<BR>
Saṃgaratthāya bhupena dve dūte paṭipesayī.<BR>
19<BR>
Te dūtā rājadūtehi seṃkhaṇḍaselamāgatā<BR>
Saṃgaraṃ rājasīhena sajjesuṃ sāsayocitaṃ<BR>
20<BR>
Saṃgaraṃ taṃ phiraṃgānaṃ dūrīkaraṇapubbakaṃ<BR>
Rājasīho urīkatvā dūte te paṭipesayī.<BR>
21<BR>
Betāvipatirājopi hadayikatasaṃgaro<BR>
Tasmiṃ saṃvacchare yeva kiccasādhanamārahi.<BR>
22<BR>
Tiyāsītimavassamhi ekavīsayatuttare<BR>
Vesṭarvolaḍanāmassa senīsassa vidhānato<BR>
23<BR>
Olandayodhanāvānaṃ samūho yuddhasajjito<BR>
Laṅkādīpasamīpaṭṭhaṃ sāgaraṃ samupāgamī.<BR>
24<BR>
Phiraṃgānaṃ padesamhi sindhuvelantike tadā<BR>
Janā dāmarikā'sesuṃ gannoruhānihetuto.<BR>
25<BR>
Bhāratādipadesesu ripūnaṃ balavaḍḍhanā<BR>
Vatti hānipathe tesu phiraṃgabalamaṇḍalaṃ.<BR>
26<BR>
Sabbametamabhiññāya nijakiccopakārato<BR>
Samussukkamanolandā sampahāraṃ samārabhuṃ.<BR>
27<BR>
Thalato bhupasenā ca olandā ca samuddato<BR>
Yodhento paṭhamaṃ gaṇhuṃ dīghamaṇḍalakoṭṭhakaṃ.<BR>
28<BR>
Tikoṇamalaye koṭṭhaṃ tato gaṇhiṃsu vassato<BR>
Mīgamu koṭṭhakaṃ gaṇhuṃ tato khyātaṃ balissitaṃ.<BR>
29<BR>
Tadāhi paharissanti kolambaṃ ripavoti no<BR>
Sajjā'suṃ bhiṃsane yuddhe phiraṃgā koṭṭhanissitā.<BR>
30<BR>
Gālutitthaṃ gatā te tu hitvā kolambakoṭṭhakaṃ<BR>
Ripūhi vañcitā noti phiraṃgā'suṃ sulajjitā.<BR>
31<BR>
Thalato jalato ceva sīhaḷolandavāhinī<BR>
Sampahārena gaṇhittha gālumātarakoṭṭhake.<BR>
32<BR>
Imesaṃ pana koṭṭhanaṃ gāhe laddhā mahādhanaṃ<BR>
Sīhaḷā ceva olandā vibhajiṃsu yathocitaṃ.<BR>
<BR>
<BR>
[SL Page 689] [\x 689/]   ( <BR>
<BR>
33<BR>
Hāyamānaṃ phiraṃgānaṃ laṅkāyaṃ balamaṇḍalaṃ<BR>
Disvā saṃvegamāpanno patirājā gavannaraṃ<BR>
34<BR>
Senīsatte ṭhapetvā'ssā'nujaṃ gavannare pade<BR>
Pataṭṭhāpesi donādi-pilipaṃ maskaraññasaṃ.<BR>
35<BR>
Thirīkatabalā te tu gantvā yodhapurakkhatā<BR>
Nijāyattaṃ punākāsuṃ mīgamubalakoṭṭhakaṃ.<BR>
36<BR>
Phiraṃgadesarajjaṃ hi tayo pilipanāmakā<BR>
Kamenispaññarājāno saṭṭhivassamapālayuṃ.<BR>
37<BR>
Etasmiṃ samaye desavāsino'ruparissāmā<BR>
Phiraṃgadesa sambhuto kumāro janarañjako,<BR>
38<BR>
Catuttha-jonanāmena rājāsanamalaṅkari.<BR>
Tassā'ṇā pattharī laṅkā-vijitepi phiraṃgike.<BR>
39<BR>
Katipayehi vassehi olandā nijadesato<BR>
Laddhādhāramagaṇhiṃsu puna mīgamukoṭṭhakaṃ.<BR>
40<BR>
Tadā urīkato āsi aṭṭhavassikasaṃgaro<BR>
Phiraṃgolandarajjānaṃ sāmādhānassa sādhako.<BR>
41<BR>
Phiraṃgolandajātīhi gahite koṭṭhakādike<BR>
Bhuñjituṃ tehi teheva eko'si niyamo tahiṃ.<BR>
42<BR>
Phiraṃgolandarajjehi tesaṃ laṅkāniyuttakā<BR>
Āṇattā kālikaṃ santakalahāsuṃ idhāpi te.<BR>
43<BR>
Olandamittabhāvena rājasīhopi bhubhujo<BR>
Etthantare phiraṃgānaṃ virodhaṃ neva dassayi.<BR>
44<BR>
Tadā mīgamukoṭṭhamhi olandādhipatījanā<BR>
Gaṇhuṃ katipaye dantī vañcāya bhupasantake.<BR>
45<BR>
Ñatvā taṃ kupito rājā catukoraḷasaṇṭhite<BR>
Bhaṭe tesaṃ gahetvāna chetvā senānino siraṃ,<BR>
46<BR>
Mīgamukoṭṭhake jeṭṭha - dhuraṭṭhamabhipesayī.<BR>
Olandā tu nijaṃ dosa murīkatvānupāyato.<BR>
47<BR>
Bhupakopaṃ sametvāna ārādhesuṃ mahībhujaṃ<BR>
Nikkhanto'si tadā dīpā phiraṃgānaṃ gavannaro.<BR>
48<BR>
Tathā'gami manūvela maskaraññasahomano<BR>
Phiraṃgānaṃ padesesu patvā gavannarattanaṃ.<BR>
49<BR>
Esosi dhanaloluppo ripuvissāsajātiko<BR>
Dhanatthaṃ vikkiyā'rīna mannampi yodhasañcitaṃ.<BR>
<BR>
<BR>
[SL Page 690] [\x 690/]   ( <BR>
<BR>
50<BR>
Īdisehā'tiduṭṭhehi kammehi duṭṭhamānasā<BR>
Dhuraṭṭhā ceva yodhā taṃ ādā kārāghare khipuṃ.<BR>
51<BR>
Gavannarassa kiccaṃ hi dhuraṭṭhapamukhā tayo<BR>
Sādhayantākhilaṃ vattaṃ patirājassa vedayuṃ.<BR>
52<BR>
Patirājā hi pransisko-damelokastranāmake<BR>
Gavannarapadaṃ datvā yodhasenāya pesayī.<BR>
53<BR>
Vuddho so pālanaccheko samesi sabbamāgato,<BR>
Gavannarampi mocesi kāraṭṭhaṃ taṃ mahāsayo.<BR>
54<BR>
Upekkhānatasantāne asmiṃ gavannare sati<BR>
Aṭṭhavassamatikkamma niṭṭhito so'si saṃgaro.<BR>
55<BR>
Catunavutime vasse ekavisasatādhike<BR>
Gavannarosi antoti-dasosādikuṭiññako.<BR>
56<BR>
Tada'ṭṭhārasaho'landa nāvāhi raṇakovidā<BR>
Tisahassuttarā senā gālutitthamupāgami.<BR>
57<BR>
Sīhaḷolandasenā'tha thalodakappahārato<BR>
Balakoṭṭhaṃ phiraṃgānaṃ gaṇhittha kālatitthake.<BR>
58<BR>
Vijayinī'tha sā senā kolambagahaṇussukā<BR>
Mantetvā thalato ceva jalato ca gamī tahiṃ.<BR>
59<BR>
Mīgamuvapadesāpi tathevāgañchi vāhinī;<BR>
Rājasīho hi tāḷīsasahassayodhavāhiniṃ<BR>
60<BR>
Samādāya na pīḷento phiraṃge avihiṃsake<BR>
Āgamma kaḍuvelamhi khandhavāraṃ nivesayi.<BR>
61<BR>
Rundhiyo'landanāvāyo ṭhatvā kolambatitthakaṃ<BR>
Gacchantāgacchantiyo nāvā gahetvā vattayuṃ vase.<BR>
62<BR>
"Vinā rudhirapātena niyyātentu"ti koṭṭhakaṃ<BR>
Sāsanaṃ sīhaḷolandā phiraṃgānamapesayuṃ.<BR>
63<BR>
"Koṭṭho phiraṃgadesīsa - catuttha jonasantako<BR>
Tassa niyyātane bhāro nāmhākanti gavannaro.<BR>
64<BR>
Sīhaḷolandapaṇṇassa paṭipaṇṇamapesayī.<BR>
Saṅgāmasamayo'sanna - tarattanamagā tato.<BR>
65<BR>
Pure raṇassa sāmantā katolikā ca pūjakā<BR>
Gavannarena āṇattā antokoṭṭhamapāvisuṃ.<BR>
66<BR>
Sīhaḷolandasenā'tha thalato jalato tathā<BR>
Ekakkhaṇappahārena ārabhittha mahāraṇaṃ.<BR>
<BR>
<BR>
[SL Page 691] [\x 691/]   ( <BR>
<BR>
67<BR>
Annapānādikaṃ māsa - katipayehi koṭṭhake<BR>
Rakkhāgato jano saddhiṃ nijajīvena khepayī.<BR>
68<BR>
Janasañcayanā koṭṭhe mūḷhattaṃ katamattanā<BR>
Gavannaro sa maññanto ratyaṃ te bahi nīhari.<BR>
69<BR>
Vāresi bahi niyyānaṃ tesaṃ sīhaḷavāhinī.<BR>
Antokoṭṭhappavesampi patikālā nivārayuṃ.<BR>
70<BR>
Katipayadinesve'vaṃ pattā'nekasahassakā<BR>
Pākārasannike sukkhā nāhārā nidhanaṃ gatā.<BR>
71<BR>
Matānaṃ pūtigandhena nidāghena ca pīḷitā<BR>
Phiraṃgā bahavo yodhā rogino'suṃ dine dine. <BR>
72<BR>
Alābhamapakittiñca āyamānamapekkhiya<BR>
Yāvosānamayujjhiṃsu patikālabhaṭā tadā.<BR>
73<BR>
Hatthassa - sā - biḷārādi - maṃsaṃ manussamaṃsakaṃ<BR>
Khādantā sattamāsāni rakkhiṃsu te sakoṭṭhakaṃ.<BR>
74<BR>
Ante khaṇampi yodhetu - masamattho gavannaro<BR>
Sesānaṃ jīvite rakkhaṃ niyyātayittha koṭṭhakaṃ.<BR>
75<BR>
Kolambakoṭṭhapātena lakkhite sarade pana<BR>
Catuttha-jonabhupālo phiraṃgeso divaṃgato.<BR>
76<BR>
Navanavutime vasse ekavīsasatuttare<BR>
Chaṭṭhālaponaso tasmiṃ bhupāsanamasobhayī.<BR>
77<BR>
Tassāṇuttaralaṅkāyaṃ vijite hāyamānake<BR>
Sañajhādiccapabhākārā patikālesu pattharī.<BR>
78<BR>
Tadā dve yeca sissiṃsu koṭṭhā phiraṃgasantakā;<BR>
Abhaviṃsu tato'landā tesaṃ gahaṇabuddhikā.<BR>
79<BR>
Duvassātikkame tesu koṭṭhaṃ mannāramavhayaṃ<BR>
Gahetuṃ yuddhanāvāhi gamiṃso'landakā tahiṃ.<BR>
80<BR>
Antonidāmaral pubba - manesasagavannaro<BR>
Hañaññi tasmiṃ raṇe tena koṭṭho so'landahatthago.<BR>
81<BR>
Jojādamelasampāyo - nāma yuddhadhuraṭṭhako<BR>
Gavannarapadaṃ patto tato jāpanapaṭṭane.<BR>
82<BR>
Jāpane paṭṭane yeva phiraṃgānaṃ balaṃ tadā<BR>
Vattittha taṃ sugopetumussahī so gavantaro.<BR>
83<BR>
Mannāramapurolandā gantvā jāpanapaṭṭanaṃ<BR>
Taṃ phiraṃgamabhāduggaṃ gahetuṃ raṇamārabhuṃ.<BR>
84<BR>
Vassekuttarabāvīsasatakānumitamhi te<BR>
Gaṇhiṃsu taṃ phiraṃgāna mosānabalakoṭṭhakaṃ.<BR>
<BR>
<BR>
[SL Page 692] [\x 692/]   ( <BR>
85<BR>
Navaholandanāvāhi pattā pabalavāhinī<BR>
Jayīnā admirālena rikvenloḷena pesitā;<BR>
86<BR>
Balamussāhato evaṃ mannārame ca jāpane<BR>
Sadugge hatthage'kāsi dese phiraṃgastake.<BR>
87<BR>
Patikālabhaṭe tesu raṇesu hatasesake<BR>
Betāviṃ yeva pesesuṃ olandā duradassino.<BR>
88<BR>
Laṃkāya patikāletihāsassa kārako sudhī<BR>
Ruberunāmako pe'su kāraṭṭhesu bhavī tadā.<BR>
89<BR>
Pūjake patikālānaṃ vutthe jāpanapaṭṭane<BR>
Jesuvisṭavhaye ceva ḍominikana nāmake.<BR>
90<BR>
Nissitehi samaṃ tesaṃ jane paññāsatuttare<BR>
Nāvāya bhārataṃ tesuṃ pabbājetvāna jāpanā.<BR>
91<BR>
Diyaḍḍhasatamattāni vassāni idha sīhaḷe<BR>
Samuddāsannadesesu pavattamasantarūpakaṃ.<BR>
92<BR>
Evaṃ samūlamucchinnaṃ phiraṃgabalamaṇḍalaṃ<BR>
Chaṭṭhālaponasassāṇā tenevito viniggatā.<BR>
93<BR>
Olandā pana sabbesaṃ koṭṭhānaṃ gahaṇā paraṃ<BR>
Sapathena kate raññā gaṇesuṃ neva saṃgare.<BR>
94<BR>
Sabbesu api ṭhānesu thiraṃ kariṃsu saṃ balaṃ<BR>
Nijaṃ āṇaṃ pavattesuṃ koṭṭhesu nikhilesupi.<BR>
95<BR>
Aniyyātanena koṭṭhānaṃ saṃgarassānurūpato<BR>
Laṅkādīpā phiraṃgānaṃ parihāramahāhave,<BR>
96<BR>
Attakatopakārassa asatīkaraṇena ca<BR>
Olandesu susaṃkittha rājasīho mahībhujo.<BR>
93<BR>
Bhupālo'tha phiraṃgesu anāthesu dayāparo<BR>
Tesaṃ sahassasaṅkhata - kuṭumbāni ca pūjake.<BR>
98<BR>
Ratanavālukādimhi khettavatthuppadānato<BR>
Upakāraṃ karitvāna nivesesi yathocitaṃ.<BR>
99<BR>
Itthaṃ taṇhāya koṭṭhe niciya nijajanānāsudānā phiraṃgā<BR>
Ādātuṃ laṅkamaṭṭhāvanipatikarino'nukkamā ussahiṃsu,<BR>
Olandā sīhaḷindassa'nubalamanugā nīharuṃ dīpato te;<BR>
Bhīndante cāpi mittā; na bhavatu janatā hesu giddhā paresaṃ.<BR>
------- <BR>
<BR>
<BR>
<BR>
</body></html>
