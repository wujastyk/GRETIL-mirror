<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Adhikaraṇavastu (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Adhikaraṇavastu</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_adhikaraNavastu.xml">sa_adhikaraNavastu.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Seishi Karashima</p>
      <p class="noindent"><b>Contribution: </b>Seishi Karashima</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>R. Gnoli: The Gilgit Manuscript of the Śayanāsanavastu and the Adhikaraṇavastu, Being
            the 15th and 16th Sections of the Vinaya of the Mūlasarvāstivādin, Roma 1978 (Serie
            Orientale Roma, 50).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="hi">highlighted text</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/buddh/vinv16_u.htm">vinv16_u.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Vinayavastu, 16: Adhikaranavastu
            <br />Based on the ed. by R. Gnoli: The Gilgit Manuscript of the Śayanāsanavastu and the
            Adhikaraṇavastu,
            <br />Being the 15th and 16th Sections of the Vinaya of the Mūlasarvāstivādin,
            <br />Roma 1978 (Serie Orientale Roma, 50)
            <br />
            <br />Input by Seishi Karashima (April 2000)
            <br />First proofread: K. Wille (June 2000)
            <br />
            <br />A = fol.no. in the manuscript
            <br />
            <br />MSV III = Gilgit Manuscript, ed. N. Dutt, vol. 1-4, Calcutta, Srinagar 1939-1959;
            vol. 3: Mūlasarvāstivādavinayavastu, part 1-4; part III (Srinagar 1943): Pāṇḍulohitakavastu,
            Pudgalavastu, Pārivāsikavastu, Poṣadhasthāpanavastu, Śayanāsanavastu; dto.: second
            edition, Delhi 1984.
            <br />
            <br />Adhik-v = Adhikaraṇavastu, in: The Gilgit Manuscript of the Śayanāsanavastu and the
            Adhikaraṇavastu, Being the 15th and 16th Sections of the Vinaya of the Mūlasarvāstivādin,
            ed. R. Gnoli, Roma 1978 (Serie Orientale Roma, 50), pp. 57-110.
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p>The Adhikaraṇavastu
            (<span class="bold">Adhik-v 59</span>) ḥadhikaraṇaśamathavastuniḥ (<span class="bold">A 332a</span>) uddānam</p>
         
         
         <p>
              kalaho vivādo 'dhikaraṇam kiṃmūlaṃ kuśalena ca /<br />
              syād vivādo anadhhikaraṇam vivādaṃ katibhiḥ śameta //
            </p>
         
         
         <p>
              vivādaṃ saṃmukhaṃ śamayec chalākāgrahaṇena ca /<br />
              anavavādaṃ saṃmukhaṃ smṛtyā amūḍhavinayena ca //
            </p>
         
         
         <p>
              tathaiva tatsvabhāvaiṣīyaṃ tṛṇaprastārakeṇa ca /<br />
              samagreṇa va saṃghena kṛtyādhikaraṇaṃ tathā //
            </p>
         
         
         <p>  vyupaśamitavyam iti proktaṃ maharṣiṇā //</p>
         
         
         
         
         
         <p>The Buddha at Kapilavastu
            King Śuddhodana listens to Buddha's sermons</p>
         
         
         <p>  buddho bhagavān kapilavastuni viharati nyāgrodhārāme; yadā bhagavatā śākyās satyeṣu
            pratiṣṭhāpitās tasā te trir bhagavantaṃ ḥdarśanāyaḥ upasaṃkramanti; teṣāṃ bhagavān
            abhīkṣṇaṃ dharmaṃ deśayati; ācaritam rājñaḥ śuddhodanasya śākyagaṇaparivṛtasya trir
            bhagavantaṃ ḥdarśanāyaḥ upasaṃkramitum; yāvad apareṇa samayena bhagavān anekaśatāyāḥ
            parṣadaḥ purastān niṣaṇṇo dharmaṃ deśayati kṣaudraṃ madhv ivāneḍakam; anekaśatā ca
            parṣad bhagavataḥ sakāśān (<span class="bold">Adhik-v 60</span>) madhuramadhuraṃ dharmaṃ śṛṇoti āniñjyamānair indriyaiḥ; rājā śuddhodano mahatyā
            rājaṛddhyā mahatā rājānubhāvena śākyagaṇaparivṛto bhagavatsakāśam upasaṃkrānto dharmaśravaṇāya;
            sa dharmaṃ śrutvā prakrāntaḥ</p>
         
         
         
         
         
         <p>Buddha's doctrine is addressed also to women.</p>
         
         
         
         
         
         <p>Queen Mahāprajāvatī asks king Śuddhodana to permit Śākya women to listen to the doctrine</p>
         
         
         <p>  tato mahānāmā śākyo dharmaṃ śrutvā bhagavato 'ntike prasādajātaḥ svagṛhaṃ gataḥ
            kathayati: aho buddha aho dharma aho saṃgha saphalo 'smākaṃ buddhotpādaḥ iti; mahānāmno
            'gramahiṣī kathayati: āryaputra, kim etat? sa kathayati: adya bhagavatā anekaśatāyāḥ
            parṣadaḥ purastād īdṛśī dharmo deśito yaṃ śrutvānekaiḥ prāṇiśatasahasraiḥ mahān viśeṣo
            'dhigataḥ iti; sā kathatati: āryaputra, yat kathayasi saphalo 'smākaṃ buddhotpāda
            iti satyam etat; saphala eva yuṣmākaṃ buddhotpādo nāsmākam; kiṃ kāraṇam? yasmāt puruṣāṇām
            arthāya bhagavān buddho loka utpanno na strīṇām; sa kathayati: bhadre, maivaṃ kathaya;
            sarvasatvahitānukampī bhagavān; gacchata yūyam api, bhagavato 'ntikād dharmaṃ śṛṇuta;
            sā kathayati: devaḥ śākyagaṇaparivṛtas trir bhagavantaṃ darśanāyopasaṃkrāmati; vayaṃ
            jihrema saṃmukhaṃ devasya purastād (<span class="bold">A 332b</span>) dharmaṃ śrotum; tad yadi deva ekaṃ vāraṃ vāraṃ gacched pūrvāhṇārambhe vayam apy
            aparāhṇe bhagavato 'ntikād dharmaṃ śṛṇuyāmaḥ; mahānāmā śākyaḥ saṃlakṣayati: gacchāmi,
            devaṃ prabodhayāmi iti; punaḥ saṃlakṣayati: duḥkhaṃ svadārāṇām arthāya devo vijñāpyate;
            mahāprajāvatī devasya bahumatā; tasyāḥ śrotavyaṃ yat kartavyaṃ manyate; tasyā etam
            arthaṃ nivedayāmi iti; sa yena mahāprajāvatī gautamī tenopasaṃkrāntaḥ; upasaṃkramya
            mahāprajāvatyā (<span class="bold">Adhik-v 61</span>) gautamyā etam arthaṃ nivedayitavān; sā kathayati: evaṃ bhavatu, devaṃ prabodhayāmi
            iti; tato mahānamnā gṛhapatinā gṛhaṃ gatvā śākyāyanīnām ārocitam; tataḥ tāḥ śākyāyinyāḥ
            anyāś ca yena mahāprajāvatī gautamī tenopasaṃkrāntāḥ; upasaṃkramya mahāprajāvatīṃ
            gautamīm idam avocan: yat khalu gautami jānīyāḥ, śrutam asmābhir bhagavān anekaśatāyāḥ
            parṣadaḥ purastān madhuramadhuraṃ dharmaṃ deśayati kṣaudram madhv ivāneḍakam, anekaśatā
            ca parṣad bhagavataḥ sakāśān madhuramadhuraṃ dharmaṃ śṛṇoti āniñjyamānair indriyaiḥ
            iti; tad icchāmo vayam api bhagavato 'ntikād dharmaṃ śrotum; asmākam arthaṃ devaṃ
            vijñāpaya yathā devaḥ pūrvāhṇe bhagavatsakāśam upasaṃkrāmati vayam apy aparāhṇe; sā
            kathayati: bhaginyaḥ, śobhanaṃ yuṣmābhiś cittam utpāditam, tiṣṭhata muhūrtam yāvad
            rājānaṃ śuddhodanam avalokayāmi iti;
            atha mahāprajāvatī gautamī yena rājā śuddhodanas tenopasaṃkrāntā; upasaṃkramya rājānaṃ
            śuddhodanam idam avocat; yat khalu deva jānīyāḥ, śrutaṃ mayā bhagavān anekaśatāyāḥ
            parṣadaḥ purastān niṣaṇṇo madhuramadhuraṃ dharmaṃ deśayati kṣaudraṃ madhv ivāneḍakam;
            anekaśatā ca parṣad bhagavato 'ntikād dharmaṃ śṛṇoti āniñjyamānair indriyair iti;
            śākyānikābhir apy evaṃ śrutam, ākāṃkṣanti dharmaṃ śrotum; tad arhasi deva pūrvāhṇe
            bhagavatsakāśam upasaṃkramitum; aham api śākyānikā ādāya bhagavatsakāśam aparāhṇe
            upasaṃkramiṣyāmi; yat kāraṇam? tāḥ pūrvāhṇe gṛhavyāpāravyāpṛtāḥ na labhante ḥ'vakāśaṃḥ
            bhagavatsakāśam upasaṃkramitum iti; ācaritaṃ rājñaḥ śuddhodanasya yadā mahāprajāvatī
            gautamī ājñāṃ dadāti uddaṇḍaśarīro 'vatiṣṭhate, tāvac ca rājā ḥnaḥ niṣīdati yāvan
            mahāprajāvatyā ājñādānam anuṣṭhitaṃ bhavati iti; sa praṇataśirā kathayati; gautani,
            enaṃ bhavatu iti(<span class="bold">Adhik-v 62</span>)</p>
         
         
         
         
         
         <p>Instances of female vanity and the story ot the maid-servant Rohikā</p>
         
         
         <p>  tato mahāprajāvatī gautamī pañcabhiḥ śākyānīśataiḥ parivṛtā nyagrodhārāmaṃ gatā
            bhagavataḥ sakāśād dharmaṃ śrotum; yāvan mahānāṃnaḥ śākyasya patnī sarvālaṃkāravibhūṣitayā
            sārdhaṃ gatā; rūpayauvanavatī sarvālaṃkāravibhūṣitā ca avītarāgamanāṃsy ākṣeptum ārabdhā;
            sā āyuśmatā ānandena dṛṣṭā uktā ca: bhagini, tvaṃ tāvat prakṛtyaivābhirūpā darśanīyā
            prāsādikā; kimaṅga punaḥ sarvālaṃkāravibhūṣitā; na śobhanaṃ tvayā kṛtaṃ yad alaṃkāraṃ
            prāvṛtyāgatā; naite mahātmānaḥ (<span class="bold">A 333a</span>) sarva eva vītarāgāḥ iti; sā evam uktā lajjāparigatahṛdayā avāṅmukhī ekānte 'pakramya
            tam alaṃkāram apanīya cintāparā vyavasthitā; tasyā rohakā nāma preṣyadārikā; tasyā
            sārdham āgatā dharmaśravaṇārthinī; sā tayāhūya uktā: gaccha rohike idam alaṃkāraṃ
            sthāpayitvā āgaccha iti; sā tvaritagatipracāratayā gṛhe sthāpayitvā āgatā; tato mahāprajāvatī
            gautamī pañcaśataparivārā bhagavataḥ pādau śirasā vanditvā ekānte niṣaṇṇā; bhagavāṃś
            ca dharmaṃ deśayitum ārabdhaḥ; yāvad anyatarā śākyakumārikā tasmin dharme deśyamāne
            karṇāvasaktaṃ muktāhāraṃ muhur ḥmuhuḥḥ prekṣate, pāninā ca parāmṛśati; tato bhagavān
            anityatāpratisaṃyuktaṃ dharmaṃ deśayitum ārabdhaḥ; tathāpi sā nāvatiṣṭhate, prekṣate
            eva muktāhāram; adrākṣīn mahānāmno 'gramahiṣī tāṃ śākyakumārikāṃ karṇāvasaktaṃ muktāhāre
            muhur muhuḥ prekṣamāṇām; dṛṣṭvā ca punar asyā etad abhavat: kim iyaṃ tapasvinī evam
            anityeṣu saṃskāreṣu deśyamāneṣu muktāhāre 'tyarthaṃ adhyavasitā muhur muhuḥ prekṣate;
            yadi madīyaṃ muktāhāraṃ paśyet sarvamadā asyā vigaccheyuḥ iti viditvā preṣyadārikāṃ
            rohikām āmantrayate: gaccha madīyaṃ muktāhāraṃ śīghram ānaya iti; tasyā dharmaśravaṇāvarjitamanasāyā
            etad abhavat: hā kaṣṭam mamedṛśe dharme deśyamāne svāminyā ājñā dattā: dharmāntarāyo
            jātaḥ, sarvathā kaṣṭo dāsabhāvaḥ iti viditvā duḥkhadaurmanasyāhatā: gathāṃ ca bhāṣate:
            dhig dāsabhāva bahuduḥkhaparasvadhīnaṃ
            dhig jīvitaṃ mama purākṛtakarmalabdham /(<span class="bold">Adhik-v 63</span>)
            draṣṭuṃ hi yā jinamukhaṃ na labhe 'dya pādaṃ
            śrotuṃ ca dharmam amalam sugatasya tasya //</p>
         
         
         <p>
            iti; atha bhagavata etad abhavat: iyaṃ rohikā dārikā pūrvabuddheṣu kṛtādhikārikā kiṃ
            tv alpāyuskā; uddhartavyā iyaṃ saṃsāracārakād iti viditvā ṛddhyā gāthaṃ bhūrjapatre
            ālikhya dattavān<br />
              utpannasya vināśaṃ hi jñātvā kālyāṇi janmani /<br />
              yatnam āsthāya kalyāṇaṃ śrotavyaṃ mama bhāṣitam //
            </p>
         
         
         <p>
            iti; atha rohikā dārikā hṛṣṭā tuṣṭā prītisaumanasyajātā gāthāṃ bhāṣate; buddhālambanenaiva
            cetasā saṃprasthitā<br />
              na praṇaśyanti karmāṇy api kalpaśatair api /<br />
              sāmagrīṃ prāpya kālaṃ ca phalanti khalu dehinām //
            </p>
         
         
         <p>iti; alpāyuṣkāyāḥ karmaṇaḥ sāmagrī prāptā; gavā taruṇavatsayā jīvitād vyaparopitā;
            sā bhagavato 'ntike cittam abhiprasādya kālagatā</p>
         
         
         
         
         
         <p>The story of Muktikā, the daughter of King of Siṃhala, and the portrait of the Buddha</p>
         
         
         <p>  siṃhaladvīpe siṃhalarājño 'gramahiṣyā kukṣāv upapannā; yam eva divasaṃ pratisaṃdhir
            gṛhītas tam eva divasaṃ muktāvarṣaṃ patitam; rājñā naimittikān āhūya pṛṣṭāḥ; te ūcuḥ:
            deva, asya satvasyānubhāvo yo 'yaṃ devyāḥ kukṣāv upapannaḥ iti; yāvad asāv upasthīyate
            śīte śītopakaraṇair uṣṇe uṣṇopakaraṇair vaidyaprajñaptair āhārair nātitiktair nātyamlair
            nātilavaṇair nātimadhurair nātikaṭukair nātikaṣāyais tiktāmlalavaṇāmadhurakaṭukakaṣāyvivarjitair
            (<span class="bold">A 333b</span>) āhārair hārārdhahāravibhūṣitagātrī apsarā iva nandanavanavicāriṇī mañcān mañcaṃ
            pīṭhāt pīṭham anavatarantī adharāṃ bhūmiṃ, na cāsyā kiṃcid amanojñāṃ śabdaśravaṇam
            yāvad eva garbhasya paripākāya; sā aṣṭānāṃ vā navānāṃ vā māsānām atyayāt prasūtā;
            dārakā jātā abhirūpā darśanīyā prāsādikā; yam api divasaṃ jātā tam api divasaṃ muktāvarṣaṃ
            patitam; rājā saṃlakṣayati: yadi dārakāyā anubhāvān muktāvarṣaṃ nipatitam asyā eva
            muktā bhavantu iti; tena tasyā (<span class="bold">Adhik-v 64</span>) eva pratipāditāḥ; tataḥ trīṇi saptakāny ekaviṃśatidivasān vistareṇa jātimahaṃ kṛtvā
            nāmadheyṃ vyavasthāpyate: kiṃ bhavatu dārikāyā nāma iti; amātyā kathayanti: yasmād
            asyāḥ puṇyānubhāvena muktāvarṣaṃ patitaṃ tasmād bhavatu dārikāyā muktā iti nāma iti;
            tasyā muktā iti nāmadheyaṃ vyavasthāpitam; muktā dārikā aṣṭābhyo dhātrībhyo dattā,
            dvābhyam aṃsadhātrībhyām, dvābhyaṃ kṣīradhātrībhyām, dvābhyāṃ maladhātrībhyām, dvābhyāṃ
            krīḍanikādhātrībhyam; sā aṣṭābhir dhātrībhir unnīyate vardhyate kṣireṇa dadhnā navanītena
            sarpiṣā sarpirmaṇḍena anyaiś cottaptottaptair upakaraṇaviśeṣair āśu vardhate hradastham
            iva paṅkajam; yasā mahatī saṃvṛttā tadā svakulavaṃśānurūpeṇācāravihāreṇa sāntarjanasya
            rājñaḥ atyarthaṃ bahumatā saṃvṛttā; yāvad apareṇa samayena śrāvasteyā vaṇijaḥ sāmudraṃ
            yānapātraṃ pratipādya mahāsamudram avatīrṇā dhanahārakāḥ; te saṃsiddhayānapātrā vāyuvaśāt
            siṃhaladvīpam anuprāptāḥ;
            tato bhāṇḍaṃ pratiśāmya rājakulasya nātidūre āvasitāḥ; te rātryāḥ pratyuṣasamaye udānān
            pārāyaṇān satyadṛśaḥ sthaviragāthāḥ sthavirīgāthāḥ śailagāthā munigāthā arthavargīyāṇi
            vistareṇa svādhyāyitum ārabdhāḥ; muktikayā bhavanāvasthayā vātāyanena śrutam; tatas
            tayā rājñe niveditam: deva, madhyadeśābhyāgatā vaṇijaḥ śobhanam gāyante iti; rājñā
            amātyānām ājñā dattā: bhavanta āhūyatāṃ gāyanakāḥ iti; te āhūyata; muktikā kathatati:
            gāyantu bhavantaḥ, śṛṇumaḥ kīdṛśaṃ madhyadeśe gāndharvam iti; te kathayanti: devi,
            na vayaṃ gāndharvikāḥ, vaṇijo vayaṃ śrāvasteyā vāyuvaśād ihāgatāḥ, asmābhi rātryāḥ
            pratyuṣasamaye budddhavacanaṃ paṭhitam iti; muktikayā buddha iti aśrutapūrvaṃ ghoṣaṃ
            śrutvā sarvaromakūpāny āhṛṣṭāni; sā kutūhalajātā pṛcchati: bhavantaḥ ko 'yaṃ buddho
            nāma iti; te vistareṇa buddhamāhātmyaṃ varṇayitum ārabdhāḥ: devi, śākyānaṃ kumāra
            utpannaḥ anuhimatpārśve (<span class="bold">Adhik-v 65</span>) nadyā bhagīrathyās tīre kapilasya ṛṣer āśramapadasya nātidūre; sa brāhmaṇair naimittikair
            vipañcanakair vyākṛtaḥ, saced gṛhī āgāram adhyāvatsyati rājā bhaviṣyati cakravartī
            cāturantāṃ vijetā dharmiko dharmarājā saptaratnasamanvāgataḥ; tasya imāny evaṃrūpāṇi
            saptaratnāni bhaviṣyanti tadyathā cakraratnaṃ hastiratnaṃ (<span class="bold">A 334a</span>) aśvaratnaṃ maṇiratnaṃ strīratnaṃ ḥgṛhapatiratnaṃḥ pariṇāyakaratnam eva saptamam;
            pūrṇaṃ cāsya bhaviṣyati sahasraṃ putrāṇāṃ śūrāṇāṃ vīrāṇāṃ varāṅgarūpiṇāṃ parasainyapramardakānām;
            sa imām eva samudraparyantāṃ mahāpṛthivīm akhilām akaṇṭakām anutpātām adaṇḍenāśastreṇa
            dharmeṇa samenābhinirjityādhyāvatsyati; sacet keśaśmaśrū avatārya kāṣāyāṇi vastrāṇy
            ācchādya samyag eva śraddhayā agārād anagārikāṃ pravrajiṣyati tathāgato bhaviṣyaty
            arhan samyaksaṃbuddho vighuṣṭaśabdo loke; sa eva buddho nāma iti; muktikā kathayati:
            yadā yuṣmākaṃ gamanadeśakālas tadā mama nivedayiṣyatha; te kathayanti: evaṃ devi bhavatu,
            nivedayiṣyāmaḥ; yāvat teṣāṃ gamanadeśakālaḥ pratyupasthitaḥ; tair muktikāyā
            niveditam; tayā bhagavati lekho likhitaḥ:
            
            <p>
                 asuradevamanuṣyanamaḥkṛta<br />
                 jananarogabhayād abhiniḥsṛta /<br />
                 vipulakīrtiyaśaḥprasṛta prabho<br />
                 amṛtabhāgam rṣe atulaṃ dada //
               </p>
         </p>
         
         
         <p>iti; atha te vaṇijas taṃ lekham ādāyānupūrveṇa śrāvastīm anuprāptāḥ; mārgaśramaṃ prativinodya
            yena bhagavāṃs tenopasaṃkrāntāḥ; upasaṃkramya bhagavataḥ pādau śirasā vanditvāikānte
            niṣaṇṇāḥ; śrāvasteyāḥ vaṇijaḥ bhagavantam idam avodan: siṃhaladvīpe bhadanta siṃhalarājño
            duhitayā bhagavataḥ ayaṃ lekho 'nupreṣitaḥ; bhagavatā muktikāyā vinayakālaṃ jñātvā
            svayam eva gṛhītvā vācitaḥ; vācayitvā kathayati: yadā yuṣmākaṃ punar gamanaṃ bhavati
            tadā mamāvedayiṣyatha; evaṃ bhadanta iti te vaṇijo bhagavataḥ pādau śirasā vanditvā
            bhagavato 'ntikāt prakrāntāḥ; tataḥ paṇyaṃ vikrīya pratipaṇyam ādāya bhagavatsākāśam
            upasaṃkrāntāḥ; kathayanti: bhagavan vayaṃ saṃprasthitāḥ ājñāṃ prayaccha iti kim asmābhir
            muktikā vaktavyā iti; bhagavān āha: suparikarmakṛtaṃ paṭam ānayata citrakarāṃś ca
            iti; taiḥ paṭa upanāmitaḥ citrakarāś cāhūtāḥ; bhagavān āha: tathāgatapratimāṃ paṭe
            lekhayata; citrakatā ārabdhā (<span class="bold">Adhik-v 66</span>) buddhapratimāṃ likhitum; na śaknuvanti bhagavataś citrakarā anekapuṇyaśatanirjātaṃ
            tathāgatapratibimbakam abhinirvartitum; bhagavān āha: upanāmayata pāṭam, prabhām utsṛjāmi
            iti; taiḥ paṭa upanāmitaḥ, bhagavatā prabhā utsṛṣṭā; citrakarair nānāraṅgaiḥ pūritā;
            tato bhagavatā pratimāyā adhastāt trīṇi śaraṇagamanāni pañca śikṣāpadāni dvādaśāṅgaḥ
            pratītyasamutpādaḥ amulomapratilomaḥ āryāṣṭāṅgaś ca mārgo likhitaḥ, upariṣṭād dve
            gāthe
            
            <p>
                 ārabhadhvaṃ niṣkrāmata yujyadhvaṃ buddhaśāsane /<br />
                 dhunīta mṛtyunaḥ sainyaṃ naḍāgāram iva kuñjaraḥ //
               </p>
         </p>
         
         
         <p>
              yo hy asmin dharmavinaye 'pramattaś cariṣyati /<br />
              prahāya jātisaṃsāraṃ duḥkhasyāntaṃ kariṣyati //
            </p>
         
         
         <p>iti; siṃhalarājasya ca lekho likhitaḥ; mayā muktikāyāḥ paṭe abhilikhitaṃ prābhṛtam
            anupreṣitam; tvayā vistīrṇāvakāśe pṛthivīpradeśe siṃhaladvīpanivāsinaṃ janakāyaṃ saṃnipatya
            mahatā satkāreṇāyaṃ (<span class="bold">A 334b</span>) paṭa udghāṭayitavyaḥ; te ca vaṇijaḥ saṃdiṣṭāḥ; yadi muktikā pṛcchati kim idam iti
            vaktavyā ayaṃ tasya bhagavato rūpakāya iti; yadi pṛcchati; idam adhastāt kim idam
            iti vaktavyā: imāni trīṇi śaraṇagamanāni pañca śikṣāpadāni anulomapratilomaḥ pratītyasamutpādo
            jagataḥ pravṛttir ḥnivṛttiś caḥ; ayam asyādhigama āryāṣṭāṅgo mārgaḥ iti; yadi kathayati:
            idam upariṣṭāt kim idam iti vaktavyā: utsāhaya, śaraṇagamanaśikṣāpadāni gṛhītvā imam
            anulomapratilomaṃ dvādaśāṅgapratītyasamutpādaṃ vyavalokya vīryam ārabhate; sa amṛtādhigamaṃ
            mārgam avāpya sarvaduḥkhād vimucyate iti; evaṃ bhadanta iti te vaṇijo bhagavataḥ pratiśrutya
            bhagavato 'ntikāt prakrāntāḥ; tataḥ kṛtakutūhalamaṅgalasvastyayanāḥ siṃhaladvīpagamanīyaṃ
            paṇyam ādāya anupūrveṇa siṃhaladvīpam anuprāptāḥ; margaśramaṃ prativinodya rājñaḥ
            sakāśam (<span class="bold">Adhik-v 67</span>) upasaṃkrāntāḥ; pādayor nipatya lekhaṃ samarpitavantaḥ; rājñā lekho vācitaḥ; vācayitvā
            tan nagaram apagatapāṣāṇaśarkarakaṭhallakaṃ vyavasthāpitaṃ candanavāripariṣiktaṃ ucchritadhvajapatākam
            āmuktapaṭṭadāmakalāpaṃ surabhidhūpaghaṭikopanibaddhaṃ nānāpuṣpāvakīrṇam; simhaladvīpanivāsī
            janakāyaḥ saṃnipatitaḥ; tato mahatā satkāreṇa nagaramadhye catūratnamayaṃ siṃhāsanaṃ
            prajñapya paṭa udghāṭitaḥ; mahājanakāyena namo buddhāya namo buddhāya ity uccair nādo
            muktaḥ; tato muktikā rājakumārī tīvraprasādāvarjitahṛdayā āhṛṣṭaromakūpā aśruparyākulekṣaṇā
            pādayor nipatya tān vaṇijaḥ pṛcchati;
            
            <p>
               bhavantaḥ kim idam? te ākhyātum ārabdhāḥ: idaṃ tasya bhagavato rūpakāyaḥ; idam adhastāt
               kim? trīṇi śaraṇagamanāni pañca śikṣāpadāni idam, anulomapratilomaḥ pratītyasamutpādo
               jagataḥ pravṛttiś ca nivṛttiś ca; ayam amṛtādhigama āryāṣṭāṅgo mārgaḥ; idam upariṣṭāt
               kim: abhyutsāhaya, śaraṇagamanaśikṣāpadāni gṛhītvā imam anulomapratilomaṃ dvādaśāṅgapratītyasamutpādaṃ
               vyavalokya vīryam ārabhate, sa amṛtādhigamaṃ mārgam avāpya sarvaduḥkhād vimucyate
               iti; tato muktikā dvādśāṅgaṃ pratītyasamutpādaṃ anulomapratilomam cintayitum ārabdhā
               yāvat triparivartaṃ na karoti; tāvat tayā viṃśatiśikharasamudgataṃ satkāyadṛṣṭiśailaṃ
               jñānavrajeṇa bhitvā srotaāpattiphalaṃ sākṣātkṛtam; sā dṛṣṭasatyā gāthā bhāṣate dūrasthitena
               buddhena prajñācakṣur viśodhitaḥ /<br />
                 namas tasmai suvaidyāya cikitsā yasyedṛśī //
               </p>
         </p>
         
         
         <p>
              dūrasthitena buddhena dṛṣṭiśalyaḥ samuddhṛtaḥ /<br />
              namas tasmai suvaidyāya dṛṣṭiśalyāpahāriṇe //
            </p>
         
         
         <p>iti; gāthā bhāṣitvā tān vaṇijān idam avocat: bhavanto yadā yūyaṃ gacchata tadā rocayiṣyatha
            iti; tatas te paṇyam visarjayitvā pratipaṇyam ādāya muktikāyā sakāśam upasaṃkrāntāḥ;
            (<span class="bold">A 335a</span>) devi, vayaṃ saṃprasthitāḥ, ājñāpaya kim asmābhiḥ karaṇīyam iti; sā kathayati; mama
            vacanena bhagavataḥ pādau śirasā vanditavyau alpābādhatāṃ ca praṣṭavyo 'lpātaṅkatāṃ
            ca laghūtthānatāṃ ca yātrām ca balaṃ ca sukhaṃ cānavadyatāṃ ca sparśavihāratāṃ ca;
            (<span class="bold">Adhik-v 68</span>) evaṃ ca vaktavyo: yad bhadanta kalyāṇamitreṇa karaṇīyam bhagavatā tat kṛtam; mayā
            bhagavantaṃ kalyāṇamitram āgamyoddhṛto narakatiryakpretebhyaḥ pādaḥ, pratiṣṭhito devamanuṣyeṣu,
            paryantīkṛtaḥ saṃsāraḥ, ucchoṣitā rudhirāśrusamudrāḥ, laṅghitā asthiparvatāḥ, anādikālopacitam
            satkāyadṛṣṭiśailaṃ jñānavrajeṇa bhitvā srotaāpattiphalaṃ sākṣātkṛtam; abhikrāntāhaṃ
            bhadanta abhikrāntā; eṣāhaṃ bhagavantaṃ śaraṇaṃ gacchāmi dharmaṃ ca bhikṣusaṅghaṃ
            ca; upāsikāṃ ca saṃdhāraya adyāgreṇa yāvajjīvaṃ prāṇopetāṃ śaraṇāgatām abhiprasannām
            iti; idaṃ ca muktāprasthatrayaṃ nayata ekaṃ bhddhāya ekaṃ dharmāya ekaṃ saṃghāya iti;
            tatas te vaṇijaḥ paṇyādānam saṃdeśaṃ cādāya saṃprasthitāḥ; anupūrveṇa śrāvastīm anuprāptāḥ;
            mārgaśramaṃ prativinodya bhagavatsakāśam upasaṃkrāntāḥ; pādayor nipatya yathāsaṃdiṣṭaṃ
            samākhyāya bhagavantam idam avocan: idaṃ bhadanta muktāprasthatrayaṃ muktikayā preṣitam,
            ekaṃ buddhāya ekaṃ dharmāya ekaṃ saṃghāya iti; āyuṣman ānando bhagavantaṃ pṛcchati:
            kutra bhadanta prābhṛtam āgatam; bhagavān āha: dṛṣṭā tvayā ānanda mahānāmnaḥ śākyasya
            preṣyadārikā rohikā nāma mamāntikāt dharmaṃ śrutvā prakrāntā; antarmārge ca gavā taruṇavatsayā
            jīvitād vyaparopitā? dṛṣṭā, bhadanta; sā mamāntike cittam abhiprasādya kālagatā; siṃhaladvīpe
            siṃhalarājasya duhitā saṃvṛttā muktikā nāma; dṛṣṭasatyayā tayā etat prābhṛtam anupreṣitam;
            ato yo buddhasya bhāgas tena gandhakuṭyāṃ pralepaṃ dadata; yo dharmasya sa dharmadharāṇāṃ
            pudgalānām; yaḥ saṃghasya taṃ samagraḥ saṃgho bhajayatu
            bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ: kiṃ
            bhadanta muktikā karma kṛtaṃ yena dāsī saṃvṛttā, kiṃ karma kṛtaṃ yena āḍhye rājakule
            pratyājātā, satyadarśanaṃ ca kṛtam? iti; bhagavān āha: muktikayaiva bhikṣavaḥ karmāṇi
            kṛtāny upacitāni labdhasaṃbhāraṇi pariṇatapratyayāny oghavat pratyupasthitāni avaśyabhāvīnīti
            muktikayā karmāṇi kṛtāny upacitāni ko 'nyaḥ pratyanubhaviṣyati? na bhikṣavaḥ karmāṇi
            kṛtāny upacitāni bāhye pṛthivīdhātau vipacyante nābdhātau ḥna tejodhātāuḥ na vāyudhātāv
            api tūpātteṣu skandhadhātvāyataneṣu karmāṇi kṛtāni vipacyante śubhāny aśubhāni ca
            (<span class="bold">Adhik-v 69</span>)
            
            <p>
                 na praṇaśyanti karmāṇy api kalpaśatair api /<br />
                 sāmagrīṃ prāpya kālaṃ ca phalanti khalu dehināṃ //
               </p>
         </p>
         
         
         
         
         
         <p>The story of the wife of the guild-leader
            (concerning a previous life of Muktikā)</p>
         
         
         <p>  bhūtapūrvaṃ bhikṣavo 'sminn eva bhadrake kalpe viṃśativarṣasahasrāyuṣi prajāyāṃ
            kāśyapo nāma śāstā loka udapādi vidyācaraṇasaṃpannaḥ sugato (<span class="bold">A 335b</span>) lokavid anuttaraḥ puruṣadāmyasārathiḥ śāstā devamanuṣyāṇāṃ buddho bhagavān; sakalaṃ
            buddhakāryaṃ kṛtvā indhanakṣayād ivāgnir vārāṇasyāṃ nirupadhiśeṣe nirvāṇadhātau parinirvṛtaḥ;
            tasya kṛkiṇā rājñā sarvagandhakāṣṭhaiś citāṃ citvā mahatā satkāreṇa dhyāpitaḥ; sā
            citā kṣīreṇa nirvāpitā; tāny asthīni sauvarṇe kumbhe prakṣipya caturmahāpathe catūratnamayaḥ
            stūpaḥ pratiṣṭhāpitaḥ yojanasāmantakenārdhayojanam uccatvena mahāmahaś ca pratisthāpitam
            vārāṇasyām anyataraḥ śreṣṭḥī mahādhano mahābhogo vistīrṇaviśālaparigraho vaiśravaṇadhanasamudito
            vaiśravaṇadhanapratispardhī; tena sadṛśāt kulāt kalatram ānītam; sa tayā sārdhaṃ krīḍati
            ramate paricārayati; tasya krīḍato ramamāṇasya paricārayataḥ na putro na duhitā; sa
            kare kapolaṃ datvā cintāparo vyavasthitaḥ: anekadhanasamuditaṃ me gṛham, na me putro
            na duhitā; mamātyayāt sarvasvāpateyam aputraka iti kṛtvā rājavidheyaṃ bhaviṣyati iti;
            sa śramaṇabrāhmaṇasuhṛtsaṃbandhibāndhavanaimittikair ucyate: devatārādhaṃ kuruṣva,
            putras te bhaviṣyati iti; so 'putraḥ putrābhinandī śivavaruṇakuberaśakrabrahmādīn
            ḥanyān caḥ devatāviśeṣān āyācate, tadyathā ārāmadevatā vanadevatāś catvaradevatāḥ
            śṛṅgāṭakadevatā balipratigrāhikā devatā sahajā sahadharmikā nityānubaddhā api devatā
            āyācae; asti caiṣa loke pravādaḥ yad āyācanahetoḥ putrā jāyante duhitaraś ceti; tac
            ca naivam; yady evam abhaviṣyad ekaikasya putrasahasram abhaviṣyat tadyathā rājñaḥ
            cakravartinaḥ; api trayāṇāṃ sthānānām saṃmukhībhāvāt putrā jāyante duhitaraś ca; katameṣāṃ
            (<span class="bold">Adhik-v 70</span>) trayāṇām? mātāpitarau raktau bhavataḥ saṃnipatitau, mātā ca kalyā bhavati ṛtumatī
            gandharvaś ca pratyupasthito bhavati; eṣāṃ trayāṇām sthānānāṃ saṃmukhībhāvāt putrā
            jāyante duhitaraś ca; tena putrasaṃvartanīyaṃ karma na kṛtam; tenāsya na putro na
            duhitā; yāvad asau glānye nipatitaḥ; sa upasthīyate mūlagaṇḍapatrapuṣpaphalabhaiṣajyaiḥ;
            na cāsau vyādhir upaśamaṃ gacchati; tato 'sya patnī saṃlakṣayati: anekadhanasamuditaṃ
            me gṛham, na me putro na duhitā, ayaṃ ca me svāmī kālaṃ kariṣyati; tad idānīṃ yadi
            pāralaukikaṃ pathyadanam na gṛhṇāti sarvaṃ me tad dhanajātam aputraka iti kṛtvā rājavidheyaṃ
            bhaviṣyati iti; tasyā śatasahasraṃ muktāhāraṃ karṇāvasaktam; tayā kāśyapasya samyaksaṃbuddhasya
            gandhamālyavilepanaiḥ pūjāṃ kṛtvā tasmin stūpe samāropitam, tīvreṇa ca prasādena pādayor
            nipatya
            praṇidhānaṃ kṛtam: anenāhaṃ kuśalamūlena cittotpādena deyadharmaparityāgena ca āḍhye
            mahākule jāyeyam evaṃvidhānāṃ ca guṇānāṃ lābhī syām evaṃvidhaṃ ca śāstāram ārāgayeyaṃ
            mā virāgayeyam iti
            kiṃ manyadhve bhikṣavaḥ? yāsau śreṣṭhībhāryā eṣaivāsau (<span class="bold">A 336a</span>) muktikā tena kālena tena samayena; yad anayā kāśyapasya samyaksaṃbuddhasya stūpe
            kārān kṛtvā praṇidhānaṃ kṛtaṃ tasya karmaṇo vipākena āḍhye kule jātā janmani cāsyā
            muktāvarṣaṃ patitam mama ca śāsane prasādam utpādya viṃśatiśikharasamudgataṃ satkāyadṛṣṭiśailaṃ
            jñānavrajeṇa bhitvā srotaāpattiphalaṃ sākṣātkṛtam; bhūyo 'py anekadhanasamuditasya
            śreṣṭhino bhāryā babhūva; tatrānayā aiśvaryamadamattayā sarva eva gocaraprāpto loko
            dāsīvādena samudācaritaḥ; tasya karmaṇo vipākena dāsī saṃvṛttā
            iti hi bhikṣavaḥ ekāntakṛṣṇānām karmaṇām ekāntakṛṣṇo vipākaḥ ekāntaśuklānām ekāntaśuklo
            vipākaḥ vyatimiśrāṇāṃ vyatimiśraḥ; tasmāt tarhi bhikṣavaḥ ekāntakṛṣṇāṇi karmāṇy apāsya
            vyatimiśrāṇi ca ekāntaśukleṣv eva karmasv ābhogaḥ karaṇīyaḥ ity evaṃ vo bhikṣavaḥ
            śikṣitavyam (<span class="bold">Adhik-v 70</span>)</p>
         
         
         
         
         
         <p>The four classes of disputes</p>
         
         
         <p>  uktaṃ bhagavatā: yo 'sau dharmabhāgaḥ sa dharmabhāṇakānāṃ pudgalānām iti; tatra
            sūtrāntikāḥ kathayati: vayaṃ bhagavataḥ sakalaṃ sūtraṃ dhārayāmaḥ, vayaṃ dharmadharāḥ,
            asmākam eṣa lābhaḥ prāpadyate iti; vinayadharā kathayanti: vayaṃ bhagavataḥ abhyantarakośarakṣāḥ,
            vayaṃ sakalaṃ vinayam dhārayāmaḥ, vayaṃ dharmadharāḥ, asmākam eṣa lābhaḥ prāpadyata
            iti; mātṛkādharāḥ kathayanti: vayaṃ sūtrasya vinayasya ca svalakṣanaṃ sāmānyalakṣaṇaṃ
            ca dhārayāmaḥ, vayaṃ dharmadharāḥ, asmākam eṣa lābhaḥ prāpadyate iti; tatra sūtradharavinayadharamātṛkādharāṇām
            utpannaḥ kalaho bhaṇḍanaṃ vigraho vivādaḥ; tatra bhagavān bhikṣūn āmantrayate sma:
            mā bhikṣavaḥ kalaho bhaṇḍanaṃ mā vigraho vivādaḥ; catvārīmāni bhikṣavo 'dhikaraṇāni;
            katamāni catvāri? vivādādhikaraṇam, anavavādādhikaraṇam, āpattyadhikaraṇaṃ kṛtyādhikaraṇam
            vivādādhikaraṇaṃ katamam? yaḥ saṃghasya nānāvādo vivādaḥ pratyanīkavādaḥ asāmagrī
            asaṃmodanā anekotībhāvaḥ tad upādāya yaḥ kalaho bhaṇḍanaṃ vigraho vivādaḥ iham ucyate
            vivādādhikaraṇam
            anavavādādhikaranaṃ katamam? yaḥ saṃghasya anavavādaḥ anavavādanaṃ anavavādaprasthāpanaṃ
            tad upādāya yaḥ kalaho bhaṇḍanaṃ vigraho vivādaḥ idam ucyate anavavādādhikaraṇam
            āpattyadhikaraṇaṃ katamam? pañcāpattayaḥ āpattiskandha ity ucyate; katamāḥ pañca?
            pārājikāḥ saṃghāvaśeṣikāḥ pāyattikāḥ pratideśanīyāḥ duṣkṛtāḥ, tad upādāya yaḥ kalaho
            bhaṇḍanaṃ vigraho vivādaḥ idam ucyate āpattyadhikaraṇam (<span class="bold">Adhik-v 72</span>)
            kṛtyādhikaraṇaṃ katamam? yā saṃghasya kriyājñaptir jñaptidvitīyaṃ jñapticaturthaṃ
            karma tad upādāya yāḥ kalaho bhaṇḍanaṃ vigraho vivādaḥ idam ucyate kṛtyādhikaraṇam</p>
         
         
         
         
         
         <p>The vivādādhikaraṇam</p>
         
         
         <p>  kiṃmūlaṃ bhikṣavo vivādādhikaraṇaṃ kiṃ vivādādhikaraṇasya mūlam? ṣaḍ vivādamūlāni
            caturdaśa bhedakarāṇī vastūni
            (<span class="bold">A 336b</span>) ṣaḍ vivādamūlāni katamāni? yathāpīhaikaḥ krodhano bhavati upanāhī; yo 'sau krodhano
            bhavaty upanāhī śāstāraṃ na satkaroti na gurukaroti na mānayati na pūjayati; śāstāram
            asatkurvann agurukurvann amānayann apūjayan dharmaṃ na pāśyati; dharmam apaśyan śrāmaṇyanirapekṣo
            bhavati; śrāmaṇyanirapekṣaḥ saṃghe tadrūpaṃ raṇam utpādayati kalahabhaṇḍanavigrahavivādam;
            yaḥ syāt kalahabhaṇḍanavigrahavivādo bahujanānarthāya bahujanāhitāya bhahujanaduḥkhāya
            anarthāyāhitāya duḥkhāya devamanuṣyāṇām; evaṃrūpaṃ saced yūyaṃ bhikṣavo vivādamūlam
            adhyātmaṃ bahirdhā vāprahīṇaṃ samanupaśyatha tatra vaḥ sahitaiḥ samagraiḥ saṃmodamānair
            avivādamānaiḥ tīvrachando vīryaṃ vyāyāma utsāha utsūḍhir aprativāṇismṛtyā saṃprajanye
            yogaḥ karaṇīya yāvad etasyaiva vivādamūlasyotpannasya prahāṇāya; evaṃ ca tad vivādamūlaṃ
            prahāsyati; evaṃrūpaṃ saced yūyaṃ bhikṣavo vivādamūlam adhyātmaṃ bahirdhā vā prahīṇaṃ
            samanupaśyatha tatra vaḥ sahitaiḥ samagraiḥ saṃmodamānair avivādamānais tīvrachando
            vīryaṃ vyāyāma utsāha utsūḍhir aprativāṇismṛtyā saṃprajanye yogaḥ karaṇīya yāvad etasyaiva
            vivādamūlasya prahīṇasyāyatyām anavāsravāya; evaṃ vas (<span class="bold">Adhik-v 73</span>) tad vivādamūlaṃ samyaksusamavahitam āyatyāṃ notpatsyate; yathā krodhana upanāhī
            mrakṣaḥ pradāsi īrṣyako matsarī śaṭho māyāvī ahrīyamāṇo 'napatrāpī pāpeccho mithyādṛṣṭikaḥ;
            punar aparam ihaikaḥ svayaṃ dṛṣṭiparāmarśī bhavaty asamañjasagrāhī duṣpratiniḥsargamantrī;
            yaḥ svayaṃ dṛṣṭiparāmarśī bhavati duṣprajñaniḥsargamantrī sa śāstāraṃ na satkaroti
            na gurukaroti na mānayati na pūjayai; śāstāram asatkurvann agurukurvann amānayann
            apūjayan dharmaṃ na paśyati; dharmam apaśyan śrāmaṇyanirapekṣo bhavati; śrāmaṇyanirapekṣaḥ
            sa saṃghe tadrūpaṃ raṇam utpādayati kalahabhaṇḍanavigrahavivādam; yaḥ syāt kalahabhaṇḍanavigrahavivādo
            bahujanānarthāya bahujanāhitāya bahujanaduḥkhāya anarthāyāhitāya ḥduḥkhāyaḥ devamanuṣyāṇām;
            evaṃrūpaṃ saced yūyaṃ bhikṣavo vivādamūlam adhyātmaṃ vā bahirdhā vā aprahīṇaṃ samanupaśyatha
            tatra vaḥ sahitaiḥ samagraiḥ saṃmodamānair avivādamānais tīvracchando vīryavṃ vyāyāma
            utsāha utsūḍhir aprativāṇismṛtyā saṃprajanye yogaḥ karaṇīyo yāvad etasyaiva vivādamūlasya
            utpannasya prahāṇāya; evaṃ vas tad vivādamūlam
            prahāsyati; evaṃrūpaṃ saced yūyaṃ bhikṣavo vivādamūlam adhyātmaṃ vā bahirdhā vā prahīṇaṃ
            samanupaśyatha tatra vaḥ sahitaiḥ samagraiḥ saṃmodamānair avivādamānais tīvracchando
            vīryaṃ vyāyāma utsāha utsūḍhir aprativāṇismṛtyā saṃprajanye yogaḥ karaṇīyo yāvad etasyaiva
            vivādamūlasya (<span class="bold">A 337a</span>) prahīṇasyāyatyām anavāsravāya; evaṃ vas tadvivādamūlaṃ samyak susamāhitam āyatyāṃ
            notpatsyate; imāny ucyante ṣaḍvivādamūlāni
            caturdaśa bhedakaraṇāni vastūni katamāni? yad uta dharmam iti vā adharmam iti vā,
            vinaya iti vā avinaya iti vā, āpattir iti vā anāpattir iti vā, gurv iti vā laghv iti
            vā, sāvaśeṣa iti vā niravaśeṣa iti vā, deśanākaraṇīya iti vā saṃvarakaraṇīya iti vā
            durbhāṣitagaminīti vā subhāṣitagaminīti vā; imāny ucyante caturdaśa bhedakarāṇi vastūni;
            (<span class="bold">Adhik-v 74</span>) idaṃmūlaṃ bhikṣavo vivādādhikaraṇam idaṃ vivādādhikaraṇasya mūlam</p>
         
         
         
         
         
         <p>The anavavādādhikaraṇam</p>
         
         
         <p>  kiṃmūlaṃ bhikṣavo anavavādādhikaraṇaṃ kim anavavādādhikaraṇasya mūlam? yaḥ saṃghasya
            anavavādaḥ anavavādanam anavavādaprasthāpanaṃ tad upādāya yaḥ kalaho bhaṇḍanaṃ vigraho
            vivādaḥ idaṃmūlakaṃ bhikṣavaḥ anavavādādhikaraṇam idam anavavādādhikaraṇasya mūlam</p>
         
         
         
         
         
         <p>The āpattyadhikaraṇam</p>
         
         
         <p>  kiṃmūlaṃ bhikṣavaḥ āpattyadhikaraṇam, kim āpattyadhikaraṇasya mūlam? pañcāpattijātasya
            āpattinikāyā āpattiskandha iti ucyate; katame pañca? pārājikāḥ saṃghāvaśeṣāḥ pāyattikāḥ
            pratideśanīyā duṣkṛtāś ca; api tv astyāpattiḥ kāyikī na vācikī na caitasikī; asti
            vācikī na kāyikī na caitasikī; asti kāyikī caitasikī na vācikī; asti vācikī caitasikī
            na kāyikī; asti kāyikī vācikī caitasikī ca
            katamā āpattiḥ kāyikī na vācikī na caitasikī? yathāpitad bhikṣur aniṣkrānteṣu gṛhastheṣv
            anupasaṃpanneṣu niṣkrāntā gṛhastā anupasaṃpannā iti śayyāṃ kalpayati suptam cainaṃ
            mātṛgrāmo viśete supto vā mahāśayanam āropyate iyam āpattiḥ kāyikī na vācikī na caitasikī
            katamā āpattir vācikī na kāyikī na caitasikī? yathāpitad bhikṣur mātṛgrāmasya pañcabhir
            padair dharmaṃ deśayan asaṃcintya ṣaṣṭam padam atikrāmati, ṣaḍbhir padair vā deśayan
            saptamaṃ padam atikrāmati, iyam āpattir vācikī na kāyikī na caitasikī
            katamā āpattiḥ kāyikī caitasikī na vācikī? yathāpitad bhikṣuḥ saṃcintya tiryagyonigataṃ
            prāṇinaṃ jīvitād vyaparopayan naivam (<span class="bold">Adhik-v 75</span>) āha: evaṃ hi prāṇi jīvitād vyaparopayitavyaḥ; yathā mayā vyaparopitaḥ evaṃ punar
            vyaparopayitavyaḥ; ḥvyaparopitaḥḥ suvyaparopito bhavatīti; adattam ādadat kāmeṣu mithyā
            caran madyapānaṃ piban naivam āha: evaṃ madyapānaṃ pātavyam; yathā mayā pītam evaṃ
            ca punar madyapānaṃ ḥpātavyamḥ; pītaṃ supītaṃ bhavatīti; idam āpattiḥ kāyikī caitasikī
            na vācikī
            katamā āpattir vācikī caitasikī na kāyikī? yathāpitad bhikṣur mātṛgrāmasya pañcabhiḥ
            padair dharmaṃ deśayan saṃcintya ṣaṣṭaṃ padam atikrāmati ṣaḍbhir vā padair deśayan
            saptamaṃ padam atikrāmati, iyam āpattir vācikī caitasikī (<span class="bold">A 337b</span>) na kāyikī
            katamā āpattiḥ kāyikī vācikī caitasikī ca? yathāpitad bhikṣuḥ saṃcintya tiryagyonigataṃ
            prāṇinaṃ jīvitād vyaparopayann evam āha: evaṃ prāṇī jīvitād vyaparopayitavyaḥ; yathā
            mayā vyaparopitaḥ evaṃ ca punar vyaparopitaḥ suvyaparopito bhaviṣyatīti; adattam ādadat
            kāmeṣu mithyā caran madyapānam pibann evam āha: evaṃ hi madyapānaṃ pātavyam; yathā
            mayā pītam evaṃ ca punaḥ pītaṃ supītaṃ bhavatīti; iyam āpattiḥ kāyikī vācikī caitasikī
            ca; idaṃmūlakaṃ bikṣavaḥ āpattyadhikaraṇam, idam āpattyadhikaraṇasya mūlam</p>
         
         
         
         
         
         <p>The kṛtyādhikaraṇam</p>
         
         
         <p>  kiṃḥmūlaṃḥ bhikṣavaḥ kṛtyādhikaraṇam, kiṃ kṛtyādhikaraṇasya mūlam? yā saṃghasya
            kriyājñaptiḥ jñaptidvitīyaṃ jñapticaturthaṃ karma idaṃmūlakaṃ bhikṣavaḥ kṛtyādhikaraṇam
            idam kṛtyādhikaraṇasya mūlam</p>
         
         
         
         
         
         <p>The three kinds of vivādādhikaraṇam</p>
         
         
         <p>  vivādādhikaraṇaṃ bhikṣavaḥ kuśalaṃ vaktavyam akuśalaṃ vaktavyam avyākṛtaṃ vaktavyam;
            katarat kuśalam? yat saṃghasyārthinaḥ arthābhiprāyasya kuśalārthinaḥ kuśalābhiprāyasya
            ḥnānāvādo (<span class="bold">Adhik-v 76</span>) vivādo vipratyanīkavādaḥḥ tad upādāya yaḥ kalaho bhaṇḍanaṃ vigraho vivādaḥ idaṃ
            kuśalam; katamad akuśalam? yaḥ saṃghasyānarthinaḥ anarthābhiprāyasyākuśalārthinaḥ
            akuśalābhiprāyasya nānāvādo vivādo vipratyanīkavādaḥ tad upādāya kalaho bhaṇḍanaṃ
            vigraho vivādaḥ idam akuśalam; katamad avyākṛtam? yat saṃghasya naivārthino ḥnaivānarthinoḥ
            naivārthābhiprāyasya ḥnaivānarthābhiprāyasyaḥ na kuśalārthino ḥnākuśalārthinaḥ na
            kuśalābhiprāyasya nākuśalābhiprāyasyaḥ nānāvādo vivādo vipratyanīkavādaḥ tad upādāya
            yaḥ kalaho bhaṇḍanaṃ vigraho vivādaḥ idam avyākṛtam</p>
         
         
         
         
         
         <p>The three kinds of anavavāddhikaraṇam</p>
         
         
         <p>  anavavādādhikaraṇaṃ kuśalaṃ vaktavyam akuśalam vaktavyam avyākṛtaṃ vaktavyam; katarat
            kuśalam? yat saṃghasya arthinaḥ arthābhiprāyasya kuśalārthinaḥ kuśalārthābhiprāyasya
            anavavāda anavavādanam anavavādaprasthāpanaṃ tad upādāya yaḥ kalaho bhaṇḍanaṃ vigraho
            vivādaḥ idaṃ kuśalam; katarad akuśalam? yat saṃghasya anarthinaḥ anarthābhiprāyasya
            akuśālārthinaḥ akuśalābhiprāyasya anavavādaḥ anavavādanaṃ anavavādaprasthāpanaṃ tad
            upādāya yaḥ kalaho bhaṇḍanaṃ vigraho vivādaḥ idam ḥakuṣalam; kataradḥ avyākṛtam? ḥyat
            saṃghasya naivārthino naivānarthino naivārthābhiprāyasya naivānarthābhiprāyasya na
            kuśalārthino nākuśalārthinaḥ na kuśalābhiprāyasya nākuśalābhiprāyasya anavavāda anavavādanam
            anavavādaprasthāpanaṃ tad upādāya yaḥ kalaho bhaṇḍanaṃ vigraho vivādaḥ idam avyākṛtamḥ</p>
         
         
         
         
         
         <p>The two kinds of āpattyadhikaraṇam</p>
         
         
         <p>  āpattyadhikaraṇam akuśalaṃ vaktavyam avyākṛtaṃ ca vaktavyam; katarad akuśalam? yo
            buddhaprajñaptāyāṃ śikṣāyāṃ saṃghaprajñaptāyāṃ ca kriyāyām saṃcintya vyatikramaḥ idam
            akuśalam; katarad (<span class="bold">Adhik-v 77</span>) avyākṛtam? yo buddhaprajñaptāyāṃ śikṣāyāṃ saṃghaprajñaptāyāṃ ca kriyāyām asaṃcintya
            vyatikramaḥ idam avyākṛtaṃ</p>
         
         
         
         
         
         <p>The three kinds of kṛtyādhikaraṇam</p>
         
         
         <p>  kṛtyādhikaraṇaṃ kuśalaṃ vaktavyam akuśalaṃ vaktavyam avyākṛtaṃ ca vaktavyam; katarat
            kuśalam? yat saṃghasyārthinaḥ (<span class="bold">A 338a</span>) arthābhiprāyasya kuśalārthinaḥ kuśalābhiiprāyasya jñaptir jñaptidvitīyaṃ jñapticaturthaṃ
            karma tad upādāya yaḥ kalaho bhaṇḍanam vigraho vivādaḥ idaṃ kuśalam; katarad akuśalam?
            yat saṃghasyānarthinaḥ anarthābhiprāyasya akuśalārthinaḥ akuśalābhiprāyasya jñaptir
            jñaptidvitīyaṃ jñapticaturthaṃ karma tad upādāya yaḥ kalaho bhaṇḍanaṃ vigraho vivādaḥ
            idam akuśalam; katarad avyākṛtam? yat saṃghasya naivārthino ḥnaivānarthinoḥ naivārthābhiprāyasya
            ḥnaivānarthābhiprāyasyaḥ na kuśalārthino ḥnākuśalārthinoḥ na kuśalābhiprāyasya ḥnākuśalābhiprāyasyaḥ
            jñaptir jñaptidvitīyaṃ jñapticaturthaṃ karma tad upādāya kalaho bhaṇḍanam vigraho
            vivādaḥ idam avyākṛtam</p>
         
         
         
         
         
         <p>Not all kinds of vivāda, etc., are a source of adhikaraṇa</p>
         
         
         <p>  yo vivādas tad adhikaraṇaṃ yac cādhikaraṛam sa vivādaḥ? āha: syād vivādo nādhikaraṇam,
            syād adhikaraṇaṃ na vivādaḥ, syād vivādaś cādhikaraṇaṃ ca, syān naiva vivādo nādhikaraṇam;
            1) vivādas tāvan nādhikaraṇam, yat saṃghasya nānāvādo vivādaḥ vipratyanīkavādaḥ; 2)
            adhikaraṇaṃ na vivādaḥ, trīṇy adhikaraṇāni anavavādādhikaraṇam āpattyadhikaraṇaṃ kṛtyādhikaraṇaṃ
            ca; 3) vivādāś cādhikaraṇaṃ ḥcaḥ, yaḥ saṃghasya nānāvādo vivādo vipratyanīkavādaḥ
            asāmagrī asaṃmodamāna anekotībhāvaḥ tad upādāya yaḥ kalaho bhaṇḍanaṃ vigraho vivādaḥ;
            4) syān naiva vivādo nādhikaraṇam, etān ākārān sthāpayitvā (<span class="bold">Adhik-v 78</span>)
            yo 'navavādas tad adhikaraṇaṃ yad vā adhikaraṇaṃ so 'navavādaḥ? āha: syād anavavādo
            nādhikaraṇam; syād adhikaraṇam nānavavādaḥ; syād anavavādaś cādhikaraṇaṃ ca; syād
            naivānavavādo nādhikaraṇam; 1) anavavādas tāvan nādhikaraṇam; yaḥ saṃghasya anavavādaḥ
            anavavādanaṃ anavavādaprasthāpanam; 2) adhikaraṇam nānavavādaḥ, trīṇy adhikaraṇāni
            vivādādhikaraṇam āpattyadhikaraṇaṃ kṛtyādhikaraṇaṃ ca; 3) anavavādaś cādhikaraṇaṃ
            ca, yaḥ saṃghasyānavavādaḥ anavavādaṃ anavavādaprasthāpanaṃ tad upādāya yaḥ kalaho
            bhaṇḍanaṃ vigraho vivādaḥ; 4) naivānavavādo nādhikaraṇam, etān ākārān sthāpayitvā
            yā āpattis tad adhikaraṇaṃ yad vā adhikaraṇaṃ sā āpattiḥ? āha: syād āpattiḥ nādhikaraṇam;
            syād adhikaraṇaṃ nāpattiḥ; syād āpttiś cādhikaraṇaṃ ḥcaḥ; syān naivāpattir nādhikaraṇam;
            1) āpattis tāvan nādhikaraṇaṃ pañcāpattijātayaḥ āpattinikāyā āpattiskandha ity ucyate
            pārājikāḥ saṃghāvaśeṣāḥ pāyattikā pratideśanikā duṣkṛtāś ca; 2) adhikaraṇaṃ nāpattiḥ,
            trīṇy adhikarāṇāni vivādādhikaraṇam anavavādādhikaraṇaṃ kṛtyādhikaraṇaṃ ca; 3) āpattiś
            cādhikaraṇaṃ ca, pañcāpattijātayaḥ āpattinikāyā āpattiskandha ity ucyate, pārājikā
            saṃghāvaśeṣā pāyattikā pratideśanikā duṣkṛtāś ca; tad upādāya (<span class="bold">A 338b</span>) kalaho bhaṇḍanaṃ vigraho vivādaḥ; 4) naivāpattir nādhikaraṇam, etān ākārān sthāpayitvā
            yat kṛtyaṃ tad adhikaraṇaṃ yad vā adhikaraṇaṃ tat kṛtyam? āha: syāt kṛtyaṃ nādhikaraṇam,
            syād adikaraṇaṃ ḥnaḥ kṛtyam, syāt kṛtyaṃ cādhikaraṇaṃ ca, syān naiva kṛtyaṃ nādhikaraṇaṃ;
            1) kṛtyaṃ tāvan nādhikaraṇam, yaḥ saṃghasya jñaptir jñaptidvitīyaṃ jñapticaturthaṃ
            karma; 2) adhikaraṇaṃ na kṛtyam, trīṇy adhikaraṇāni vivādādhikaraṇaṃ anavavādādhikaraṇam
            āpattyadhikaraṇaṃ ca; 3) kṛtyaṃ cādhikaraṇaṃ ca, yā saṃghasya kriyājñaptir jñaptidvitīyaṃ
            jñapticaturthaṃ karma tad upādāya yaḥ kalaho bhaṇḍanaṃ vigraho ḥvivādaḥḥ; 4) naiva
            kṛtyaṃ nādhikaraṇaṃ, etān ākārān sthāpayitvā (<span class="bold">Adhik-v 79</span>)</p>
         
         
         
         
         
         <p>The settlement of disputes; Śāriputra and Maudgalyāyana settle a dispute</p>
         
         
         <p>  vivādādhikaraṇaṃ bhikṣavaḥ katibhir adhikaraṇaśamathair dharmair damayitavyaṃ śamayitavyaṃ
            vyupaśamayitavyam? āha: dvābhyāṃ, saṃmukhavinayena yadbhūyasikīyaśalākāgrahaṇena ca;
            kathaṃ saṃmukhavinaya adhikaraṇaśamatho bhavati kathaṃ caiṣām adhikaraṇānām damaś
            ca bhavati śamaś ca vyupaśamaś ca, yad uta saṃmukhavinayenādhikaraṇaśamathena?
            buddho bhagavān śrāvastyāṃ varśā upagato jetavane anāthapiṇḍadasyārāme; tena khalu
            samayena saṃbahulā bhikṣavo janapade varśā upagatāḥ; teśām antarvarṣo utpannaḥ kalaho
            bhaṇḍanaṃ vigraho vivādaḥ; tais tad adhikaraṇam āyuṣmantayoḥ śāriputramaudgalyāyanayor
            upanikṣiptam; tābhyaṃ tad adhikaraṇam vyupaśamitaṃ dharmeṇa vinayena śāstuḥ śāsanena;
            atha sambahulā bhikṣavo janapade varṣoṣitās trayāṇāṃ māsānām atyayāt kṛtacīvarā niṣṭhitacīvarā
            samādāya pātracīvaraṃ yena śrāvastīṃ tena cārikāṃ prakrāntāḥ; anupūrveṇa cārikāṃ carantaḥ
            śrāvastīm anuprāptāḥ; atha saṃbahulā bhikṣavaḥ pātracīvaraṃ pratiśamayya pādau prakṣālya
            yena bhagavāṃs tenopasaṃkrāntāḥ; upasaṃkramya bhagavataḥ pādau śirasā vanditvaikānte
            niṣaṇṇāḥ; dharmatā khalu, buddhā bhagavantaḥ āgantukān bhikṣūn anayā pratisaṃmodanayā
            pratisaṃmodate, kuto yūyaṃ bhikṣava etarhy āgacchata kutra vā varṣoṣitāḥ; pratisaṃmodate
            bata bhagavān saṃbahulān bhikṣūn, kuto yūyaṃ, bhikṣavaḥ etarhy āgacchata, kutra vā
            varṣoṣitāḥ? janapadād vayaṃ bhadanta etarhy āgacchāmo janapade ca smo varṣā uṣitāḥ;
            kaccid yūyaṃ bhikṣavaḥ sukhasparśaṃ janapade varṣā uṣitā na cāstha klāntā piṇḍakena?
            na hi vayam bhadanta janapade sukhasparśaṃ varṣā uṣitā na ca sma klāntā piṇḍakena,
            api tv asmākam antarvarṣeṇa utpannaḥ kalaho bhaṇḍanaṃ vigraho vivādaḥ; tair asmābhis
            tad adhikaraṇam āyuṣmadbhyāṃ śāriputramaudgalyāyanābhyām (<span class="bold">Adhik-v 80</span>) upanikṣiptam; tābhyaṃ tad adhikaraṇaṃ vyupaśamitaṃ dharmeṇa vinayena śāstuḥ śāsanena
            ca</p>
         
         
         
         
         
         <p>The sthalastha monks</p>
         
         
         <p>  bhagavān saṃlakṣayati: śakṣyanti bata me sthalasthāḥ śrāvakāḥ utpannotpannāny adhikaraṇāni
            vyupaśamayituṃ dharmeṇa vinayena śāstuḥ śāsanena; tasmāt tarhi bhikṣavaḥ sthalasthair
            bhikṣubhir utpannotpannāny adhikaraṇāni vyupaśamayitavyāni dharmeṇa vinayena śāstuḥ
            śāsanena iti; bhikṣavo na jānate ke sthalasthāḥ kati vā iti; bhagavān āha: ye śaknuvanti
            saṃgham antareṇa utpannotpannāny adhikaraṇāni vyupaśamayitum; te ca trayaḥ, asti sthalastho
            na kāyena saṃvṛto na vācā; asti kāyena saṃvṛto na vācā; asti kāyena saṃvṛto vācā ḥcaḥ;
            katamo na kāyena saṃvṛto na vācā? yathāpitat sthalastho bhikṣūṇāṃ kalahajātānām bhaṇḍanajātānāṃ
            vigṛhītānāṃ vivādam āpannānāṃ pakṣāparapakṣavyavasthitānām ātmanā upasaṃkramyaivam
            āhā: sādhv āyuṣmantaḥ idam adhikaraṇam sūdgṛhītaṃ na durgṛhītam; susaṃprayuktaṃ na
            duṣprayuktaṃ suparāmṛṣṭaṃ na duṣparāmṛṣṭam idaṃ ca idam ca vadata idaṃ ca idam ca
            mā vakṣyatha; abhimardantām āyuṣmantaḥ parān; mā ca paro abhimardatām; vayam āyuṣmatām
            pakṣo balam sahāyakā iti dvitīyam api pakṣam ātmanaivopasaṃkramyaivam (<span class="bold">A 339a</span>) āha: sādhv āyuṣmanta idam adhikaraṇam sūdgṛhītaṃ na durgṛhītaṃ susaṃprayuktam na
            duṣprayuktam suparāmṛṣṭaṃ na duṣparāmṛṭam idaṃ ca idaṃ ca vadata idaṃ ca idaṃ ca mā
            vakṣyatha; abhimardantām āyuṣmantaḥ parān, mā ca paro abhimardatām; vayam āyuṣmatām
            pakṣo balaṃ sahāyakā iti; ayaṃ sthalasthaḥ na kāyena saṃvṛto na vācā; katamaḥ sthalasthaḥ
            kāyena saṃvṛto na vācā? yathāpitat sthalasthaḥ bhikṣūṇāṃ kalahajātānāṃ bhaṇḍanajātānāṃ
            (<span class="bold">Adhik-v 81</span>) vigṛhītānāṃ vivādam āpannānāṃ pakṣāparapakṣavyavasthitānām ekasmin pakṣe nātmanā
            upasaṃkrāmati api tu dūtam anupreṣayati: sādhv āyuṣmanta etad adhikaraṇaṃ sūdgṛhītaṃ
            na durgṛhītaṃ susaṃprayuktaṃ na duṣprayuktaṃ suparāmṛṣṭaṃ na duṣparāmṛṣṭam; idaṃ cedaṃ
            ca vadata idaṃ cedaṃ ca mā vakṣayatha, abhimardantām āyuṣmantaḥ parān, mā ca paro
            abhimardatām, vayam āyuṣmatāṃ pakṣo bala sahāyakā iti; ḥdvitīye 'pi pakṣe nātmanopasaṃkrāmati,
            api tu dūtam anupreṣayati sādhv āyuṣmantaḥ etad adhikaraṇaṃ sūdgṛhītaṃ na durgṛhītaṃ
            susaṃprayuktaṃ na duṣprayuktaṃ suparāmṛṣṭaṃ na duṣparāmṛṣṭam; idaṃ cedaṃ ca vadata
            idaṃ cedaṃ ca mā vakṣyatha, abhimardantām āyuṣmantaḥ parān, mā ca paro abhimardatām,
            vayam āyuṣmatām pakṣo balaṃ sahāyakā iti;ḥ ayaṃ sthalasthaḥ kāyena saṃvṛto na vācā;
            katamaḥ sthalasthaḥ kāyena saṃvṛto vācā ca; yathāpitat sthalastho bhikṣūṇāṃ kalahajātānāṃ
            bhaṇḍanajātānāṃ vigṛhītānāṃ vivādam āpannānāṃ pakṣāparapakṣavyavasthitānām ekasmin
            pakṣe nātmanā upasaṃkrāmati nāpi dūtam anupreṣayati, dvitīyam api nātmanopasaṃkrāmati
            nāpi dūtam anupreṣayati
            tatra yo 'yaṃ sthalastho na kāyena saṃvṛto na vācā ca evaṃrūpaḥ sthalasthaḥ asaṃmato
            na saṃmantavyaḥ saṃmataś cāvakāśayitavyaḥ; (<span class="bold">A 339b</span>) tat kasya hetoḥ? evaṃrūpaṃ hi sthalastham āgamya saṃghe 'nutpannāni cādhikaraṇāny
            utpadyante utpannāni ca na kṣipraṃ vyupaśamaṃ gacchanti dharmeṇa vinayena śāstuḥ śāsanena;
            tatra yo 'yaṃ sthalasthaḥ kāyena saṃvṛto na vācā ca evaṃrūpaḥ sthalasthaḥ asaṃmato
            na saṃmantavyaḥ saṃmataś cāvakāśāyitavyah; tat kasya tetoḥ? evaṃrūpam api sthalastham
            āgamya saṃghe 'nutpannāny adhikaraṇāny utpadyante utpannāni ca kṣipraṃ ḥnaḥ vyupaśamaṃ
            gacchanti dharmeṇa vinayena śāstuḥ śāsanena; tatra yo 'yaṃ sthalasthaḥ kāyena saṃvṛto
            vācā ca evaṃrūpaḥ sthalasthaḥ asaṃmataḥ saṃmantavyaḥ saṃmataś nāvakāśayitavyaḥ; tat
            kasya hetoḥ? evaṃrūpaṃ sthalastham āgamya saṃghe 'nutpannāny adhikaraṇāni notpadyante
            utpannāni ca kṣipram (<span class="bold">Adhik-v 82</span>) eva upaśamaṃ gacchanti dharmeṇa vinyena śāstuḥ śāsanena; evaṃrūpo bhikṣavaḥ sthalasthaḥ
            adhikaraṇavyupaśamayitā nānye; evaṃrūpaiḥ sthalasthair utpannotpannāny adhikaraṇāni
            vyupaśamayitavyāni, evaṃrūpaiḥ sthalasthair adhikaraṇāni vyupaśamayitāni</p>
         
         
         
         
         
         <p>Two presences: pudgala and dharma</p>
         
         
         <p>  śuddhakaṃ saṃmukham; kim atra saṃmukham? dve saṃmukhe, pudgalasaṃmukhaṃ dharmasaṃmukhaṃ
            ca; pudgalasaṃmukhaṃ katamat? ye tad adhikaraṇam vyupaśamayanti; yathā ca tad adhikaraṇaṃ
            vyupaśāmyati sarve te samavahitā bhavanti saṃmukhībhūtāḥ, idam ucyate pudgalasaṃmukham;
            dharmasaṃmukhaṃ katamat? yena dharmeṇa yena vinayena ḥyenaḥ śāstuḥ śāsanena tad adhikaraṇaṃ
            vyupaśāmyati tena dharmeṇa tena vinayena tena śāstuḥ śāsanena tad adhikaraṇaṃ vyupaśamayanti;
            idam ucyate dharmasaṃmukham
            sacet sthalasthā bhikṣavaḥ tad adhikaraṇaṃ na śaknuvanti vyupaśamayituṃ tais tad adhikaraṇaṃ
            saṃghe upanikṣeptavyam, saṃghena tad adhikaraṇaṃ vyupaśamayitavyaṃ dharmeṇa vinayena
            śāstuḥ śāsanena; saṃghena tad adhikaraṇaṃ vyupaśāntaṃ dharmeṇa vinayena śāstuḥ śāsanena
            suvyupaśāntam</p>
         
         
         
         
         
         <p>Three presences: saṅgha, pudgala and dharma</p>
         
         
         <p>  śuddhakaṃ saṃmukham; kim atra saṃmukham? trīṇi saṃmukhāni: saṃghasaṃmukham, pudgalasaṃmukham,
            dharmasaṃmukhaṃ ca; saṃghasaṃmukhaṃ katamat? yāvanto bhikṣavaḥ sīmāprāptāḥ kriyāprāptās
            te sarve samavahitāḥ saṃmukhībhūtāḥ; chandārhebhyaś chanda ānīto bhavati; samavahitāś
            ca bhikṣavaḥ saṃukhībhūtā na prativahanti na pratikrośanti; yeṣāṃ prativahatāṃ pratikrośatāṃ
            pratikrośo ārohati ḥkarmāṇi ca kurvantiḥ idam ucyate saṃghasaṃmukham; (<span class="bold">Adhik-v 83</span>) pudgalasaṃmukhaṃ katamat? ye tad adhikaraṇaṃ vyupaśamayanti yeṣāṃ ca tad adhikaraṇaṃ
            vyupaśāmyati te sarve samavahitā bhavanti saṃmukhībhūtā; idam ucyate pudgalasaṃmukham;
            dharmasaṃmukhaṃ katamat? yena dharmeṇa yena vinayena ḥyenaḥ śāstuḥ śāsanena tad adhikaraṇaṃ
            vyupaśāmyati tena dharmeṇa tena vinayena ḥtenaḥ śāstuḥ śāsanena tad adhikaraṇaṃ vyupaśamayanti,
            idam ucyate dharmasaṃmukham; (<span class="bold">A 340a</span>) sacet saṃghaḥ na śaknoti tad adhikaraṇaṃ vyupaśamayituṃ tataḥ ḥpaścātḥ saṃghena
            vyūḍhakā bhikṣavaḥ saṃmantavyāḥ daśa vā pañca vā; evaṃ ca punaḥ saṃmantavyāḥ: śayanāsanaprajñaptiṃ
            kṛtvā gaṇḍīm ākoṭya pṛṣṭhavācikayā bhikṣūn samanuyujya sarvasaṃghe saṃniṣaṇṇe saṃnipatite
            pūrvaṃ tāvad utsāhayitavyāḥ: utsahadhve yūyaṃ buddharakṣitadharmadattasaṃghasenā vyūḍhakāḥ
            santo bahiḥ sīmāṃ gatvā saṃghasyādhikaraṇaṃ vyupaśamayitum iti; saced utsahante tair
            vaktavyam utsahayāma iti; tataḥ paścād ekena bhikṣuṇā jñaptiṃ kṛtvā karma kartavyaṃ:
            śṛṇotu bhadantāḥ saṃgha ime buddharakṣitadharmaḥdattaḥsaṃghasenā vyūḍhakāḥ utsahante
            bahiḥ sīmāṃ gatvā saṃghasyādhikaraṇāni vyupaśamayitum; sacet saṃghasya prāptakālaṃ
            kṣameta anujānīyāt saṃgho yat saṅgho buddharakṣitadharmadattasaṃghasenān vyūḍhakān
            saṃmanyeta; buddharakṣitadharmadattasaṃghasasenā vyūḍhakā utsahante saṃghasya bahiḥ
            sīmāṃ gatvā adhikaraṇāni vyupaśamayitum; eṣā jñaptiḥ, tataḥ karma kartavyam; śṛṇotu
            bhadantāḥ saṃgha ime buddharakṣitadharmadattasaṃghasenā vyūḍhakā utsahante bahiḥ sīkmāṃ
            gatvā saṃghasyādhikaraṇāni vyupaśamayitum; tat saṃgho ḥbuddharakṣitadharmadattasaṃghasenān
            vyūḍhakān saṃmanyeta; buddharakṣitadharmadattasaṃghasenāḥ vyūḍhakā bahiḥ sīmāṃ gatvā
            saṃghasyādhikaraṇāni vyupaśamayiṣyanti; yeṣām āyuṣmatāṃ kṣamate buddharakṣitadharmadattasaṃghasenān
            vyūḍhakān saṃmantum: buddharakṣitadharmadattasaṃghasenā vyūḍhakāḥ bahiḥ simāṃ gatvā
            saṃghasyādikaraṇāni
            vyupaśamayiṣyanti, te tūṣṇīm; na kṣamate, bhāṣantām; saṃmatā saṃghena buddharakṣitadharmadattasaṃghasenā
            vyūḍhakāḥ; (<span class="bold">Adhik-v 84</span> te ca bahiḥ sīmāṃ gatvā saṃghasyādhikaraṇāni vyupaśamayiṣyanti; kṣāntam anujñātaṃ
            saṃghena yasmāt tūṣṇīm; evam etad dhārayāmi vyūḍhakais tad adhikaraṇaṃ vyupaśamayitavam
            dharmeṇa vinayena śāstuḥ śāsanena; vyūḍhakais tad adhikaraṇaṃ vyupaśāntaṃ ḥsuḥvyupaśamitaṃ
            vaktavyaṃ dharmeṇa śāstuḥ śāsanena</p>
         
         
         
         
         
         <p>Two presences: pudgala and dharma
            śuddhakaṃ saṃmukhaṃ: kim atra saṃmukham? dve saṃmukhe,
            pudgalasaṃmukham dharmasaṃmukhaṃ ca; pudgalasaṃmukhaṃ katamat? ye tad adhikaraṇaṃ
            vyupaśamayanti yeṣāṃ ca tad adhikaraṇaṃ vyupaśāmyati te save samavahitā bhavanti saṃmukhībhūtāḥ;
            idam ucyate pudgalasaṃmukhaṃ; dharmasaṃmukhaṃ katamat? yena dharmeṇa yena vinayena
            ḥyenaḥ śāstuḥ śāsanena tad adhikaraṇaṃ vyupaśāmyati tena dharmeṇa tena vinayena ḥtenaḥ
            śāstuḥ śāsanena tad (<span class="bold">A 340b</span>) adhikaraṇaṃ vyupaśamayanti; idam ucyate dharmasaṃmukham; saced vyūḍhakā bhikṣavaḥ
            na śaknuvanti tad adhikaraṇaṃ vyupaśamayitum, tair vyūḍhakavyūḍhakā bhikṣavaḥ saṃmantavyā
            aṣṭau vā nava vā; vyūḍhavyūḍhakais tad adhikaraṇaṃ vyupaśamayitavyaṃ dharmeṇa vinayena
            śāstuḥ śāsanena; vyūḍhakavyūḍhakais tad adhikaraṇam vyupaśamitaṃ suvyupaśamitaṃ vaktavyam;
            saced vyūḍhakavyūdhakā bhikṣavaḥ tad adhikaraṇaṃ na śaknuvanti vyupaśamayituṃ tais
            tad adhikaraṇaṃ saṃghe upanikṣeptavyam; tataḥ saṃghenādhikaraṇasaṃcārako bhikṣuḥ saṃmantavyaḥ
            pañcabhir dharmaiḥ samanvāgataḥ; adhikaraṇasaṃcārako bhikṣur asaṃmato na saṃmantavyaḥ
            saṃmataś cāvakāśayitavyaḥ; katamaiḥ pañcabhiḥ? chandād gacchati dveṣān mohād bhayād
            gacchati saṃcāritāsaṃcāritaṃ cādhikaraṇaṃ na jānāti; ebhiḥ pañcabhir dharmaiḥ samanvāgataḥ
            adhikaraṇasaṃcārako bhikṣur asaṃmato na saṃmantavyaḥ saṃmataś cāvakāśayitavyaḥ; pañcabhis
            tu dharmaiḥ samanvāgataḥ adhikaraṇasaṃcārako bhikṣur asaṃmataś ca saṃmantavyaḥ saṃmataś
            ca nāvakāśayitavyaḥ; katamaiḥ pañcabhiḥ? na chandād gacchati na dveṣān na mohān na
            bhayād gacchati; (<span class="bold">Adhik-v 85</span>) saṃcāritāsaṃcāritaṃ cādhikaraṇaṃ jānāti; ebhiḥ pañcabhir dharmaiḥ samanvāgataḥ adhikaraṇasaṃcārako
            bhikṣur asaṃmataś ca saṃmantavyaḥ saṃmataś ca nāvakāśayitavyaḥ; evaṃ ca punaḥ saṃmantavyaḥ:
            śayanāsanaprajñaptiṃ kṛtvā gaṇḍīm ākoṭya pṛṣṭhavācikayā bhikṣūn smanuyujya sarvasaṃghe
            saṃniṣaṇṇe saṃnipatite ḥpūrvaṃ tāvad utsāhayitavyāḥ: utsahadhve āyuṣmantaḥ saṃghasyādhikaraṇaṃ
            saṃcārayitum; saced utsahante tair vaktavyam utsahayāma iti; tataḥ paścādḥ ekena bhikṣuṇā
            jñaptiṃ kṛtvā karma kartavyam: śrṇotu bhadantāḥ saṃgha ayam evaṃnāmā adhikaraṇasaṃcārako
            bhikṣur utsahate saṃghasyādhikaraṇaṃ saṃcārayitum; sacet saṃghasya prāptakālaṃ kṣameta
            anujānīyāt saṃgho yat saṃgha evaṃnāmānam adhikaraṇasaṃcārakaṃ bhikṣuṃ saṃmanyeta,
            evaṃnāmā adhikaraṇasaṃcārako bhikṣuḥ saṃghasyādhikaraṇaṃ saṃcārayiṣyati;
            eṣā jñaptiḥ; karma kartavyam; śrṇotu bhadantāḥ saṃghaḥ, ayam evaṃnāmā adhikaraṇasaṃcārako
            bhikṣur utsahate saṃghasyādhikaraṇaṃ saṃcārayitum; tat saṃgha evaṃnāmānam adhikaraṇasaṃcārakaṃ
            bhikṣuṃ saṃmanyeta evaṃnāmā adhikaraṇasaṃcārako bhikṣuḥ saṃghasyādhikaraṇaṃ saṃcārayiṣyati;
            yeṣām āyuṣmatāṃ kṣamate evaṃnāmānam adhikaraṇasaṃcārakaṃ bhikṣum saṃmantum, evamnāmā
            adhikaraṇasaṃcārako bhikṣuḥ saṃghasyādhikaraṇaṃ saṃcārayiṣyati; te ṭūṣṇīm; na kṣamate,
            bhāṣantām; saṃmataḥ saṃghena evaṃnāmā adhikaraṇasaṃcārako bhikṣuḥ; so 'yaṃ (<span class="bold">A 341a</span>) saṃghasyādhikaraṇaṃ saṃcārayiṣyati; kṣāntam, anujñātaṃ saṃghena yasmāt tūṣṇīm; etad
            dhārayāmi adhikaraṇasaṃcārakasyāhaṃ bhikṣor āsamudācarikān dharmān prajñāpayāmi; adhikaraṇasaṃcārakeṇa
            bhikṣuṇā idam adhikaraṇam sasthavire saprātimokṣe saṃghe upanikṣeptavyaṃ yathāvṛttaṃ
            cārocayitavyam; śṛṇotu bhadantāḥ saṃghaḥ, idam adhikaraṇam amuṣminn āvāse iyaccirakālasamutpannam
            asmin vastuni; tad adhikaraṇam sthalasthair bhikṣubhir na śakyaṃ vyupaśamayitum; taiḥ
            saṃghe upanikṣiptam; saṃghenāpi na śaktam; tena vyūḍhakā bhikṣavaḥ saṃmatāḥ; vyūḍhakair
            api bhikṣubhir na śaktam; tair api vyūḍhakavyūḍhakā bhikṣavaḥ saṃmatāḥ; vyūḍhakavyūḍhakair
            api saṃghe upanikṣiptam; saṃghenāpy (<span class="bold">Adhik-v 86</span>) aham evaṃnāmā adhikaraṇasaṃcārako bhikṣuḥ saṃmataḥ, so 'ham evaṃnāmā adhikaraṇasaṃcārako
            bhikṣur idam adhikaraṇaṃ sasthavire saprātimokṣe saṃghe upanikṣipāmi ity upaśamayatu
            bhadantāḥ saṃgha idam adhikaraṇam; yāvat ṣaṇmāsaparyantam upādāya sasthavireṇa saprātimokṣeṇa
            saṃghena tad adhikaraṇaṃ vyupaśamayitavyaṃ dharmeṇa vinayena śāstuḥ śāsanena; sasthavireṇa
            saprātimokṣeṇa saṃghena tad adhikaraṇaṃ vyupaśamitaṃ vaktavyaṃ dharmeṇa vinayena śāstuḥ
            śāsanena</p>
         
         
         
         
         
         <p>Three presences: saṃgha, pudgala, dharma</p>
         
         
         <p>  śuddhakaṃ saṃmukham; kim atra saṃmukham? trīṇi saṃmukhāni saṃghasaṃmukham pudgalasaṃmukhaṃ
            dharmasaṃmukhaṃ ca; saṃghasaṃmukhaṃ katamat? yāvanto bhikṣavaḥ sīmāprāptāḥ kriyāprāptāḥ
            te sarve samavahitāḥ saṃmukhībhūtāḥ; chandārhebhyaś chanda ānīto bhavati; samavahitāś
            ca bhikṣavaḥ saṃmukhībhūtāḥ na prativahanti na pratikrośanti; yeṣāṃ prativahatāṃ pratikrośatāṃ
            pratikrośo rohati karmāṇi ca kurvanti idam ucyate saṃghasaṃmukham; pudgalasaṃmukham
            katamat? ye tad adhikaraṇaṃ vyupaśamayanti yeṣāṃ ca tad adhikaraṇam vyupaśāmyati te
            sarve samavahitāḥ ḥbhavantiḥ saṃmukhībhūtā idam ucyate pudgalasaṃmukham; dharmasaṃmukhaṃ
            katamat? yena dharmeṇa yena vinayena ḥyenaḥ śāstuḥ śāsanena tad adhikaraṇaṃ vyupaśāmyati
            tena dharmeṇa tena vinayena tena śāstuḥ śāsanena tad adhikaraṇaṃ vyupaśamayanti idam
            ucyate dharmasaṃmukham; sacet sasthaviraḥ saprātimokṣasaṃghas tad adhikaraṇaṃ na śaknoti
            vyupaśamayituṃ tena tad adhikaraṇam adhikaraṇasaṃcārakasyaiva bhikṣor upanikṣeptavyam;
            adhikaraṇasaṃcārakeṇa bhikṣuṇā sūtravinayamātṛkādharāṇāṃ bhikṣūṇām upanikṣeptavyam;
            yathāvṛttaṃ cārocayitavyam; śṛṇvantu bhavantaḥ sūtravinayamātṛkādharā bhikṣavaḥ (<span class="bold">A 341b</span>) idam adhikaraṇam amuṣmin āvāse iyaccirakālasamutpannam asmin vastuni; tad adhikaraṇaṃ
            sthalasthair bhikṣubhir na śaktaṃ vyupaśamayitum; taiḥ saṃghe upanikṣiptam; saṃghenāpi
            na śaktam; tenāpi vyūḍhakā bhikṣavaḥ saṃmatāḥ; vyūḍhakair api bhikṣubhir na śaktam;
            tair api vyūḍhakavyūḍhakā bhikṣavaḥ saṃmatāh; vyūḍhakavyūḍhakair api bhikṣubhir na
            śaktam; tair api (<span class="bold">Adhik-v 87</span>) saṃghe upanikṣiptam; saṃghenāpy aham evaṃnāmā adhikaraṇasaṃcārako bhikṣuḥ saṃmataḥ,
            tena mayā evaṃnāmnā adhikaraṇasaṃcarakeṇa bhikṣuṇā idam adhikaraṇam sasthavire saprātimokṣe
            saṃghe upanikṣiptaṃ; sasthavireṇāpi saprātimokṣeṇa saṃghena mamaivaṃnāmno 'dhikaraṇasaṃcārakasya
            bhikṣor upanikṣiptam,
            so 'ham evaṃnāmā adhikaraṇasaṃcarako bhikṣur idam adhikaraṇaṃ sūtravinayamātṛkādharāṇāṃ
            bhikṣūṇām upanikṣipāmi vyupaśamayantu bhavantaḥ sūtravinayamātṛkādharā bhikṣavaḥ idam
            adhikaraṇam yāvat saṃvatsaram upādāya; sūtravinayamātṛkādharair bhikṣubhiḥ tad adhikaraṇaṃ
            vyupaśamayitavyam dharmeṇa vinayena śāstuḥ śāsanena; sūtravinayamātṛkādharair bhikṣubhiḥ
            tad adhikaraṇaṃ vyupaśamitaṃ suvyupaśamitaṃ vaktavyam</p>
         
         
         
         
         
         <p>Two presences: pudgala, dharma</p>
         
         
         <p>  śuddhakaṃ saṃmukham; kim atra saṃmukham? dve saṃmukhe pudgalasaṃmukhaṃ dharmasaṃmukhaṃ
            ca; pudgalasaṃmukham katamat? ye tad adhikaraṇaṃ vyupaśamayanti yeṣāṃ ca tad adhikaraṇaṃ
            vyupaśāmyati te sarve samavahitā bhavanti saṃmukhībhūtāḥ; idam ucyate pudgalasaṃmukham;
            dharmasaṃmukhaṃ katamat? yena dharmeṇa yena vinayena yena śāstuḥ śāsanena tad adhikaraṇaṃ
            vyupaśāmyati tena dharmeṇa tena vinayena tena śāstuḥ śāsanena tad adhikaraṇaṃ vyupaśamayanti,
            idam ucyate dharmasaṃmukham; sacet sūtravinayamātṛkādharā bhikṣavo na śaknuvanti tad
            adhikaraṇam vyupaśamayituṃ tair adhikaraṇasaṃcārakasyaiva bhikṣor upanikṣeptavyam;
            adhikaraṇasaṃcārakeṇa bhikṣuṇā yasminn āvāse bhikṣuḥ sthavirasthavirānyatamaḥ pramukhaḥ
            pramukhānyatamaḥ jñāto jñātānyatamaḥ tasyopanikṣeptavyam; yathāvṛttaṃ cārocayitavyam,
            śṛṇu tvaṃ sthavira idam adhikaraṇam amuṣminn āvāse iyaccirakālasamutpannam asminn
            eva vastuni; tad adhikaraṇaṃ sthalasthair bhikṣubhir na śaktaṃ vyupaśamayitum; taiḥ
            saṃghe upanikṣiptam; saṃghenāpi na śaktam; tenāpi vyūḍhakā bhikṣavaḥ saṃmatāḥ; vyūḍhakair
            api bhikṣubhir na śaktam; tair api vyūḍhakavyūḍhakā bhikṣavaḥ saṃmatāḥ; vyūḍhakavyūḍhakair
            api bhikṣubhir na śaktam; saṃghe upanikṣiptam; saṃghenāpi aham evaṃnāmā adhikaraṇasaṃcārako
            bhikṣuḥ saṃmataḥ; saṃghe (<span class="bold">Adhik-v 88</span>) mayā evaṃnāmnā adhikaraṇasaṃcārakeṇa bhikṣuṇā idam adhikaraṇam sasthavire saprātimokṣe
            upanikṣiptam; sasthavireṇa saprātimokṣeṇa saṃghena na śaktaṃ vyupaśamayitum; tenāpi
            mamaivaṃnāmna adhikaraṇasaṃcārikasya bhikṣor upanikṣiptam; tena mayaivaṃnāmnā adhikaraṇasaṃcārakeṇa
            bhikṣuṇā tad adhikaraṇaṃ sūtravinayamātṛkādharāṇāṃ bhikṣūṇām upanikṣiptam; sūtravinayamātṛkādharair
            api na śaktam; tair api mamavaṃnāmno adhikaraṇasaṃcārakasya bhikṣor upanikṣiptam;
            so 'ham vaṃnāmā adhikaraṇasaṃcārako bhikṣur idam adhikaraṇaṃ sthavirasyopanikṣipāmi,
            vyupaśamayitu sthavira idam adhikaraṇaṃ yāvat paryantam upādāya; sthavirasyāhaṃ bhikṣor
            āsamudācārikān dharmān prajñāpayāmi; sthavireṇa bhikṣuṇā arthipratyarthikānāṃ bhikṣūṇām
            antikān na dantakāṣṭhopasaṃhāraḥ svīkartavyo na gomayopasaṃhāro no pātrakopasaṃhāraḥ
            na svādyāyanikā na paripṛcchānikā dātavyā nānyatra purataḥ pṛṣṭhataḥ; idaṃ syur vacanīyā
            āyuṣmanta mā kalaho mā bhaṇḍanaṃ mā vigraho mā vivādaḥ; tat kasya hetoḥ? nāsty āyuṣmantaḥ
            dvayor vivadamānayor jayaḥ, api tv ekasya jayaḥ, ekasya parājayaḥ; nāsti dvayor yudhyamānayor
            jayaḥ, api tv ekasya jayaḥ, ekasya parājayaḥ iti sthavireṇa bhikṣuṇā tad adhikaraṇam
            vyupaśamayitavyaṃ dharmeṇa vinayena śāstuḥ śāsanena; sthavireṇa bhikṣuṇā tad adhikaraṇaṃ
            vyupaśamitaṃ suvyupaśamitaṃ vaktavyam; evaṃ hi bhikṣavaḥ saṃmukhavinaya adhikaraṇaśamatho
            bhavati; evaṃ ca punar ekeṣām adhikaraṇānāṃ damaś ca bhavati śamaś ca vyupaśamaś ca,
            yad uta saṃmukhavinayenādhikaraṇaśamathena</p>
         
         
         
         
         
         <p>The settlement of legal questions by the vote of the majority</p>
         
         
         <p>  kathaṃ ca bhikṣavo yadbhūyaiṣaśalākāgrahaṇam adhikaraṇaśamatho bhavati? kathaṃ caikeṣām
            adhikaraṇānāṃ damaś ca bhavati śamaś ca ḥvyupaśamaś caḥ yaduta yadbhūyaiṣīkena śalākāgrahaṇenādhikaraṇaśamathena?
            pūrvavat sthalasthān upādāya yāvat sthaviraḥ; sacet sthaviro bhikṣus tad adhikaraṇaṃ
            na śaknoti vyupaśamayituṃ (<span class="bold">Adhik-v 89</span>) tena tad adhikaraṇaṃ tasyaivādhikaraṇasaṃcārakasya bhikṣor upanikṣeptavyam; tenāpi
            (<span class="bold">A 342b</span>) tad adhikaraṇaṃ saṃghe upanikṣeptavyaṃ; saṃghena tad adhikaraṇaṃ yadbhūyaiṣīyaśalākāgrahaṇenādhikaraṇaśamathena
            vyupaśamayitavyam; pañcabhiḥ kāraṇair yadbhūyaiśīkaśalākāgrahaṇam adhikaraṇaśamathaḥ
            kharaś ca bhavati vyāḍaś ca pragāḍhaś ca bhedāśaṅkī cāparāvṛttaprayogī ca; kathaṃ
            ca kharo bhavati? arthipratyarthikair bhikṣubhiḥ kharaṃ pragṛhīto bhavati, evaṃ kharo
            bhavati; kathaṃ vyāḍo bhavati? arthipratyarthikā bhikṣavo vyāḍā bhavanti vikrāntāḥ,
            evaṃ vyāḍo bhavati; kathaṃ pragāḍho bhavati? arthipratyarthikair bhikṣubhir pragāḍhaṃ
            gṛhīto bhavati; evaṃ pragāḍho bhavati; kathaṃ bhedāśaṅkī bhavati? caturdaśānāṃ bhedakarāṇāṃ
            vastūnām anyatarānyatarat bhedakaraṃ vastu sādhu ca suṣṭhu ca sūdgṛhītaṃ bhavati,
            evaṃ bhedāśaṅkī bhavati; katham aparāvṛttaprayogī bhavati? sthalasthān upādāya yāvat
            sthaviraḥ, evam aparāvṛttaprayogī bhavati; ebhiḥ pañcabhir dharmaiḥ samanvāgataḥ yadbhūyaiṣīkaśalākāgrahaṇaśamathaḥ
            kharaś ca bhavati vyāḍaś ca pragāḍhaś ca bhedāśaṅkī cāparāvṛttaprayogī ca; tataḥ śalākācārako
            bhikṣuḥ saṃmantavyaḥ; pañcabhir dharmaiḥ samanvāgataḥ śalākācārako bhikṣur asaṃmato
            na saṃmantavyaḥ saṃmataś cāvakāśayitavyaḥ; katamaiḥ pañcabhih? chandād gacchati dveṣān
            mohād bhayād gacchati cāritācāritaṃ ca śalākāṃ na jānāti; ebhiḥ pañcabhir dharmaiḥ
            samanvāgataḥ śalākācārako bhikṣur asaṃmato na saṃmantavyaḥ saṃmataś cāvakāśayitavyaḥ;
            pañcabhis tu dharmaiḥ samanvāgataḥ śalākācārako bhikṣur asaṃmataḥ saṃmantavyaḥ saṃmataś
            ca nāvakāśayitavyaḥ; katamaiḥ pañcabhiṛ? na chandād gacchati na dveṣān mohād bhayād
            gacchati cāritācāritaṃ
            ca śalākāṃ jānāti; ebhiḥ pañcabhir dharmaiḥ samanvāgataḥ śalākācārako bhikṣur asaṃmataḥ
            saṃmantavyaḥ saṃmataś ca nāvakāśayitavyaḥ (<span class="bold">Adhik-v 90</span>)</p>
         
         
         
         
         
         <p>The four methods of votation</p>
         
         
         <p>  catvāri śalākācāraṇāni; katamāmi catvāri? channaṃ vivṛtaṃ sakarṇatuntunakaṃ sarvasāṃghikaṃ
            ca; channaṃ śalākācāraṇaṃ katamat? yathāpitat śalākācārakasya bhikṣor evaṃ bhavati,
            asminn evāvāse prabhūtāḥ sthavirā bhikṣavo adharmavādināḥ alpās tu navakā bhikṣavo
            dharmavādinaḥ; ahaṃ ced vivṛte śalākāṃ cārayeyaṃ sthānam etad vidyate yan navakā bhikṣavaḥ
            sthavirāṇāṃ bhikṣūṇām anuvidhīyamānāḥ prabhūtām adharmaśalākāṃ gṛhṇīyuḥ; yanv aham
            channe śalākāṃ cārayeyam iti sa channe śalākāṃ cārayati; idam ucyate channam śalākācārṇam;
            (<span class="bold">A 343a</span>) ḥvivṛtaṃ śalākācāraṇaṃ katamat?ḥ yathāpitat śalākācārakasya bhikṣor evaṃ bhavati,
            asminn āvāse prabhūtāḥ sthavirā bhikṣavo dharmavādinaḥ alpās tu navakā bhikṣavaḥ adharmavādinaḥ;
            ahaṃ cec channe śalākāṃ cārayeyaṃ sthānam etad vidyate yan navakā bhikṣavaḥ adharmaśalākāṃ
            gṛhṇīyuḥ; yanv aham vivṛte śalākāṃ cārayeyam; vivṛte śalākāṃ cārayataḥ sthānam etad
            vidyate yan navakā bhikṣavaḥ sthavirāṇāṃ bhikṣūṇām anuvidhīyamānāḥ prabhūtaṃ dharmaśalākāṃ
            gṛhṇīyuḥ iti; sa vivṛte śalākāṃ cārayati, idam ucyate vivṛtaṃ śalākācāraṇam; sakarṇatuntunakaṃ
            śalākācāraṇaṃ katamat? yathāpitac chalākācārako bhikṣuḥ karṇamūle gatvā tuntunāyate,
            āyuṣmann upādhyāyena te dharmaśalākā gṛhītā, tvam api dharmaśalākāṃ gṛhāṇa, ācāryeṇa
            samānopādhyāyena samānācāryeṇa ālaptakena saṃlaptakena saṃstutakena sapremakena te
            dharmaśalākā gṛhītā, tvam api dharmaśalākāṃ gṛhāṇa iti; idam ucyate sakarṇatuntunakaṃ
            śalākācāraṇam; sarvasāṃghikaṃ śalākācāraṇaṃ katamat? yathāpitac chalākācārakasya bhikṣor
            evaṃ bhavati, asminn āvāse prabhūtā bhikṣavo glānāḥ, ahaṃ ced ḥasaṃniṣaṇṇeḥ asaṃnipatite
            sarvasaṃghe śalākāṃ cārayeyaṃ sthānam etad vidyate prabhūtā bhikṣavaḥ adharmaśālākāṃ
            gṛhṇiyuḥ na tv ahaṃ sarvasaṃghe saṃniṣaṇṇe saṃnipatite śalākāṃ cārayeyam iti sa sarvasaṃghe
            saṃniṣaṇṇe saṃnipatite śalākāṃ cārayati,
            idam ucyate sarvasāṃghikaṃ śalākācāraṇam (<span class="bold">Adhik-v 91</span>)</p>
         
         
         
         
         
         <p>The ten distributions of voting tickets that are not legally valid</p>
         
         
         <p>  daśa adhārmikāṇi śalākāgrahaṇāni, daśa dhārmikāṇi; daśa adhārmikāṇi ṣalākāgrahaṇāni
            katamāni? adharmeṇa śalākāṃ gṛhṇānti, vyagrāḥ śalākāṃ gṛhṇānti, alpamātrāvaramātrakeṇa
            śalākāṃ gṛhṇanti; bhedāśaṅkinaḥ śalākāṃ gṛhṇanti; aparāvṛttaprayogena śalākāṃ gṛhṇanti;
            na gatiṃgatisārathitayā śalākāṃ gṛhṇanti; apy eva śalākāgrahaṇe saṃgho bhetsyati iti
            śalākāṃ gṛhṇanti; apy eva ṣalākāgrahaṇe prabhūtatarā bhikṣavaḥ adharmavādinaḥ bhaviṣyantīti;
            jānan śalākāgrahaṇena saṃgho bhetsyatīti śalākāṃ gṛhṇanti; apy eva jānan śalākāgrahaṇena
            prabhūtatarā bhikṣavaḥ adharmavādino bhaviṣyantīti śalākāṃ gṛhṇanti
            katham adharmeṇa śalākāṃ gṛhṇanti? na vinayānulomena śalākāṃ gṛhṇanti, evam adharmeṇa
            śalākāṃ gṛhṇanti; kathaṃ vyagrāḥ śalākāṃ gṛhṇanti? na saṃghasāmagryāṃ śalākāṃ gṛhṇanti,
            evaṃ vyagrāḥ śalākāṃ gṛhṇanti; katham alpamātrāvaramātrakeṇa (<span class="bold">A 343b</span>) śalākāṃ gṛhṇanti? saṃvarakaraṇīyaṃ deśanākaraṇīyam iti viditvā śalākāṃ gṛhṇanti,
            evam alpamātrāvaramātrakeṇa śalākāṃ gṛhṇanti; kathaṃ bhedāśaṅkinaḥ śalākāṃ gṛhṇanti?
            caturdaśānāṃ bhedakarāṇāṃ vastūnām anyatamānyatamad bhedakaraṃ vastu sādhu ca suṣṭhu
            ca sūdgṛhītaṃ bhavati, evaṃ bhedāśaṃkinaḥ śalākāṃ gṛhṇanti; kathaṃ aparāvṛttaprayogena
            śalākāṃ gṛhṇanti? na sthalasthān upādāya yāvan na sthaviraḥ; evam aparāvṛttaprayogena
            śalākāṃ gṛhṇanti; kathaṃ na gatiṃgatisārathitayā śalākāṃ gṛhṇanti? ye te bhikṣavo
            bhavanti sūtradharā vinayadharā mātṛkādharās tasmin dharmavinaye gataya ucyante; sārathayas
            tān avalokya śalākām gṛhṇanti; evaṃ na gatiṃgatisārathitayā śalākāṃ gṛhṇanti; katham
            apy eva śalākāgrahaṇena saṃgho bhetsyatīti śalākāṃ gṛhnanti? apy eva śalākāgrahaṇena
            (<span class="bold">Adhik-v 92</span>) saṃgho ḥbhedaṃ gamiṣyatīty evaṃcittāḥ śalākāṃ gṛhṇanti; evam apy eva śalākāgrahaneṇa
            saṃghoḥ bhetsyatīti śalākāṃ gṛhṇanti; katham apy eva śalākāgrahaṇena prabhūtatarā
            bhikṣavaḥ adharmavādino bhaviṣyantīti śalākāṃ gṛhṇanti? apy eva śalākāgrahaṇena prabhūtatarā
            bhikṣavaḥ adharmaṃ samādāya vartiṣyante iti śalākāṃ gṛhṇanti; evam apy eva śalākāgrahaṇena
            prabhūtatarā bhikṣavaḥ adharmavādino bhaviṣyantīti śalākāṃ gṛhṇanti; kathaṃ jānan
            śalākāgrahaṇena saṃgho bhetsyati iti śalākāṃ gṛhṇanti; jānan śalākāgrahaṇena saṃgho
            bhedaṃ gamiṣyati ity evaṃcittā śalākāṃ gṛhṇanti; evaṃ jānan śalākāgrahaṇena saṃgho
            bhetsyati iti śalākāṃ gṛhṇanti; kathaṃ jānan śalākāgrahaṇena prabhūtatarā bhikṣavaḥ
            adharmavādina bhaviṣyanti iti
            śalākāṃ gṛhṇanti; jānan śalākāgrahaṇena prabhūtatārā bhikṣavaḥ adharmaṃ samādāya vartiṣyanta
            ity evaṃcittāḥ śalākāṃ gṛhṇanti; evaṃ jānan śalākāgrahaṇena prabhūtatarā bhikṣavo
            adharmavādino bhaviṣyanti iti śalākāṃ gṛhṇanti; imāni daśa adhārmikāṇi śalākāgrahaṇāni</p>
         
         
         
         
         
         <p>The ten distributions of voting tickets that are legally valid</p>
         
         
         <p>  daśa dhārmikāṇi śalākāgrahaṇāni katamāni? dharmaśalākāṃ gṛhṇanti, samagrāḥ śalākāṃ
            gṛhṇanti, nālpamātrāvaramātrakeṇa śalākāṃ gṛhṇanti, na bhedāśaṅkinaḥ śalākāṃ gṛhṇanti,
            na parāvṛttaprayogeṇa śalākāṃ gṛhṇanti, gatiṃgatisārathitayā śalākāṃ gṛhṇanti, nāpy
            eva ḥśalākāgrahaṇena saṃgho bhetsyatīti śalākāṃ gṛhṇanti; nāpy evaḥ śalākāgrahaṇena
            prabhūtatarā bhikṣavaḥ adharmavādino bhaviṣyantīti śalākāṃ gṛhṇanti; ḥnaḥ jānaṃ śalākāgrahāṇena
            saṃgho bhetsyatīti śalākāṃ gḥṇanti; (<span class="bold">A 344a</span>) nāpy eva jānaṃ chalākāgrahaṇena prabhūtatarā bhikṣavaḥ adharmavādino bhaviṣyantīti
            śalākāṃ gṛhānti?
            kathaṃ dharmeṇa śalākāṃ gṛhṇanti? vinayānulomena śalākāṃ gṛhṇanti, evaṃ dharmeṇa śalākāṃ
            gṛhṇanti; kathaṃ samagrāḥ śalākāṃ gṛhṇanti? saṃghasāmagryā śalākāṃ gṛhṇanti; kathaṃ
            nālpāvaramātrakeṇa (<span class="bold">Adhik-v 93</span>) śalākāṃ gṛhṇanti? na saṃvarakaraṇīyaṃ na deśanākaraṇīyam iti kṛtvā śalākāṃ gṛhṇanti;
            evaṃ nālpāmātrāvaramātrakeṇa śalākāṃ gṛhṇanti; kathaṃ na bhedāśaṅkinaḥ śalākāṃ gṛhṇanti?
            caturdaśānāṃ bhedakarāṇāṃ vastūnām anyatamānyatamad bhedakaraṃ vastu sādhu ca suṣṭhu
            ca sūdgṛhītaṃ bhavati; evaṃ na bhedāśaṅkinaḥ śalākāṃ gṛhṇanti; kathaṃ na parāvṛttaprayogena
            śalākāṃ gṛhṇanti? sthalasthān upādāya yāvat sthaviraḥ; evaṃ na parāvṛttaprayogena
            śalākāṃ gṛhṇanti; kathaṃ gatiṃgatisārathitayā śalākāṃ gṛhṇanti? ye te bhikṣavo bhavanti
            sūtradharā vinayadharāḥ mātṛkādharās tasmin dharmavinaye gataya ucyante; sārathayas
            tān avalokya śalākāṃ gṛhnanti; evaṃ gatiṃgatisārathitayaiva śalākāṃ gṛhṇanti; kathaṃ
            nāpi śalākāgrahaṇena saṃgho ḥbhetsyatīti śalākāṃ gṛhnanti; nāpy eva śalākāgrahaṇena
            saṃghoḥ bhedaṃ gamiṣyatīty evaṃcittāḥ śalākāṃ gṛhṇanti; evaṃ nāpy eva śalākāgrahaṇena
            saṃgho bhetsyatīti śalākāṃ gṛhṇanti; kathaṃ nāpy eva śalākāgrahaṇena prabhūtatarā
            bhikṣavaḥ adharmavādino bhaviṣyantīti śalākāṃ gṛhṇanti; nāpy eva śalākāgrahaṇena prabhūtatarā
            bhikṣavaḥ adharmaṃ samādāya vartiṣyante iti śalākāṃ gṛhṇanti; evaṃ nāpy eva śalākāgrahaṇena
            prabhūtatarā bhikṣavaḥ adharmavādino bhaviṣyantīti śalākāṃ gṛhṇanti; kathaṃ ḥnaḥ jānaṃś
            śalākāgrahaṇena saṃgho bhetsyatīti śalākāṃ gṛhṇanti; na jānan śalākāgrahaṇena saṃgho
            bhedaṃ gamiṣyatīti evaṃcittā śalākāṃ gṛhṇanti; evaṃ na jānan ḥśalākāgrahaṇena saṃgho
            bhetsyatīti śalakāṃ gṛhṇanti; kathaṃ na jānanḥ śalākāgrahaṇena prabhūtatarā bhikṣavaḥ
            śalākāgrahaṇena adharmavādino bhaviṣyantīti śalākāṃ gṛhṇanti; na jānan śalākāgrahaṇena
            prabhūtatarā bhikṣavaḥ
            adharmaṃ samādāya vartiṣyante ity evaṃcittā śalākāṃ gṛhṇanti; evaṃ ḥnaḥ jānan śalākāgrahaṇena
            prabhūtatarā bhikṣavaḥ adharmavādino bhaviṣyantīti śalākāṃ gṛhṇanti; imāni daśa dhārmikāṇi
            śalākāgrahaṇāni; śalākācārakasya bhikṣor āsamudācārikān dharmān prajñāpayāmi</p>
         
         
         
         
         
         <p>Methods fo votation</p>
         
         
         <p>  śalākācārakeṇa bhikṣuṇa dvividhā (<span class="bold">A 344b</span>) śalākā upasthāpayitavyā, dharmaśalākā adharmaśalākā ca; dharmaśalākā ajihmā avakrā
            (<span class="bold">Adhik-v 94</span>) akuṭilā ḥsuvarṇāḥ sukhasaṃsparśā ca; adharmaśalākā jihmā vakrāḥ kuṭilā durvarṇā
            duḥkhasaṃsparśā ca; tataḥ śalākācārakeṇa bhikṣuṇā dakṣiṇena pāṇinā dharmaśalākā gṛhītvā
            vāmena cādharmaśalākā saṃghasthavirasya purastāt sthitvā dharmaśalākānāṃ varṇo bhāṣitavyaḥ,
            adharmaśalākānāṃ cāvarṇaḥ, sthavira imā dharmaśalākā ajihmā avakrā akuṭilāḥ suvarṇāḥ
            sukhasaṃsparśāś ca gṛhāṇa, imās tv adharmaśalākā jihmā vakrā kuṭilā durvarṇā duḥkhasaṃsparśāś
            ca gṛhāṇa; ḥyadiḥ yenādharmaśalākā tena hastaṃ ḥpraḥsārayati, prathamāyāṃ vāci na
            dātavyā, dvitīyāyāṃ na dātavyā, tṛtīyāyāṃ dātavyā; saṃghasthavireṇa vinayātisāriṇī
            duṣkṛtā āpattiḥ deśayitavyā; evaṃ yāvat saṃghanavakasya purataḥ sthitvā dharmaśalākānāṃ
            varṇo bhāṣitavyaḥ adharmaśalākānāṃ cāvarṇaḥ, imā dharmaśalākā ajihmā avakrā ḥakuṭilāḥḥ
            suvarṇāḥ sukhasaṃsparśāś ca gṛhāṇa, imās tv adharmaśalākā jihmā vakrāḥ kuṭilā durvarṇā
            duḥsaṃsparśā gṛhāṇa; yadi yena adharmaśalākās ḥtenaḥ hastaṃ prasārayati prathamāyāṃ
            vāci na dātavyā, dvitīyāyāṃ na dātavyā, ḥtṛtīyāyāṃ dātavyāḥ; evaṃ saṃghanavakena vinayātisāriṇī
            duṣkṛtā āpattir deśayitavyā; yadi dharmaśalākā nyūnā bhavati, ajñātakauṇḍinyasya śalākā
            grahītavyā; yady ekaśalākā adhikā bhavati evaṃ ḥtad adhikaraṇaṃḥ vyupaśāntaṃ yaduta
            dharmeṇa; evaṃ tasminn adhikaraṇe vyupaśānte sacet kaścit khoṭayati āpadyate duṣkṛtām;
            evaṃ yady ekāpy adharmaśalākā adhikā bhavati evam api tad adhikaraṇaṃ vyupaśāntaṃ
            yaduta adharmeṇa; evaṃ tasminn adhikaraṇe vyupaśānte kaścit khoṭayati āpadyate duṣkṛtām;
            evaṃ yadbhūyaiṣīkaśalākāgrahaṇādhikaraṇaśamatho bhavati; ḥevamḥ ihaikeṣām adhikaraṇānāṃ
            damaś ca bhavati śamaś ca (<span class="bold">Adhik-v 95</span>) vyupaśamaś ca yaduta yadbhūyaiṣīkaśalākāgrahaṇena adhikaraṇaśamathena</p>
         
         
         
         
         
         <p>The legal question arising from vivāda and anavavāda can be settled in two and three
            ways respectively. The smṛtivinaya.</p>
         
         
         <p>  vivādādhikaraṇaṃ bhikṣavo dvābhyām adhikaraṇaśamathābhyāṃ damayitavyaṃ śamayitavyaṃ
            vyupaśamayitavyaṃ, saṃmukhavinayena yadbhūyaiṣīkaśalākāgrahaṇena ca; anavavādādhikaraṇaṃ
            bhikṣavas tribhir adhikaraṇaśamathair dharmair damayitavyaṃ śamayitavyaṃ vyupaśamayitavyam;
            katamais tribhiḥ? saṃmukhavinayena smṛtivinayena amūḍhavinayena; kathaṃ ca bhikṣavaḥ
            saṃmukhavinayenādhikaraṇaśamatho bhavati? kathaṃ ca punar iahaikeṣām adhikaraṇānāṃ
            damaś ca bhavati śamaś ca vyupaśamaś ca yaduta saṃmukhavinayenādhikaraṇaśamathena?
            pūrvavat sthalastham upādāya yāvat sthaviraḥ; evaṃ hi bhikṣavaḥ saṃmukhavinaya (<span class="bold">A 345a</span>) adhikaraṇaśamatho bhavati; evaṃ punar ikaikeṣām adhikaraṇaśamathānāṃ damaś ca bhavati
            ḥśamaś caḥ vyupaśamaś ca yaduta saṃmukhavinayenādhikaraṇaḥśamathenaḥ; kathaṃ ca bhikṣavaḥ
            smṛtivinaya adhikaraṇaśamatho bhavati? kathaṃ ca punaḥ ihaikeṣām adhikaraṇaśamathānāṃ
            damaś ca bhavati śamaś ca vyupaśamaś ca yaduta smṛtivinayenādhikaraṇaḥśamathenaḥ?
            yathāpitad āyuṣmān dravyo mallaputraḥ mitrayā bhikṣuṇyā abhūtenābhyākhyātaḥ; tam enaṃ
            bhikṣavas tena vastunā codayanti; sa tena vastunā ḥcodyamānoḥ jihreti; etat prakaraṇaṃ
            bhikṣavo bhagavata ārocayanti; bhagavān āha: dadata bhikṣavo dravyasya mallaputrasya
            smṛtivinayam iti punar anyo 'py evaṃjātīya evaṃ ca punar dātavyaḥ; śayanāsanaprajñaptiṃ
            kṛtvā gaṇḍīm ākoṭya pṛṣṭhavācikayā bhikṣūn samanuyujya sarvasaṃghe saṃniṣaṇṇe saṃnipatite
            (<span class="bold">Adhik-v 96</span>) dravyeṇa mallaputreṇa ekāṃśam uttarāsaṅgaṃ kṛtvā utkuṭukena sthitvā añjaliṃ pragṛhya
            idaṃ syād vedanīyam: śrṇotu bhadantāḥ saṃghaḥ, ahaṃ dravyo mallaputro mitrayā bhikṣuṇyā
            abhūtenābhyākhyātaḥ; taṃ māṃ bhikṣavas tena vastunā codayanti; so 'haṃ tena vastunā
            codyamānaḥ saṃghāt smṛtivinayaṃ yāce; dadātu bhadantāḥ saṃghaḥ mama dravyasya mallaputrasya
            smṛtivinayam anukampām upādāya; evaṃ dvir apy evaṃ trir api; tataḥ paścād ekena bhikṣuṇā
            jñaptiṃ kṛtvā karma kartavyam; śrṇotu bhadantāḥ saṃghaḥ, ayaṃ dravyo mallaputro
            mitrayā bhikṣuṇyā abhūtenābhyākhyātaḥ; tam enaṃ bhikṣavas tena vastunā codayanti;
            so 'yaṃ tena vastunā codyamānaḥ saṃghān smṛtivinayaṃ yācate; sacet saṃghasya prāptakālaṃ
            kṣametānujānīyāt saṃgho yat saṃghaḥ dravyasya mallaputrasya smṛtivinayaṃ dadyāt ity
            eṣā jñaptiḥ; karma kartavyam; śṛṇotu bhadantāḥ saṃghaḥ, ayaṃ dravyo mallaputro mitrayā
            bhikṣuṇyā abhūtenābhyākhyātaḥ; tam enaṃ bhikṣavas tena vastunā codayanti; so 'yaṃ
            tena vastunā codyamānaḥ saṃghāt smṛtivinayaṃ yācate; tat saṃgho dravyasya mallaputrasya
            smṛtivinayaṃ dadāti; yeṣām āyuṣmatāṃ kṣamate dravyasya mallaputrasya smṛtivinayaṃ
            dātuṃ te tūṣṇīm; na kṣamate, bhāśantām; ḥiyam prathamā karmavācanā; evaṃ dvitīyā tṛtīyā
            karmavācanā kartavyāḥ; dattaḥ saṃghena dravyasya mallaputrasya smṛtivinayaḥ; kṣāntam
            anujñātaṃ saṃgheḥnaḥ yasmāt tūṣṇīm; evam etad dhārayāmi</p>
         
         
         
         
         
         <p>Three forms of smṛtivinaya not legally valid</p>
         
         
         <p>  trīṇy adhārmikāṇi smṛtivinayadānāni, trīṇi dhārmikāṇi; trīṇy adhārmikāṇi smṛtivinayadānāni
            ḥkatamāni?ḥ yathāpitad bhikṣuḥ pārājikām āpattim āpannaḥ, tam enaṃ bhikṣavas tena
            vastunā codayanti, sa tena vastunā codyamānaḥ saṃghāt smṛtivinayaṃ yācate, (<span class="bold">Adhik-v 97</span>) tasya saṃghaḥ smṛtivinayaṃ dadyāt; adhārmikaṃ smṛtivinayadānam; tat kasya ketoḥ?
            nāśanārhaḥ sa; yathāpitad bhikṣuḥ saṃghāvaśeṣāṃ pāyattikāṃ pratideśanikāṃ duṣkṛtām
            āpattim apannaḥ tam (<span class="bold">A 345b</span>) enaṃ bhikṣavas tena vastunā codayanti; sa tena vastunā codyamānaḥ saṃghāt smṛtivinayaṃ
            yācate; tasya saṃghaḥ smṛtivinayaṃ dadāti, adhārmikaṃ smṛtivinayadānaṃ; tat kasya
            hetoḥ? deśanārhaḥ sa; yathāpitat sekatena bhikṣuṇā nagnenonmattakena kṣiptacittena
            vedanābhinunnena bahv aśrāmaṇakam anānulomikam ācaritaṃ bhāṣitaṃ parākrāntam, lālā
            vāhitā, akṣiṇī visphārite, mukhaṃ vibhaṇḍitam, asuptena supta iti matam, parair apravyāhṛtena
            pravyāhṛta iti matam; tena cāpareṇa samayena svacittaṃ pratilabdham; tam enaṃ bhikṣavas
            tena vastunā codayanti, ḥsa tena vastunā codyamānaḥ saṃghāt smṛtivinayaṃ yācateḥ;
            saṃghaḥ smṛtivinayaṃ dadāti; adhārmikaṃ smṛtivinayadānam; tat kasya hetoḥ? amūḍhavinayārhaḥ
            sa; yathāpitad vastuko bhikṣuḥ saṃghamadhye āpattim avajānāti, avajñāya pratijānāti,
            pratijñāya punar apy avajānāti, ḥtasya bhikṣavaḥ smṛtivinayaṃ dadati, adhārmikaṃ smṛtivinayadānam;
            tat kasya hetoḥ?ḥ tatsvabhāvaiṣīyārhaḥ sa; itīmāmi trīṇy adhārmikāṇi smṛtivinayadānāni
            (<span class="bold">Adhik-v 98</span>)</p>
         
         
         
         
         
         <p>Three forms of smṛtivinaya legally valid</p>
         
         
         <p>  ḥtrīṇi dhārmikāṇi smṛtivinayadānāni katamāni?ḥ yathāpitad dravyo mallaputro mitrayā
            bhikṣuṇyā abhūtenābhyākhyātaḥ; tam enaṃ bhikṣavas tena vastunā codayanti; sa tena
            vastunā codyamānaḥ saṃghāt smṛtivinayaṃ yācate; tasya saṃghaḥ smṛtivinayaṃ dadāti;
            dhārmikaṃ smṛtivinayadānam; yathāpitad bhikṣur anyām evāpattim āpanno bhavati; tam
            enaṃ bhikṣavo 'nyena vastunā codayanti; sa tena vastunā codyamānaḥ saṃghāt smṛtivinayaṃ
            yācate; tasya saṃghaḥ smṛtivinayaṃ dadāti; dhārmikaṃ smṛtivinayadānam; yathāpitad
            bhikṣur āpattim āpanno bhavati; sā tena bhikṣoḥ purastād deśitā bhavati pratikṛtā
            vā; tam enam bhikṣavas tena vastunā codayanti, sa tena vastunā codyamānaḥ saṃghāt
            smṛtivinayaṃ yācate, tasya saṃghaḥ smṛtivinayaṃ dadāti, dhārmikaṃ smṛtivinayadānam;
            itīmāni trīṇi dhārmikāṇi smṛtivinayadānāni; evaṃ hi bhikṣavaḥ smṛtivinaya adhikaraṇaśamatho
            bhavati; evam ihaikeṣām adhikaraṇānāṃ damaś ca bhavati ḥśamaś caḥ vyupaśamaś ca yaduta
            smṛtivinayenādhikaraṇaśamathena</p>
         
         
         
         
         
         <p>The amūḍhavinaya</p>
         
         
         <p>  kathaṃ ca bhikṣavaḥ amūḍhavinaya adhikaraṇaśamatho bhavati? kathaṃ ca punar ihaikeśām
            adhikaraṇānāṃ damaś ca bhavati śamaś ca vyupaśamaś ca yadutāmūḍhavinayenādhikaraṇaśamathena?
            yathāpitat sekatena bhikṣuṇā nagnenonmattakena kṣiptacittena vedanābhinunnena bahv
            aśrāmaṇakaṃ anānulomikam ācaritaṃ bhāṣitaṃ parākrāntam, lālā vāhitā, akṣiṇī saṃparivartite,
            mukhaṃ ca vibhaṇḍitam, asuptena supta iti ḥmatam,ḥ parair apravyāhṛtena pravyāhṛta
            iti ḥmatam;ḥ tena cāpareṇa samayena svacittaṃ pratilabham; tam enaṃ bhikṣavas tena
            vastunā ḥcodayanti; sa tena vastunāḥ codyamānaḥ saṃghād amūḍhavinayaṃ yācate; etat
            prakaraṇam bhikṣavo bhagavata ārocayanti; bhagavān āha: (<span class="bold">A 346a</span>) dadata yūyaṃ bhikṣavaḥ (<span class="bold">Adhik-v 99</span>) sekatasya bhikṣor amūḍhavinayam iti; yo vā punar anyo 'py evaṃjātīyaḥ evaṃ punar
            dātavyaḥ; śayanāsaprajñaptiṃ kṛtvā gaṇdīm ākoṭya pṛṣṭhavācikayā samanuyujya sarvasaṃghe
            saṃniṣaṇṇe saṃnipatite sekatena bhikṣuṇā ekāṃśam uttarāsaṅgaṃ kṛtvā yathāvṛddhikayā
            sāmīcīṃ kṛtvā utkuṭukena sthitvā idaṃ syād vacanīyam: śṛṇotu bhadantāḥ saṃgho mayā
            sekatena bhikṣuṇā nagnenonmattakena kṣiptacittena vedanābhinunnena bahv aśrāmaṇakam
            ḥanānulomikamḥ ācaritam bhāṣitaṃ parākrāntam, lālā vāhitā, akṣiṇī saṃparivartite,
            mukhaṃ ca vibhaṇḍitam, asuptena supta iti matam, parair apravyāhṛtena pravyāhṛta iti
            matam; tena ca mayāpareṇa samayena svacittaṃ pratilabdham; taṃ māṃ bhikṣavas tena
            vastunā codayanti; so 'haṃ tena vastunā codyamānaḥ saṃghād amūḍhavinayaṃ yāce, dadātu
            bhadantāḥ saṃgho me sekatasya bhikṣor amūḍhavinayam anukampām upādāya; evaṃ dvir apy
            evaṃ trir api; tataḥ paścād ekena bhikṣuṇā jñaptiṃ kṛtvā karma kartavyam; śṛṇotu bhadantāḥ
            saṃghaḥ, anena sekatena bhikṣuṇā nagnenonmattakena kṣiptacittena vedanābhinunnena
            bahv aśrāmaṇakam anānulomikam ācaritam bhāṣitaṃ parākrāntam, lālā vāhitā, akṣiṇī
            saṃparivartite, mukhaṃ ca vibhaṇḍitam, asuptena supta iti matam, parair apravyāhṛtena
            pravyāhṛta iti matam; anena cāpareṇa samayena svacittaṃ pratilabdham; tam enaṃ bhikṣavas
            tena vastunā codayanti; so 'yaṃ tena vastunā codyamānaḥ saṃghād amūḍhavinayaṃ yācate;
            sacet saṃghasya prāptakālaṃ kṣametānujānīyāt saṃgho yat saṃghaḥ sekatasya bhikṣor
            amūḍhavinayaṃ dadyād ity eṣā jñaptiḥ; karma kartavyam; śṛṇotu bhadantāḥ saṃghaḥ, anena
            sekatena bhikṣuṇā nagnenonmattakena kṣiptacittena vedanābhinunnena bahv aśrāmaṇakam
            anānulomikam ācaritam, bhāṣitaṃ parākrāntam, lālā vāhitā, akṣiṇī saṃparivartite, mukhaṃ
            ca vibhaṇḍitam, asuptena supta iti matam, parair apravyāhṛtena pravyāhṛta iti matam;
            anena cāpareṇa samayena svacittaṃ pratilabdham; tam enaṃ bhikṣavas tena vastunā codayanti;
            so 'yaṃ tena vastunā codyamānaḥ saṃghād amūḍhavinayaṃ yācate; tat saṃghaḥ sekatasya
            bhikṣor amūḍhavinayaṃ dadāti; yeṣām āyuṣmatāṃ kṣamate sekatasya bhikṣor amūḍhavinayaṃ
            dātum, te tūṣṇīm, na kṣamate, bhāṣantām; ḥiyaṃ prathamā karmavācanā; evaṃ dvitīya
            tṛtīyā karmavācanā kartavyā;ḥ dattaḥ saṃghena sekatasya bhikṣor amūḍhavinayaḥ; kṣāntam
            anujñātaṃ saṃghena yasmāt tūṣṇīm; evam etad dhārayāmi (<span class="bold">Adhik-v 100</span>)</p>
         
         
         
         
         
         <p>Two forms of amūḍhavinaya respectively not legally valid and legally valid</p>
         
         
         <p>  ekam adhārmikaṃ amūḍhavinayadānam, ekaṃ dhārmikam; ekam adhārmikaṃ katamat? yathāpitad
            bhikṣur anunmattaḥ sann unmatto 'smīti pratijānīte akṣiptacittaḥ kṣiptacitta iti,
            tasya saṃghaḥ amūḍhavinayaṃ dadāti, adhārmikam (<span class="bold">A 346b</span>) amūḍhavinayadānam; idam ekam adhārmikam; dhārmikaṃ katamat? yathāpitat sekatena
            bhikṣuṇā nagnenonmattakena kṣiptacittena vedanābhinunnena bahv aśrāmaṇakam anānulomikam
            ācaritaṃ bhāṣitaṃ parākrāntam, lālā vāhitā, akṣiṇī saṃparivartite, mukhaṃ vibhaṇḍitam,
            asuptena supta iti matam, parair apravyāhṛtena ḥpravyāhṛtaḥ iti matam; tena cāpareṇa
            samayena svacittaṃ pratilabdham; tam enaṃ bhikṣavas tena vastunā codayanti; so 'yaṃ
            tena vastunā codyamānaḥ saṃghād amūḍhavinayaṃ yācate; tasya saṃgha amūḍhavinayaṃ dadāti;
            dhārmikam amūḍhavinayadānam; idam ekam dhārmikam; evaṃ hi bhikṣavaḥ amūḍhavinayaḥ
            adhikaraṇaśamatho bhavati; evaṃ ca punar ihaikeṣām adhikaraṇānāṃ damaś ca bhavati
            śamaś ca vyupaśamaś ca; anavavādādhikaraṇaṃ bhikṣavaḥ ebhis tribhir adhikaraṇaśamathair
            dharmair damayitavyaṃ śamayitavyaṃ vyupaśamayitavyam, yaduta saṃmukhavinayena smṛtivinayena
            amūḍhavinayena ca</p>
         
         
         
         
         
         <p>The legal questions arising from āpatti can be settled in four ways. The pratijñākāraka</p>
         
         
         <p>  āpattyadhikaraṇaṃ bhikṣavo caturbhir adhikaraṇaśamathair dharmair damayitavyaṃ śamayitavyaṃ
            vyupaśamayitavyam; katamaiś caturbhir? pratijñākārakeṇa saṃmukhavinayena tatsvabhāvaiṣīyeṇa
            tṛṇaprastārakeṇa ca; kathaṃ ca bhikṣavaḥ pratijñākārakaḥ adhikaraṇaśamatho bhavati?
            kathaṃ ca punar ihaikeṣām adhikaraṇānāṃ damaś ca bhavati śamaś ca vyupaśamaś ca yaduta
            pratijñākārakeṇa adhikaraṇaśamathena? yathāpitad bhikṣur āpattim āpanno bhavati, (<span class="bold">Adhik-v 101</span>) sa tena ḥvastunāḥ codito vā ḥacodito vāḥ smārito vā asmārito vā bhikṣoḥ purataḥ
            sthitvā evam āha: samanvāharāyuṣmann aham evaṃnāmā evaṃrūpāṃ cāpattim āpannaḥ; tām
            aham āyuṣmataḥ purastād deśayāmi āviṣkaromi; deśayitvā me āviṣkṛtya sparśo bhavati
            nādeśayitvā nānāviṣkṛtya; tena vaktavyaṃ paśyasi āpattim iti; tenāpi vaktavyaṃ paśyāmi
            iti; pūrvakeṇa vaktavyam āyatyām saṃvaram āpatsyase iti; paścimakena vaktavyam āpatsya
            iti; iti iyaṃ pratijñā</p>
         
         
         
         
         
         <p>Ten and ten ways of applying pratijñākāraka respectively not legally valid and legally
            valid</p>
         
         
         <p>  dasādhārmikāṇi pratijñādānāni, daśa dhārmikāṇi; daśādhārmikāṇi katamāni? yathāpitad
            bhikṣuḥ pārājikām āpattim āpannaḥ anāpanno 'smīti pratijānāti, tasya saṃghaḥ pratijñāṃ
            kārayati, adhārmikaṃ pratijñādānam; ḥsaṃghāvaśeṣāṃ pāyattikāṃ pratideśanikāṃ duṣkṛtām
            āpattim āpannaḥ anāpanno 'smīti pratijānāti, tasya saṃghaḥ pratijñāṃ kārayati, adhārmikaṃ
            pratijñadānamḥ; yathāpitad bhikṣur pārajikām āpattim anāpanno āpanno 'smīti pratijānāti,
            tasya saṃghaḥ pratijñāṃ kārayati, adhārmikaṃ pratijñādānam; saṃghāvaśeṣāṃ pāyattikāṃ
            pratideśanikāṃ duṣkṛtām āpattim anāpanna āpanno 'smīti pratijānāti, tasya saṃghaḥ
            pratijñāṃ kārayati, adhārmikaṃ pratijñādānam; imāni daśādhārmikāṇi pratijñādānāni;
            daśa dhārmikāṇi pratijñādānāni katamāni? yathāpitad bhikṣuḥ pārājikām āpattim āpannaḥ
            āpanno 'smīti (<span class="bold">A 347a</span>) pratijānāti, tasya saṃghaḥ pratijñāṃ kārayati, dhārmikaṃ pratijñādānam; saṃghāvaśeṣāṃ
            pāyattikāṃ pratideśanikāṃ duṣkṛtām āpattim āpannaḥ āpanno 'smīti pratijānāti, tasya
            saṃghaḥ pratijñāṃ kārayati, dhārmikaṃ pratijñādānam; yathāpitad bhikṣuḥ pārajikām
            āpattim anāpannaḥ anāpanno 'smīti pratijānāti tasya saṃghaḥ pratijñāṃ kārayati, dhārmikaṃ
            pratijñādānam; saṃghāvaśeṣāṃ pāyattikāṃ pratideśanikāṃ duṣkṛtām āpattim anāpano 'smīti
            pratijānāti tasya saṃghaḥ pratijñāṃ kārayati, dhārmikaṃ pratijñādānam; imāni dāśa
            dhārmikāṇi pratijñādānāni; (<span class="bold">Adhik-v 102</span>) evaṃ hi
            bhikṣavaḥ pratijñākāraka adhikaraṇaśamatho bhavati; evam ihaikeṣām adhikaraṇānāṃ damaś
            ca bhavati śamaś ca vyupaśamaś ca yaduta pratijñākārakeṇa adhikaraṇaśamathena</p>
         
         
         
         
         
         <p>The Buddha absolves the monk Kālo Mṛgāraputra from a false accusation</p>
         
         
         <p>  buddho bhagavān śrāvastyāṃ viharati jetavane anāthapiṇḍadasyārāme; tena khalu samayenāyuṣmān
            kālo mṛgāraputro vaiśālyāṃ viharati markaṭahradatīre kūṭāgāraśālāyām; tam āgamya vaiśālikā
            licchavayo 'tyarthaṃ buddhadharmasaṃgheṣu kārān kurvanti; vaiśālikā bhikṣavaḥ saṃlakṣayanti:
            āyuṣmān kālo mṛgāraputro 'nyatraiva jātaḥ, 'nyatraiva vṛddhiṃ gataḥ, śrāvastyāṃ jātaḥ;
            vaiśālikāś ca licchavayo 'tyartham abhiprasannāḥ; tadāsyotkṣepaṇīyaṃ karma kartavyaṃ
            yenāsya vaiśālakā licchavayo ḥnaḥ prasādaṃ pravedayata iti tasyāvatāraprekṣiṇaḥ saṃvṛttāḥ;
            yāva anyatamena gṛhapatinā buddhapramukho bhikṣusaṃgho jentākasnātreṇopanimantritaḥ;
            bhikṣavaḥ kantārikāyāṃ cīvarāṇi sthāpayitvā snātum ārabdhāḥ; āyuṣmāṃs tu kālo mṛgāraputraḥ
            saṃprajānann ekānte cīvarakāṇi sthāpayitā snātum ārabdhaḥ; apareṇāpi bhikṣuṇā tasminn
            eva pradeśe cīvarakāṇī sthāpitāni; tataḥ āyuṣmān kālo mṛgāraputraḥ ḥsnātvāḥ tāny eva
            madīyāni cīvarāṇi ḥitiḥ kṛtvā tasya bhikṣoḥ santakāni cīvarāṇi prāvṛtya prakrāntaḥ;
            yāvad asau bhikṣuḥ samutthito na paśyati svakāni cīvarāṇi; sa bhikṣūn praṣṭum ārabdhaḥ:
            āyuṣmantaḥ, kena madīyāni cīvarāṇi apahṛtāni? yāvat tasmin pradeśe āyuṣmataḥ kālasya
            mṛgāraputrasya sārdhaṃvihārī sthitaḥ; tena śrutam; sa kathayati: āyuṣmatā (<span class="bold">Adhik-v 103</span>) upādhyāyenāsmin pradeśe cīvarakāṇi sthāpitāni; tena vyatyāsena nītāni bhaveyuh;
            gacchāmi tāvad upādhyāyaṃ paśyāmīti; sa upādhyāyasya sakāśaṃ gataḥ; kathayati: upādhyāya
            santakāni (<span class="bold">A 347ba</span>) tvayā cīvarāṇy ānītāni? sa kathayati, putra mama santakāni, kasyānyasya santakāni?
            upādhyāya amukena bhikṣuṇā tasminn eva pradeśe cīvarakāṇi sthāpitāni; so 'vadhyāyati;
            putra yady evam ānaya, tāni cīvarāṇi paśyāmi iti; sa tāny ādāyāgataḥ; upādhyāya imāni
            tāni
            cīvarāṇi pratyabhijānīhi? tena pratyabhijñātāni; putra vyatyāsena mayānītāni, naya
            tasya bhikṣor imāmi tāni; sa tāny ādāya tasya bhikṣoḥ sakāśaṃ gataḥ kathayati: āyuṣmann
            imāni tāni cīvarāny upādhyāyena vyatyāsena nītāni; sa kathayati: pārājikām evāpattim
            apannaḥ steyacittena tena nītāni; tatas tair avatāraprekṣibhir bhikṣubhis tasyācodayitvā
            asmārayitvā balād utkṣepaṇīyaṃ karma kṛtam; āyuṣmān kālo mṛgāraputraḥ saṃlakṣayati:
            duḥkhaṃ brāhmaṇagṛhapatayaḥ prasādyante, sukham aprasādyante; yadi sthāsyāmi niyataṃ
            vaiśālakā licchavayo ḥnaḥ prasādaṃ pravedayiṣyante; sarvathā śrāvastīm eva gamiṣyāmi
            iti sa na vyavalokya vaiśalakān licchavīn samādāya pātracīvaraṃ yena śrāvastī tena
            cārikāṃ prakrāntaḥ; anupūrveṇa caran śrāvastīm anuprāptaḥ; sa bhikṣubhir dṛṣṭaḥ; uktaḥ:
            svāgataṃ svāgatam āyuṣman kāla prītā vayaṃ tvaddarśanena no tv āgamanena; kiṃ kāraṇam?
            yasmāt tvām āgamya vaiśālakā licchavayaḥ buddhe 'bhiprasannā ḥdharmeḥ saṃghe 'bhiprasannā
            atyarthaṃ buddhadharmasaṃgheṣu kārān kurvanti iti; sa kathayati: asty etad evam, api
            tu vaiśālikair bhikṣubhir acodayitvā asmārayitvā balād utkṣepaṇīyaṃ karma kṛtam iti;
            etat prakaraṇaṃ bhikṣavo bhagavata ārocayanti; bhagavān āha: tiṣṭha bhikṣu ahaṃ tvāṃ
            dharmeṇa ḥosārayāmi; tato bhagavatā (<span class="bold">Adhik-v 104</span>) dharmeṇaḥ osāritaḥ; vaiśālikānāṃ vipratisāro jātaḥ, na śobhanam asmābhiḥ kṛtaṃ yat
            kālasya bhikṣor adūṣiṇo 'napakāriṇo balād utkṣepaṇīyaṃ karma kṛtam iti; te samādāya
            pātracīvaraṃ yena śrāvastī tena cārikāṃ prakrāntāḥ; tair antarmārgair bhikṣur dṛṣṭa
            uktaś ca, kutas tvam āyuṣmann āgacchasi? śrāvastyāḥ; dṛṣṭas tvayā kālo mṛgāraputraḥ?
            dṛṣṭaḥ, kiṃ tasya? asmābhiḥ tasyādūṣiṇo 'napakāriṇaḥ acodayitvāsmārayitvā balād utkṣepaṇīyaṃ
            karma kṛtam; osāritam; kena? bhagavatā;
            tatra eka evam āhur anosāritaṃ dūrosāritam, yasmāt tasyāsmābhir utkṣepaṇīyaṃ karma
            kṛtam asmāsv asaṃmukhībhūteṣu tasyausāraṇaṃ na yuktam (<span class="bold">A 348a</span>) iti; apare tv evam āhuḥ: dharmasvāmī bhagavān, dharmasvāmī sugataḥ, yasyausāritaḥ
            svosāritaḥ; te anupūrveṇa śrāvastīm anuprāptāḥ patracīvaraṃ pratiśamayya pādau prakṣālya
            yena bhagavāṃs tenopasaṃkrāntāḥ; upasaṃkramya bhagavataḥ pādau śirasā vanditva ekānte
            niṣaṇṇāḥ; ekāntaniṣaṇṇā vaiśālikā bhikṣavo bhagavantam idam avocan: asmābhir bhadanta
            bālair mūḍhair avyaktair akuśalaiḥ kālasya mṛgāraputrasyādūṣiṇo 'napakāriṇaḥ acodayitvā
            asmārayitvā balād utkṣepaṇīyaṃ karma kṛtam; te vayaṃ vipratisārajātaḥ kālaṃ mṛgāraputraṃ
            kṣamayitum ihāgatāḥ iti; bhagavān āha: osāritaṃ bhikṣavas tad adhikaraṇaṃ tathāgatena
            yaduta dharmeṇa; śrutam asmābhir bhadanta bhikṣoḥ sakāśād antarmārgeṇa osāritaṃ bhagavatā
            yaduta dharmeṇa iti; api tv ḥekeḥ asmākam evam āhuḥ: anosāritaṃ dūrosāritam, yasmād
            vayaṃ tatra na saṃmukhībhūtā iti; apare tv evam āhuḥ: dharmasvāmī bhagavān dharmasvāmī
            sugataḥ yasyausāritaṃ svosāritam iti</p>
         
         
         
         
         
         <p>Various forms of accusations</p>
         
         
         <p>  bhagavān saṃlakṣayati: ākāṃkṣanti bata me śrāvakāḥ utpannotpannāny adhikaraṇāni
            vyupaśamayituṃ yaduta dharmeṇa vinayena śāstuḥ śāsanena; iti viditvā bhikṣūn āmantrayate
            sma: kathaṃ bhikṣavaḥ saṃmukhavinaya adhikaraṇaśamatho bhavati? kathaṃ ca punar ihaikeṣām
            adhikaraṇānāṃ damaś ca bhavati śamaś ca vyupaśamaś ca yaduta saṃmukhavinayenādhikaraṇaśamathena?
            iha bhikṣavaḥ 1) pudgalaḥ pudgalaṃ codayati dharmeṇa vinayena saṃmukhaṃ (<span class="bold">Adhik-v 104</span>) caturakṣam; 2) dvau saṃbahulān saṃghaṃ codayataḥ dharmeṇa vinayena saṃmukhaṃ caturakṣaṃ;
            3) dvau pudgalau pudgalaṃ codayataḥ dharmeṇa vinayena saṃmukaṃ caturakṣaṃ; 4) dvau
            pudgalau codayataḥ ḥdvauḥ saṃbahulān saṃghaṃ dharmeṇa vinayena ḥsaṃmukhaṃḥ caturakṣam;
            5) saṃbahulāḥ pudgalāḥ pudgalaṃ codayanti dharmeṇa vinayena saṃmukhaṃ caturakṣaṃ;
            6) saṃbahulāḥ pudgalāḥ ḥdvau saṃbahulānḥ saṃghaṃ codayanti dharmeṇa vinayena saṃmukhaṃ
            caturakṣam; 7) saṃghaḥ pudgalaṃ codayati dharmeṇa vinayena saṃmukhaṃ caturakṣam; 8)
            ḥsaṅghoḥ dvau saṃbahulān saṃghaṃ codayati dharmeṇa vinayena caturakṣam</p>
         
         
         
         
         
         <p>Sixteen and sixteen ways of applying saṃmukhavinaya respectively not legally valid
            and legally valid</p>
         
         
         <p>  ṣoḍaśa adhārmikāṇi saṃmukhavinayadānāni; ṣoḍaśa dhārmikāṇi; ṣoḍaśādhārmikāṇi katamāni?
            1) adhārmikaḥ pudgalaḥ dhārmikaḥ pudgalaḥ; 2) pudgalaḥ adhārmikaḥ dvau pudgalau dhārmikau;
            3) pudgalaḥ adhārmikaḥ saṃbahulāḥ pudgalāḥ dhārmikāḥ; 4) ḥsaṅghoḥ 'dhārmikaḥ pudgalo
            dhārmikaḥ; 5) dvau pudgalau adhārmikau dhārmikaḥ pudgalaḥ; 6) dvau pudgalau adhārmikau
            dvau pudgalau dhārmikau; 7) dvau pudgalau adhārmikau saṃbahulāḥ pudgalā adhārmikāḥ;
            8) dvau pudgalau (<span class="bold">A 348b</span>) adhārmikau saṃghaḥ dhārmikaḥ; 9) saṃbahulāḥ pudgalāḥ adhārmikāḥ pudgalaḥ dhārmikaḥ;
            10) saṃbahulāḥ pudgalā adhārmikāḥ dvau pudgalau dhārmikau; 11) sambahulāḥ pudgalāḥ
            adhārmikāḥ, saṃbahulāḥ pudgalā dhārmikā; 12) saṃbahulāḥ pudgalāḥ adhārmikāḥ saṃgho
            dhārmikaḥ; 13) saṃgho adhārmikaḥ pudgalaḥ dhārmikaḥ; 14) saṃgho adhārmikaḥ dvau pudgalau
            dhārmikau; 15) saṃgha adhārmikaḥ sambahulāḥ pudgalā dhārmikāḥ; 16) saṃgha adhārmikaḥ
            saṃgho dhārmikaḥ iti imāmi ṣoḍaśa adhārmikāṇi saṃmukhavinayadānāni
            ṣoḍaśa dhārmikāni saṃmukhavinayadānāni katamāni? 1) pudgalaḥ dhārmikaḥ pudgalaḥ adhārmikaḥ;
            2) ḥpudgalaḥ dhārmikaḥḥ dvau pudgalau adhārmikau; 3) pudgalaḥ dhārmikaḥ, saṃbahulāḥ
            pudgalā adhārmikāḥ; 4) pudgalaḥ dhārmikaḥ saṃgha adhārmikaḥ; 5) dvau pudgalau dhārmikau,
            pudgalaḥ adhārmikaḥ; 6) dvau pudgalau dhārmikau, dvau adhārmikau; 7) dvau pudgalau
            dhārmikau, saṃbahulāḥ (<span class="bold">Adhik-v 106</span>) pudgalā adhārmikāḥ; 8) dvau ḥpudgalauḥ dhārmikau, saṃgha adhārmikaḥ; 9) saṃbahulāḥ
            pudgalāḥ dhārmikāḥ pudgalaḥ adhārmikaḥ; 10) sambahulāḥ pudgalā dhārmikā dvau pudgalu
            adhārmikau; 11) sambahulā pudgalā dhārmikāḥ sambahulāḥ pudgalā adhārmikāḥ; 12) saṃbahulā
            pudgalā dhārmikāḥ saṃgha adhārmikaḥ; 13) saṃgho dhārmikaḥ pudgala adhārmikaḥ; 14)
            ḥsaṅgho dhārmikaḥḥ dvau pudgalau adhārmikau; 15) saṃgho dhārmikaḥ pudgalā adhārmikāḥ;
            16) saṃgho dhārmikaḥ saṃgha adhārmikaḥ iti imāni ṣoḍaśa dhārmikāṇi saṃmukhavinayadānāni;
            evaṃ hi bhikṣavaḥ saṃmukhavinaya adhikaraṇaśamatho bhavati; evaṃ ca punar ihaikeṣām
            adhikaraṇānāṃ damaś ca bhavati śamaś ca vyupaśamaś ca yaduta saṃmukhavinayenādhikaraṇaśamathena</p>
         
         
         
         
         
         <p>The settlement of legal question by the satsvabhāvaiṣīya method</p>
         
         
         <p>  kathaṃ ca bhikṣavas tatsvabhāvaiṣīya adhikaraṇaśamatho bhavati? kathaṃ ca punar
            ihaikeṣām adhikaraṇānāṃ damaś ca bhavati śamaś ca vyupaśamaś ca yaduta tatsvabhāvaiṣīyena
            adhikaraṇaśamathena? iha hastako bhikṣuḥ saṃghamadhye āpattim avajānāti; avajñāya
            pratijānāti, pratijñāya punar apy ajānāti; etat prakaraṇaṃ bhikṣavo bhagavata ārocayanti;
            bhagavān āha: dadata yūyaṃ bhikṣavo hastakasya bhikṣoḥ tatsvabhāviṣīyam iti yo vā
            punar anyo 'py evaṃjātīyaḥ evaṃ ca punar dātavyaḥ; śayanāsanaprajñaptiṃ kṛtvā gaṇḍīm
            ākoṭya pṛṣṭhavācikayā bhikṣūn samanuyujya sarvasaṃghe saṃniṣaṇṇe saṃnipatite ḥhastakena
            bhikṣuṇā ekāṃśam uttarāsaṅgaṃ kṛtvā yathāvṛddhikayā sāmīcīṃ kṛtvā utkuṭukena sthitvā
            idaṃ syād vacanīyam: śṛṇotu bhadantāḥ saṃgho, mayā hastakena bhikṣuṇā saṃghamadhye
            āpattir avajñātaḥ, avajñāya pratijñātaḥ, pratijñāya punar apy avajñātaḥ; so 'haṃ saṃghāt
            tatsvabhāvaiṣīyaṃ yāce, dadatu bhadantāḥ saṃgho me hastakasya bhikṣos tatsvabhāvaiṣīyam
            anukampām upādāya; evaṃ dvir apy evaṃ trir api; tataḥ paścād ekena bhikṣuṇā jñaptiṃ
            kṛtvā karma kartavyam; śṛṇotu bhadantāḥ saṃghaḥ, ayaṃ hastako bhikṣuḥ saṃghamadhye
            āpattim avajānāti avajñāya pratijānāti (<span class="bold">Adhik-v 107</span>) pratijñāya punar apy avajānāti; ḥayaṃ hastako bhikṣuḥ saṃghāt tatsvabhāvaiṣīyaṃ
            yācate; sacet saṃghasya prāptakālaṃ kṣametānujānīyāt saṃgho yat saṃghaḥ hastakasya
            bhikṣoḥ tatsvabhāvaiṣīyaṃ dadyād ity eṣā jñaptiḥ; karma kartavyam; śṛṇotu bhadantāḥ
            saṃghaḥ, so 'yaṃ hastako bhikṣuḥ saṃghamadhye āpattim avajānāti, avajñāya pratijānāti,
            pratijñāya punar apy avajānātiḥ; tat saṃgho hastakasya bhikṣos tatsvabhavaiṣīyaṃ dadāti;
            yeṣām āyuṣmatāṃ kṣamate hastakasya bhikṣos tatsvabhāvaiṣīyaṃ dātuṃ te tūṣṇīm; na kṣamate
            bhāṣantām; iyaṃ prathamā karmavācanā; ḥevaṃḥ dvitīyā ḥtīrīyāḥ karmavācanā ḥkartavyāḥ;
            dattaḥ saṃghena hastakasya bhikṣos tatsvabhāvaiṣīyaḥ; kṣāntam anujñātam saṃghena yasmāt
            tūṣṇīm; evam etad dhārayāmi
            tatsvabhāvaiṣīyadattakasyāhaṃ bhikṣor āsamudācārikān dharmān prajñāpayāmi; tatsvabhāvaiṣīyadattakena
            bhikṣuṇā na pravrājayitavyaṃ nopasaṃpādayitavyaṃ na niśrayo deyo na śramaṇoddeśa upasthāpayitavyaḥ
            nānena karma kartavyam, na karmakārakaḥ saṃmantavyaḥ, nānena bhikṣuṇyo 'vavaditavyāḥ;
            na bhikṣuṇyā ḥaḥvavādakaḥ saṃmantavyaḥ; na pūrvasaṃmatena bhikṣuṇyo 'vavaditavyāḥ;
            nānena bhikṣuś codayitavyaḥ smārayitavyaḥ śīlavipattyā dṛṣṭivipattyā ācāravipattyā
            ājīvavipattyā; nānenāvavādaḥ sthāpayitavyaḥ, na poṣadhe, na pravāraṇe, na jñaptidvitīye
            na jñapticaturthe karmaṇi; nāpi saṃghamadhye vinayo moktavyaḥ satsv anyeṣu vinayadhareṣu
            pudgaleṣu; tatsvabhāvaiṣīyadattako bhikṣur yathāprajñaptān āsamudācārikān dharmān
            asamādāya vartate, sātisāro bhavati
            ekam adhārmikaṃ tatsvabhāvaiṣīyaṃ dānaṃ, ekaṃ dhārmikam; ekam adhārmikam katamat?
            yathāpitat hastako bhikṣuḥ saṃghamadhye āpattiṃ pratijānāti pratijñāya avajānāti avajñāya
            punar api pratijānāti, tasya saṃghaḥ svabhāvaiṣīyaṃ dadāti adhārmikaṃ tatsvabhāvaiṣīyadānam;
            idam ekam adhārmikam; ekaṃ dhārmikam katamat? yathāpitat hastako bhikṣuḥ saṃghamadhye
            āpattim avajānāti avajñāya pratijānāti pratijñāya punar apy avajānāti tasya saṃghas
            (<span class="bold">Adhik-v 108</span>) tatsvabhāvaiṣīyaṃ dadāti, dhārmikaṃ tasvabhāvaiṣīyadānam; idam ekaṃ dhārmikam
            evaṃ hi bhikṣavaḥ tatsvabhāvaiṣīya adhikaraṇaśamatho bhavati; evaṃ ca punar ihaikekeṣām
            adhikaraṇānāṃ damaś ca bhavati śamaś ca vyupaśamaś ca yaduta tatsvabhāvaiṣīyenādhikaraṇaśamathena</p>
         
         
         
         
         
         <p>The settling of legal questions by the trṇaprastāraka method</p>
         
         
         <p>  kathaṃ ca bhikṣavaḥ tṛṇaprastāraka adhikaraṇaśamatho bhavati? kathaṃ ca punar ihaikeṣām
            adhikaraṇānāṃ damaś ca bhavati śamaś ca ḥvyupaśamaśḥ yaduta tṛṇaprastārakeṇādhikaraṇaśamathena?
            yathāpitad bhikṣūṇāṃ kalahajātānāṃ viharatāṃ bhaṇḍanajātānāṃ vigṛhītānāṃ vivādam āpannānāṃ
            pakṣāparapakṣavyavasthitānām; ekasmin pakṣe yo bhikṣuḥ (<span class="bold">A 349b</span>) sthaviraḥ sthavirānyatamaḥ jñāto jñātānyatamaḥ pramukaḥ pramukhānyatamaḥ tena svapakṣe
            upasaṃkramya idaṃ syād vacanīyam: teṣām asmākam āyuṣmantaḥ alābhā na lābhāḥ durlabdhā
            na sulabdhāḥ, ye vayaṃ svākhyāte dharmavinaye pravrajya kalahajātā viharāmo bhaṇḍanajātā
            vigṛhītā vivādam āpannāḥ; yāṃ cāham āyuṣmanto 'smin vastuni āpattim āpanno yāṃ ca
            yūyam, sthāpayitvā sthūlāvadyaṃ vā gṛhasthapratiśaraṇaṃ vā, utsahe 'ham ātmanaḥ karaṇīyena
            yuṣmākāṃ ca teṣām āyuṣmatām antike deśayitum āviṣkartuṃ na praticchādayitum iti; sacet
            tasya bhikṣoḥ svapakṣād ekabhikṣur api bhāṣitaṃ na prativahati na pratikrośati, tatas
            tena bhikṣuṇā dvitīyaṃ pakṣam upasaṃkramyaikāṃśam uttarāsaṅgam kṛtvā yathāvṛddhikayā
            sāmīcīṃ kṛtvā utkuṭukena sthitvā idaṃ syād vacanīyam: teṣām asmākam āyuṣmanta alābhā
            na lābhāḥ durlabdhā na sulabdhāḥ, ye vayam svākhyāte dharmavinaye pravrajya kalahajātā
            viharāmo bhaṇḍanajātā vigṛhītā vivādam āpannāḥ; yāṃ cāham asmin vastuny āpattim āpanno
            yāṃ ca te āyuṣmantaḥ, sthāpayitvā sthūlāvadyaṃ vā gṛhapatipratiśaraṇaṃ (<span class="bold">Adhik-v 109</span>) vā, utsahe 'ham ātmanaḥ karaṇīyena teṣām āyuṣmatāṃ ḥcaḥ yuṣmākam antike deśayitum
            āviṣkartuṃ na praticchādayitum iti; dvitīye pakṣe ḥyoḥ bhikṣuḥ sthaviraḥ sthavirānyatamaḥ
            jñāto jñātānyatamaḥ pramukhaḥ pramukhānyatamaḥ tenāpi svapakṣa upasaṃkramya idaṃ syād
            vacanīyam: asmākam āyuṣmantaḥ teṣāṃ ca alābhā na lābhā durlabdhā na sulabdhāḥ, ye
            vayaṃ svākhyāte dharmavinaye pravrajya kalahajātā viharāmo bhaṇḍanajātā vigṛhītā vivādam
            āpannaḥ; yāṃ cāham āyuṣmanto 'smin vastuny āpattim āpanno yāṃ ca yūyam, sthāpayitvā
            sthūlāvadyaṃ gṛhasthapratiśarāṇaṃ vā, utsahe 'ham ātmanaḥ karaṇīyena yuṣmākaṃ ca teṣām
            ḥāyuṣmatāmḥ antike deśayitum āviṣkartuṃ na praticchādayitum iti; sacet tasya bhikṣor
            ḥsvapakṣād ekabhikṣurḥ api bhāṣitaṃ
            na prativahati na pratikrośati tatas tena bhikṣuṇā dvitīyaṃ pakṣam upasaṃkramyaikāṃśam
            uttarāsaṅgam kṛtvā yathāvṛddhikayā sāmīcīṃ kṛtvā utkuṭukena sthitvā idaṃ syād vacanīyam:
            teṣām asmākam āyuṣmanta alābhā na lābhā durlabdhā na sulabdhāḥ, ye vayaṃ svākhyāte
            dharmavinaye pravrajya kalahajātā viharāmo bhaṇḍanajātā vigṛhītā vivādam āpannāḥ;
            yāṃ cāham asmin vastuny āpattim apanno yāṃ ca te āyuṣmantaḥ, sthāpayitvā sthūlāvadyam
            vā gṛhasthapratiśaraṇam vā, utsahe 'ham ātmanaḥ karaṇīyena teṣāṃ cāyuṣmatāṃ yuṣmākam
            antike deśayitum āviṣkartuṃ na praticchādayitum iti; yadā ekapakṣo ḥdvitīyeḥ romaṃ
            pātayati niḥsaraṇaṃ pravartayati sāmicīṃ pravartayati dvitīyo vā dvitīye, na cānyonyam
            āpattiparikīrtanena pravartayanti, evaṃ tadadhikaraṇaṃ (<span class="bold">A 350a</span>) vyupaśāntaṃ yaduta tṛṇaprastārakeṇādhikaraṇaśamathena; evaṃ hi bhikṣavaḥ tṛṇaprastāraka
            adhikaraṇaśamatho (<span class="bold">Adhik-v 110</span>) bhavati; evaṃ ca punar ihaikeṣām adhikaraṇānāṃ damaś ca bhavati śamāś ca vyupaśamaś
            ca yaduta tṛṇaprastārakeṇa ḥadhikaraṇaḥśamathena
            āpattyādhikaraṇaṃ bhikṣavaḥ ebhiś caturbhir adhikaraṇaśamathair dharmair damayitavyaṃ
            śamayitavyaṃ vyupaśamayitavyam, yaduta pratijñākārakeṇa saṃmukhavinayena tatsvabhāvaiṣīyena
            tṛṇaprastārakeṇa; kṛtyādhikaraṇaṃ tu bhikṣavaḥ samagreṇa saṃghena vyupaśamayitavyam
            
            <p>
                 yasmin bhikṣavaḥ āvāse eko bihikṣuḥ prativasati tatra na kalaho bhaṇḍanaṃ vigraho
               vivādaḥ; yasmin dvau tatrāpi na kalaho bhaṇḍanaṃ ḥvigrahoḥ vivādaḥ; ḥyasmin trayaḥ
               tatrāpi na kalaho bhaṇḍanaṃ vigraho vivādaḥ;ḥ yasmin tu catvāro bhikṣavaḥ prativasanti
               uttare vā tatra kalaho bhaṇḍanaṃ vigraho vivādaś ca; yathāpi bhikṣavaḥ<br />
                 ekas tathā yathā brahmā yathā śakras tathā dvayam /<br />
                 yathā trayaṃ tathā rājā kolāhalam ataḥ param //
               </p>
         </p>
         
         
         <p>tasmāt tarhi bhikṣavo 'nujānāmi, ya ekām api catuṣpadikāṃ gāthāṃ dhārayati tasya dharmasantako
            lābho deyaḥ, tenāpi paribhoktavyaḥ; nātra kaukṛtyaṃ karaṇīyam</p>
         
         
         <p>  śrīḥ
            adhikaraṇavastu samāptam</p>
         
         
         <p>p.111f.: Appendix: This is a fragmentary leaf from the Bhaiṣajyavastu, corresponding,
            withsome variants, to the text edited by prof. N. Dutt, III, 1, pp. 241-43.
            new edition see:
            K. Wille: Die handschriftliche Überlieferung des Vinayavastu der Mūlasarvāstivādin,
            Stuttgart 1990 (Verzeichnis der orientalischen Handschriften in Deutschland, Suppl.-Bd.
            30) [= Diss., 1987], pp. 111ff.</p>
         
         
         <p>  Bhaiṣajyavastu Fragment
            1------kariṇyā chorayitvā āgacchati/ sa pavanabalavegavāhinā javena śrāvastīm āgamya
            jeta------
            2.....dā muktaḥ tataḥ sā hastinī santrastā mūtrapurīṣam utsṛjantī kalabhaṃ chorayitvā
            pra.....
            3.....ka iti saṃjñā/apare paṭhanti rājñā prasenajitā rājñā prasenajitā rājño bimbisVara.....
            4.....putre aparāṇi saṅghe caritāni / tathā avaśiṣṭam ta.....
            5.....bhavanto mānuṣāṇāṃ divyāni visāni tasmād anujāmi durlabhāni divyāni visānīti.....
            6.....ko gṛhapatiḥ miṇḍakapatnī miṇḍakaputraḥ miṇḍakasnuṣā miṇḍakadāso miṇḍakapatnī.....
            7 ..... ḥ kthaṃ miṇdakpatnī sā ekasyārthāya sthālīṃ sādhayati ṣatāni
            sahasrāṇi ca paribhuñjate evaṃ miṇḍaka .....
            8.....evaṃ miṇḍakaputraḥ miṇḍakasnuṣā ekasyārthāya gatvā saṃpādayati śatasya sahasrasya
            ca paryāptaṃ bhavati .....
            9 .....yadā ekāṃ mātrāṃ pratijāgarti tadā sapta mātrās sampadyante/ evaṃ miṇḍakadāsī
            mahāpuṇyā/bha.....
            10 .....yuṣmākam utsahate tathāgatena sārdhaṃ janapadacārikayā bhadrakaṃ nagaraṃ gantuṃ
            sa cī .....
            1 .....yuṣmākam utsahate bhagavatā sārdham janapadacārikayā bhadrakaṃ nagaraṃ gantuṃ
            sa cīvara .....
            2 .....napadacārikāṃ caraṃ bhadraṃ nagaraṃ samprasthitaḥ yadā bhagavatā śrāvastyāṃ
            mahāpratihāryaṃ vi.....
            3.....maṇena gautamena madhyadeśān nirvāsitāḥ sa yadīhāgamiṣyati niścayenāsmān ito'pi
            nirvā .....
            4 ..... ḥ gamiṣyāmaḥ kasyārthāya/ dṛśṭsmābhir yuṣmākaṃ saṃpattir yāvad vipattin na
            paśyāmas tāvad gacchāmaḥ ārya .....
            5.....tavyaṃ tasmin eva kāle smākaṃ parityāgaḥ kriyate/ tiṣṭhadha na gantavyam iti/
            te kathayanti /kiṃ .....
            6 .....raṃ nagaraṃ praveśayataḥ śādvalāni kṛṣataḥ sthaṇḍilāni pātayataḥ puṣpaphalavṛkṣāṃs
            che.....
            7 .....praveśitaḥ śādvalāni kṛṣṭāni sthaṇḍilāni pātitāni puṣpavṛkāś chinnāḥ pānīyāni
            vi .....
            8 ..... ś ca duṣkaraśatasahasraḥ ṣaṭpāramitvāḥ paripūryānuttaraṃ jñānam ājñā dattā
            / gacchata viṣapānīyāni śoṣayateti/ varṣabala .....
            9 ..... putrāṇam ājñā dattā / gacchata viṣadūsṣitāni śoṣayaeti / varṣabala .....
            10.....to vātabalāhakair devaputrair viṣadūṣitāni pānīyāni śoṣitāni varṣa .....</p>
         
         
         
         
         
         <p>Index of the English titles in the Adhikaraṇavastu:
            The Buddha at Kapilavastu. King śuddhodana listens to Buddha's sermons
            Buddha's doctrine is addressed also to women. The queen Mahāprajāvatī asks to king
            śuddhodana to permit to śākya women to listen to the doctrine
            Instances of female vanity and the story of the Maid-servant Rohikā
            The story of Muktikā ,the daughter of the King of Siṃhala, and the portrait of the
            Buddha
            The story fo the wife of the guild-leader(concerning a previous life of Muktikā)
            The four of classes of disputes
            The vivādhādhikaraṇam
            The anavavādādhikaraṇam
            The āpattyadhikaraṇam
            The kṛtyādhikaraṇam
            The three kinds of vivādādhikaraṇam
            The two kinds of āpattyadhikaraṇam
            The three kinds of kṛtyādhikaraṇam
            Not all kinds of vivāda, etc., are a source of adhikaraṇam
            The settlement of disputes. śāriputra and Maudgalyāyana settle a dispute
            The sthalastha monks
            Two presences: pudgala and dharma
            Three presences: saṅgha, pudgala and dharma
            Two presences: pudgala and dharma
            Three presences: saṅgha, pudgala and dharma
            Two presences: pudgala and dharma
            The settlement of legal questions by the vote of the majority
            The four methods of votation
            The ten distributions of voting tickets that are not legally valid
            The ten distributions of voting tickets that are legally valid
            Methods of votation
            The legal questions arising from vivāda and anavavāda can be settled in two and three
            ways respectively. The smṛtivinaya
            Three forms of smṛtivinaya legally valid
            The amūḍhavinaya
            Two forms of amūḍhavinaya respectively not legally valid and legally valid
            The legal questions arising from āpatti can be settled in four ways. The pratijñākāraka
            Ten and ten ways of applying pratijñākāraka respectively not legally valid and legally
            valid
            The Buddha absolves the monk Kālo Mṛgāraputra from a false accusation
            Various forms of accusations
            Sixteen and sixteen ways of applying saṃmukhavinaya respectively not legally valid
            and legally valid
            The settlement of legal questions by the satsvabhāvaiṣīya method
            The settling of legal questions by the trṇaprastāraka method
            Appendix
            Note to the piṇḍoddānam, p.3</p>
         
         
         </div>
   </body>
</html>