<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Vagbhata: Astangahrdayasutra</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Vagbhata: Astangahrdayasutra<BR>
<BR>
A machine-readable transcription of the Aṣṭāṅgahṛdaya by Vāgbhaṭa<BR>
<BR>
        *** Copyright 1997 R.P. Das and R.E. Emmerick ***<BR>
<BR>
<BR>



<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>

<BR>
Sūtrasthāna <BR>
rāgādi-rogān satatānuṣaktān a-śeṣa-kāya-prasṛtān a-śeṣān |<BR>
autsukya-mohā-rati-dāñ jaghāna yo '-pūrva-vaidyāya namo 'stu tasmai || 1 ||<BR>
āyuḥ-kāmayamānena dharmārtha-sukha-sādhanam |<BR>
āyur-vedopadeśeṣu vidheyaḥ param ādaraḥ || 2 ||<BR>
brahmā smṛtvāyuṣo vedaṃ prajāpatim ajigrahat |<BR>
so 'śvinau tau sahasrākṣaṃ so 'tri-putrādikān munīn || 3 ||<BR>
te 'gniveśādikāṃs te tu pṛthak tantrāṇi tenire |<BR>
tebhyo 'ti-viprakīrṇebhyaḥ prāyaḥ sāra-taroccayaḥ || 4 ||<BR>
kriyate 'ṣṭāṅga-hṛdayaṃ nāti-saṃkṣepa-vistaram |<BR>
kāya-bāla-grahordhvāṅga-śalya-daṃṣṭrā-jarā-vṛṣān || 5 ||<BR>
     1.5bv  nāti-saṃkṣipta-vistṛtam<BR>
aṣṭāv aṅgāni tasyāhuś cikitsā yeṣu saṃśritā |<BR>
vāyuḥ pittaṃ kaphaś ceti trayo doṣāḥ samāsataḥ || 6 ||<BR>
vikṛtā-vikṛtā dehaṃ ghnanti te vartayanti ca |<BR>
te vyāpino 'pi hṛn-nābhyor adho-madhyordhva-saṃśrayāḥ || 7 ||<BR>
     1.7bv  ghnanti te vardhayanti ca<BR>
vayo-'ho-rātri-bhuktānāṃ te 'nta-madhyādi-gāḥ kramāt |<BR>
tair bhaved viṣamas tīkṣṇo mandaś cāgniḥ samaiḥ samaḥ || 8 ||<BR>
koṣṭhaḥ krūro mṛdur madhyo madhyaḥ syāt taiḥ samair api |<BR>
śukrārtava-sthair janmādau viṣeṇeva viṣa-krimeḥ || 9 ||<BR>
taiś ca tisraḥ prakṛtayo hīna-madhyottamāḥ pṛthak |<BR>
sama-dhātuḥ samastāsu śreṣṭhā nindyā dvi-doṣa-jāḥ || 10 ||<BR>
     1.10cv  sama-dhātuḥ samais tāsu<BR>
tatra rūkṣo laghuḥ śītaḥ kharaḥ sūkṣmaś calo 'nilaḥ |<BR>
pittaṃ sa-sneha-tīkṣṇoṣṇaṃ laghu visraṃ saraṃ dravam || 11 ||<BR>
snigdhaḥ śīto gurur mandaḥ ślakṣṇo mṛtsnaḥ sthiraḥ kaphaḥ |<BR>
saṃsargaḥ saṃnipātaś ca tad-dvi-tri-kṣaya-kopataḥ || 12 ||<BR>
rasāsṛṅ-māṃsa-medo-'sthi-majja-śukrāṇi dhātavaḥ |<BR>
sapta dūṣyā malā mūtra-śakṛt-svedādayo 'pi ca || 13 ||<BR>
vṛddhiḥ samānaiḥ sarveṣāṃ viparītair viparyayaḥ |<BR>
rasāḥ svādv-amla-lavaṇa-tiktoṣaṇa-kaṣāyakāḥ || 14 ||<BR>
ṣaḍ dravyam āśritās te ca yathā-pūrvaṃ balāvahāḥ |<BR>
tatrādyā mārutaṃ ghnanti trayas tiktādayaḥ kapham || 15 ||<BR>
kaṣāya-tikta-madhurāḥ pittam anye tu kurvate |<BR>
śamanaṃ kopanaṃ svastha-hitaṃ dravyam iti tri-dhā || 16 ||<BR>
uṣṇa-śīta-guṇotkarṣāt tatra vīryaṃ dvi-dhā smṛtam |<BR>
tri-dhā vipāko dravyasya svādv-amla-kaṭukātmakaḥ || 17 ||<BR>
guru-manda-hima-snigdha-ślakṣṇa-sāndra-mṛdu-sthirāḥ |<BR>
guṇāḥ sa-sūkṣma-viśadā viṃśatiḥ sa-viparyayāḥ || 18 ||<BR>
kālārtha-karmaṇāṃ yogo hīna-mithyāti-mātrakaḥ |<BR>
samyag-yogaś ca vijñeyo rogārogyaika-kāraṇam || 19 ||<BR>
rogas tu doṣa-vaiṣamyaṃ doṣa-sāmyam a-roga-tā |<BR>
nijāgantu-vibhāgena tatra rogā dvi-dhā smṛtāḥ || 20 ||<BR>
teṣāṃ kāya-mano-bhedād adhiṣṭhānam api dvi-dhā |<BR>
rajas tamaś ca manaso dvau ca doṣāv udāhṛtau || 21 ||<BR>
     1.21dv  'tra dvau doṣāv udāhṛtau<BR>
darśana-sparśana-praśnaiḥ parīkṣeta ca rogiṇam |<BR>
rogaṃ nidāna-prāg-rūpa-lakṣaṇopaśayāptibhiḥ || 22 ||<BR>
     1.22bv  saṃparīkṣeta rogiṇam      1.22bv  parīkṣetātha rogiṇam<BR>
bhūmi-deha-prabhedena deśam āhur iha dvi-dhā |<BR>
jāṅgalaṃ vāta-bhūyiṣṭham anūpaṃ tu kapholbaṇam || 23 ||<BR>
sādhāraṇaṃ sama-malaṃ tri-dhā bhū-deśam ādiśet |<BR>
kṣaṇādir vyādhy-avasthā ca kālo bheṣaja-yoga-kṛt || 24 ||<BR>
śodhanaṃ śamanaṃ ceti samāsād auṣadhaṃ dvi-dhā |<BR>
śarīra-jānāṃ doṣāṇāṃ krameṇa paramauṣadham || 25 ||<BR>
vastir vireko vamanaṃ tathā tailaṃ ghṛtaṃ madhu |<BR>
dhī-dhairyātmādi-vijñānaṃ mano-doṣauṣadhaṃ param || 26 ||<BR>
bhiṣag dravyāṇy upasthātā rogī pāda-catuṣṭayam |<BR>
cikitsitasya nirdiṣṭaṃ praty-ekaṃ tac catur-guṇam || 27 ||<BR>
dakṣas tīrthātta-śāstrārtho dṛṣṭa-karmā śucir bhiṣak |<BR>
bahu-kalpaṃ bahu-guṇaṃ saṃpannaṃ yogyam auṣadham || 28 ||<BR>
anuraktaḥ śucir dakṣo buddhi-mān paricārakaḥ |<BR>
āḍhyo rogī bhiṣag-vaśyo jñāpakaḥ sat-tva-vān api || 29 ||<BR>
sādhyo '-sādhya iti vyādhir dvi-dhā tau tu punar dvi-dhā |<BR>
su-sādhyaḥ kṛcchra-sādhyaś ca yāpyo yaś cān-upakramaḥ || 29+(1) ||<BR>
sarvauṣadha-kṣame dehe yūnaḥ puṃso jitātmanaḥ |<BR>
a-marma-go 'lpa-hetv-agra-rūpa-rūpo 'n-upadravaḥ || 30 ||<BR>
a-tulya-dūṣya-deśartu-prakṛtiḥ pāda-saṃpadi |<BR>
graheṣv anu-guṇeṣv eka-doṣa-mārgo navaḥ sukhaḥ || 31 ||<BR>
śastrādi-sādhanaḥ kṛcchraḥ saṃkare ca tato gadaḥ |<BR>
śeṣa-tvād āyuṣo yāpyaḥ pathyābhyāsād viparyaye || 32 ||<BR>
an-upakrama eva syāt sthito 'ty-anta-viparyaye |<BR>
autsukya-mohā-rati-kṛd dṛṣṭa-riṣṭo 'kṣa-nāśanaḥ || 33 ||<BR>
tyajed ārtaṃ bhiṣag-bhūpair dviṣṭaṃ teṣāṃ dviṣaṃ dviṣam |<BR>
hīnopakaraṇaṃ vyagram a-vidheyaṃ gatāyuṣam || 34 ||<BR>
caṇḍaṃ śokāturaṃ bhīruṃ kṛta-ghnaṃ vaidya-māninam |<BR>
tantrasyāsya paraṃ cāto vakṣyate 'dhyāya-saṃgrahaḥ || 35 ||<BR>
āyuṣ-kāma-dinartv-īhā-rogān-utpādana-dravāḥ |<BR>
anna-jñānānna-saṃrakṣā-mātrā-dravya-rasāśrayāḥ || 36 ||<BR>
doṣādi-jñāna-tad-bheda-tac-cikitsā-dvy-upakramāḥ |<BR>
śuddhy-ādi-snehana-sveda-rekāsthāpana-nāvanam || 37 ||<BR>
dhūma-gaṇḍūṣa-dṛk-seka-tṛpti-yantraka-śastrakam |<BR>
sirā-vidhiḥ śalya-vidhiḥ śastra-kṣārāgni-karmikau || 38 ||<BR>
     1.38cv  sirā-vyadhaḥ śalya-vidhiḥ<BR>
sūtra-sthānam ime 'dhyāyās triṃśac chārīram ucyate |<BR>
garbhāvakrānti-tad-vyāpad-aṅga-marma-vibhāgikam || 39 ||<BR>
vikṛtir dūta-jaṃ ṣaṣṭhaṃ nidānaṃ sārvarogikam |<BR>
jvarāsṛk-śvāsa-yakṣmādi-madādy-arśo-'tisāriṇām || 40 ||<BR>
mūtrāghāta-pramehāṇāṃ vidradhy-ādy-udarasya ca |<BR>
pāṇḍu-kuṣṭhānilārtānāṃ vātāsrasya ca ṣo-ḍaśa || 41 ||<BR>
cikitsitaṃ jvare rakte kāse śvāse ca yakṣmaṇi |<BR>
vamau madātyaye 'rśaḥsu viṣi dvau dvau ca mūtrite || 42 ||<BR>
vidradhau gulma-jaṭhara-pāṇḍu-śopha-visarpiṣu |<BR>
kuṣṭha-śvitrānila-vyādhi-vātāsreṣu cikitsitam || 43 ||<BR>
dvā-viṃśatir ime 'dhyāyāḥ kalpa-siddhir ataḥ param |<BR>
kalpo vamer virekasya tat-siddhir vasti-kalpanā || 44 ||<BR>
siddhir vasty-āpadāṃ ṣaṣṭho dravya-kalpo 'ta uttaram |<BR>
bālopacāre tad-vyādhau tad-grahe dvau ca bhūta-ge || 45 ||<BR>
unmāde 'tha smṛti-bhraṃśe dvau dvau vartmasu saṃdhiṣu |<BR>
dṛk-tamo-liṅga-nāśeṣu trayo dvau dvau ca sarva-ge || 46 ||<BR>
karṇa-nāsā-mukha-śiro-vraṇe bhaṅge bhagandare |<BR>
granthy-ādau kṣudra-rogeṣu guhya-roge pṛthag dvayam || 47 ||<BR>
viṣe bhujaṅge kīṭeṣu mūṣakeṣu rasāyane |<BR>
catvāriṃśo 'n-apatyānām adhyāyo bīja-poṣaṇaḥ || 48 ||<BR>
     1.48dv  adhyāyo bīja-poṣaṇe<BR>
ity adhyāya-śataṃ viṃśaṃ ṣaḍbhiḥ sthānair udīritam || 48ū̆ ||<BR>
<BR>
Sūtrasthāna <BR>
brāhme muhūrta uttiṣṭhet svastho rakṣārtham āyuṣaḥ |<BR>
śarīra-cintāṃ nirvartya kṛta-śauca-vidhis tataḥ || 1 ||<BR>
arka-nyagrodha-khadira-karañja-kakubhādi-jam |<BR>
prātar bhuktvā ca mṛdv-agraṃ kaṣāya-kaṭu-tiktakam || 2 ||<BR>
kanīny-agra-sama-sthaulyaṃ praguṇaṃ dvā-daśāṅgulam |<BR>
bhakṣayed danta-pavanaṃ danta-māṃsāny a-bādhayan || 3 ||<BR>
     2.3cv  bhakṣayed danta-dhavanaṃ<BR>
nādyād a-jīrṇa-vamathu-śvāsa-kāsa-jvarārditī |<BR>
tṛṣṇāsya-pāka-hṛn-netra-śiraḥ-karṇāmayī ca tat || 4 ||<BR>
sauvīram añjanaṃ nityaṃ hitam akṣṇos tato bhajet |<BR>
cakṣus tejo-mayaṃ tasya viśeṣāc chleṣmato bhayam || 5 ||<BR>
     2.5dv  viśeṣāc chleṣmaṇo bhayam<BR>
bhukta-vāṃś ca śiraḥ-snātaḥ śrāntaḥ chardana-nāvanaiḥ |<BR>
rātrau jāgaritaś cāpi nāñjyāj jvarita eva ca || 5.1+1 ||<BR>
yojayet sapta-rātre 'smāt srāvaṇārthaṃ rasāñjanam |<BR>
tato nāvana-gaṇḍūṣa-dhūma-tāmbūla-bhāg bhavet || 6 ||<BR>
     2.6bv  srāvaṇārthe rasāñjanam<BR>
tāmbūlaṃ kṣata-pittāsra-rūkṣotkupita-cakṣuṣām |<BR>
viṣa-mūrchā-madārtānām a-pathyaṃ śoṣiṇām api || 7 ||<BR>
abhyaṅgam ācaren nityaṃ sa jarā-śrama-vāta-hā |<BR>
dṛṣṭi-prasāda-puṣṭy-āyuḥ-svapna-su-tvak-tva-dārḍhya-kṛt || 8 ||<BR>
śiraḥ-śravaṇa-pādeṣu taṃ viśeṣeṇa śīlayet |<BR>
varjyo 'bhyaṅgaḥ kapha-grasta-kṛta-saṃśuddhy-a-jīrṇibhiḥ || 9 ||<BR>
lāghavaṃ karma-sāmarthyaṃ dīpto 'gnir medasaḥ kṣayaḥ |<BR>
vibhakta-ghana-gātra-tvaṃ vyāyāmād upajāyate || 10 ||<BR>
vāta-pittāmayī bālo vṛddho '-jīrṇo ca taṃ tyajet |<BR>
ardha-śaktyā niṣevyas tu balibhiḥ snigdha-bhojibhiḥ || 11 ||<BR>
śīta-kāle vasante ca mandam eva tato 'nya-dā |<BR>
taṃ kṛtvānu-sukhaṃ dehaṃ mardayec ca samantataḥ || 12 ||<BR>
tṛṣṇā kṣayaḥ pratamako rakta-pittaṃ śramaḥ klamaḥ |<BR>
ati-vyāyāmataḥ kāso jvaraś chardiś ca jāyate || 13 ||<BR>
vyāyāma-jāgarādhva-strī-hāsya-bhāṣyādi-sāhasam |<BR>
gajaṃ siṃha ivākarṣan bhajann ati vinaśyati || 14 ||<BR>
     2.14dv  bhajan yato 'ti naśyati<BR>
udvartanaṃ kapha-haraṃ medasaḥ pravilāyanam |<BR>
sthirī-karaṇam aṅgānāṃ tvak-prasāda-karaṃ param || 15 ||<BR>
dīpanaṃ vṛṣyam āyuṣyaṃ snānam ūrjā-bala-pradam |<BR>
kaṇḍū-mala-śrama-sveda-tandrā-tṛḍ-dāha-pāpma-jit || 16 ||<BR>
     2.16bv  snānam ojo-bala-pradam<BR>
uṣṇāmbunādhaḥ-kāyasya pariṣeko balāvahaḥ |<BR>
tenaiva tūttamāṅgasya bala-hṛt-keśa-cakṣuṣām || 17 ||<BR>
     2.17cv  tenaiva cottamāṅgasya     2.17cv  sa eva cottamāṅgasya     2.17cv  sa eva<BR>
tūttamāṅgasya<BR>
snānam ardita-netrāsya-karṇa-rogātisāriṣu |<BR>
ādhmāna-pīnasā-jīrṇa-bhukta-vatsu ca garhitam || 18 ||<BR>
jīrṇe hitaṃ mitaṃ cādyān na vegān īrayed balāt |<BR>
na vegito 'nya-kāryaḥ syān nā-jitvā sādhyam āmayam || 19 ||<BR>
sukhārthāḥ sarva-bhūtānāṃ matāḥ sarvāḥ pravṛttayaḥ |<BR>
sukhaṃ ca na vinā dharmāt tasmād dharma-paro bhavet || 20 ||<BR>
bhaktyā kalyāṇa-mitrāṇi sevetetara-dūra-gaḥ |<BR>
hiṃsā-steyān yathā-kāmaṃ paiśunyaṃ paruṣān-ṛte || 21 ||<BR>
saṃbhinnālāpaṃ vyāpādam abhidhyāṃ dṛg-viparyayam |<BR>
pāpaṃ karmeti daśa-dhā kāya-vāṅ-mānasais tyajet || 22 ||<BR>
a-vṛtti-vyādhi-śokārtān anuvarteta śaktitaḥ |<BR>
ātma-vat satataṃ paśyed api kīṭa-pipīlikam || 23 ||<BR>
arcayed deva-go-vipra-vṛddha-vaidya-nṛpātithīn |<BR>
vi-mukhān nārthinaḥ kuryān nāvamanyeta nākṣipet || 24 ||<BR>
upakāra-pradhānaḥ syād apakāra-pare 'py arau |<BR>
saṃpad-vipatsv eka-manā hetāv īrṣyet phale na tu || 25 ||<BR>
kāle hitaṃ mitaṃ brūyād a-visaṃvādi peśalam |<BR>
pūrvābhibhāṣī su-mukhaḥ su-śīlaḥ karuṇā-mṛduḥ || 26 ||<BR>
naikaḥ sukhī na sarva-tra viśrabdho na ca śaṅkitaḥ |<BR>
na kañ-cid ātmanaḥ śatruṃ nātmānaṃ kasya-cid ripum || 27 ||<BR>
prakāśayen nāpamānaṃ na ca niḥ-sneha-tāṃ prabhoḥ |<BR>
janasyāśayam ālakṣya yo yathā parituṣyati || 28 ||<BR>
     2.28av  prakāśayen nāvamānaṃ<BR>
taṃ tathaivānuvarteta parārādhana-paṇḍitaḥ |<BR>
na pīḍayed indriyāṇi na caitāny ati lālayet || 29 ||<BR>
tri-varga-śūnyaṃ nārambhaṃ bhajet taṃ cā-virodhayan |<BR>
anuyāyāt prati-padaṃ sarva-dharmeṣu madhyamām || 30 ||<BR>
nīca-roma-nakha-śmaśrur nir-malāṅghri-malāyanaḥ |<BR>
snāna-śīlaḥ su-surabhiḥ su-veṣo 'n-ulbaṇojjvalaḥ || 31 ||<BR>
     2.31cv  snāna-śīlaḥ sa-surabhiḥ<BR>
dhārayet satataṃ ratna-siddha-mantra-mahauṣadhīḥ |<BR>
sātapa-tra-pada-trāṇo vicared yuga-mātra-dṛk || 32 ||<BR>
niśi cātyayike kārye daṇḍī maulī sahāya-vān |<BR>
caitya-pūjya-dhvajā-śasta-cchāyā-bhasma-tuṣā-śucīn || 33 ||<BR>
nākrāmec charkarā-loṣṭa-bali-snāna-bhuvo na ca |<BR>
nadīṃ taren na bāhubhyāṃ nāgni-skandham abhivrajet || 34 ||<BR>
saṃdigdha-nāvaṃ vṛkṣaṃ ca nārohed duṣṭa-yāna-vat |<BR>
nā-saṃvṛta-mukhaḥ kuryāt kṣuti-hāsya-vijṛmbhaṇam || 35 ||<BR>
     2.35dv  kṣutiṃ hāsyaṃ vijṛmbhaṇam     2.35dv  kṣut-hāsyaṃ ca vijṛmbhaṇam<BR>
nāsikāṃ na vikuṣṇīyān nā-kasmād vilikhed bhuvam |<BR>
nāṅgaiś ceṣṭeta vi-guṇaṃ nāsītotkaṭakaś ciram || 36 ||<BR>
     2.36bv  nā-kasmād vilikhen mahīm     2.36dv  nāsītotkaṭaka-sthitaḥ<BR>
deha-vāk-cetasāṃ ceṣṭāḥ prāk śramād vinivartayet |<BR>
nordhva-jānuś ciraṃ tiṣṭhen naktaṃ seveta na drumam || 37 ||<BR>
tathā catvara-caityāntaś-catuṣ-patha-surālayān |<BR>
sūnāṭavī-śūnya-gṛha-śmaśānāni divāpi na || 38 ||<BR>
a-saṃmārjitam ādarśam an-upaskṛta-kāminīm |<BR>
rajasvalāṃ ca nekṣeta sadā prātar a-maṅgalam || 38+1 ||<BR>
sarva-thekṣeta nādityaṃ na bhāraṃ śirasā vahet |<BR>
nekṣeta pratataṃ sūkṣmaṃ dīptā-medhyā-priyāṇi ca || 39 ||<BR>
madya-vikraya-saṃdhāna-dānādānāni nācaret |<BR>
puro-vātātapa-rajas-tuṣāra-paruṣānilān || 40 ||<BR>
an-ṛjuḥ kṣavathūdgāra-kāsa-svapnānna-maithunam |<BR>
kūla-cchāyāṃ nṛpa-dviṣṭaṃ vyāla-daṃṣṭri-viṣāṇinaḥ || 41 ||<BR>
hīnān-āryāti-nipuṇa-sevāṃ vigraham uttamaiḥ |<BR>
saṃdhyāsv abhyavahāra-strī-svapnādhyayana-cintanam || 42 ||<BR>
śatru-sattra-gaṇākīrṇa-gaṇikā-paṇikāśanam |<BR>
gātra-vaktra-nakhair vādyaṃ hasta-keśāvadhūnanam || 43 ||<BR>
toyāgni-pūjya-madhyena yānaṃ dhūmaṃ śavāśrayam |<BR>
madyāti-saktiṃ viśrambha-svātantrye strīṣu ca tyajet || 44 ||<BR>
ācāryaḥ sarva-ceṣṭāsu loka eva hi dhī-mataḥ |<BR>
anukuryāt tam evāto laukike 'rthe parīkṣakaḥ || 45 ||<BR>
ārdra-saṃtāna-tā tyāgaḥ kāya-vāk-cetasāṃ damaḥ |<BR>
svārtha-buddhiḥ parārtheṣu paryāptam iti sad-vratam || 46 ||<BR>
naktan-dināni me yānti katham-bhūtasya saṃprati |<BR>
duḥkha-bhāṅ na bhavaty evaṃ nityaṃ saṃnihita-smṛtiḥ || 47 ||<BR>
evaṃ kṛtsna-dinaṃ nītvā rātrau yāme gṛhe gate |<BR>
devān ṛṣīn gurūn smṛtvā tataḥ śayanam ācaret || 47+1 ||<BR>
     2.47+1bv  rātrer yāme gate sati<BR>
ity ācāraḥ samāsena yaṃ prāpnoti samācaran |<BR>
āyur ārogyam aiśvaryaṃ yaśo lokāṃś ca śāśvatān || 48 ||<BR>
<BR>
Sūtrasthāna <BR>
māsair dvi-saṃkhyair māghādyaiḥ kramāt ṣaḍ ṛtavaḥ smṛtāḥ |<BR>
śiśiro 'tha vasantaś ca grīṣmo varṣā-śarad-dhimāḥ || 1 ||<BR>
śiśirādyās tribhis tais tu vidyād ayanam uttaram |<BR>
ādānaṃ ca tad ādatte nṛṇāṃ prati-dinaṃ balam || 2 ||<BR>
tasmin hy aty-artha-tīkṣṇoṣṇa-rūkṣā mārga-sva-bhāvataḥ |<BR>
āditya-pavanāḥ saumyān kṣapayanti guṇān bhuvaḥ || 3 ||<BR>
tiktaḥ kaṣāyaḥ kaṭuko balino 'tra rasāḥ kramāt |<BR>
tasmād ādānam āgneyam ṛtavo dakṣiṇāyanam || 4 ||<BR>
varṣādayo visargaś ca yad balaṃ visṛjaty ayam |<BR>
saumya-tvād atra somo hi bala-vān hīyate raviḥ || 5 ||<BR>
megha-vṛṣṭy-anilaiḥ śītaiḥ śānta-tāpe mahī-tale |<BR>
snigdhāś cehāmla-lavaṇa-madhurā balino rasāḥ || 6 ||<BR>
śīte 'gryaṃ vṛṣṭi-gharme 'lpaṃ balaṃ madhyaṃ tu śeṣayoḥ |<BR>
balinaḥ śīta-saṃrodhād dhemante prabalo 'nalaḥ || 7 ||<BR>
bhavaty alpendhano dhātūn sa paced vāyuneritaḥ |<BR>
ato hime 'smin seveta svādv-amla-lavaṇān rasān || 8 ||<BR>
dairghyān niśānām etarhi prātar eva bubhukṣitaḥ |<BR>
avaśya-kāryaṃ saṃbhāvya yathoktaṃ śīlayed anu || 9 ||<BR>
vāta-ghna-tailair abhyaṅgaṃ mūrdhni tailaṃ vimardanam |<BR>
niyuddhaṃ kuśalaiḥ sārdhaṃ pādāghātaṃ ca yuktitaḥ || 10 ||<BR>
     3.10bv  mūrdha-tailaṃ vimardanam<BR>
kaṣāyāpahṛta-snehas tataḥ snāto yathā-vidhi |<BR>
kuṅkumena sa-darpeṇa pradigdho 'guru-dhūpitaḥ || 11 ||<BR>
rasān snigdhān palaṃ puṣṭaṃ gauḍam accha-surāṃ surām |<BR>
godhūma-piṣṭa-māṣekṣu-kṣīrottha-vikṛtīḥ śubhāḥ || 12 ||<BR>
navam annaṃ vasāṃ tailaṃ śauca-kārye sukhodakam |<BR>
prāvārājina-kauśeya-praveṇī-kaucavāstṛtam || 13 ||<BR>
     3.13dv  -praveṇī-kuthakāstṛtam<BR>
uṣṇa-sva-bhāvair laghubhiḥ prāvṛtaḥ śayanaṃ bhajet |<BR>
yuktyārka-kiraṇān svedaṃ pāda-trāṇaṃ ca sarva-dā || 14 ||<BR>
pīvaroru-stana-śroṇyaḥ sa-madāḥ pramadāḥ priyāḥ |<BR>
haranti śītam uṣṇāṅgyo dhūpa-kuṅkuma-yauvanaiḥ || 15 ||<BR>
aṅgāra-tāpa-saṃtapta-garbha-bhū-veśma-cāriṇaḥ |<BR>
śīta-pāruṣya-janito na doṣo jātu jāyate || 16 ||<BR>
ayam eva vidhiḥ kāryaḥ śiśire 'pi viśeṣataḥ |<BR>
tadā hi śītam adhikaṃ raukṣyaṃ cādāna-kāla-jam || 17 ||<BR>
kaphaś cito hi śiśire vasante 'rkāṃśu-tāpitaḥ |<BR>
hatvāgniṃ kurute rogān atas taṃ tvarayā tyajet || 18 ||<BR>
tīkṣṇair vamana-nasyādyair laghu-rūkṣaiś ca bhojanaiḥ |<BR>
vyāyāmodvartanāghātair jitvā śleṣmāṇam ulbaṇam || 19 ||<BR>
snāto 'nuliptaḥ karpūra-candanāguru-kuṅkumaiḥ |<BR>
purāṇa-yava-godhūma-kṣaudra-jāṅgala-śūlya-bhuk || 20 ||<BR>
sahakāra-rasonmiśrān āsvādya priyayārpitān |<BR>
priyāsya-saṅga-surabhīn priyā-netrotpalāṅkitān || 21 ||<BR>
saumanasya-kṛto hṛdyān vayasyaiḥ sahitaḥ pibet |<BR>
nirgadān āsavāriṣṭa-sīdhu-mārdvīka-mādhavān || 22 ||<BR>
śṛṅgaverāmbu sārāmbu madhv-ambu jaladāmbu ca |<BR>
dakṣiṇānila-śīteṣu parito jala-vāhiṣu || 23 ||<BR>
     3.23bv  madhv-ambu jaladāmbu vā<BR>
a-dṛṣṭa-naṣṭa-sūryeṣu maṇi-kuṭṭima-kāntiṣu |<BR>
parapuṣṭa-vighuṣṭeṣu kāma-karmānta-bhūmiṣu || 24 ||<BR>
     3.24av  a-dṛṣṭā-naṣṭa-sūryeṣu<BR>
vicitra-puṣpa-vṛkṣeṣu kānaneṣu su-gandhiṣu |<BR>
goṣṭhī-kathābhiś citrābhir madhyāhnaṃ gamayet sukhī || 25 ||<BR>
guru-śīta-divā-svapna-snigdhāmla-madhurāṃs tyajet |<BR>
tīkṣṇāṃśur ati-tīkṣṇāṃśur grīṣme saṃkṣipatīva yat || 26 ||<BR>
     3.26cv  sneham arko 'ti-tīkṣṇāṃśur<BR>
praty-ahaṃ kṣīyate śleṣmā tena vāyuś ca vardhate |<BR>
ato 'smin paṭu-kaṭv-amla-vyāyāmārka-karāṃs tyajet || 27 ||<BR>
bhajen madhuram evānnaṃ laghu snigdhaṃ himaṃ dravam |<BR>
su-śīta-toya-siktāṅgo lihyāt saktūn sa-śarkarān || 28 ||<BR>
madyaṃ na peyaṃ peyaṃ vā sv-alpaṃ su-bahu-vāri vā |<BR>
anya-thā śoṣa-śaithilya-dāha-mohān karoti tat || 29 ||<BR>
     3.29cv  anya-thā śopha-śaithilya-<BR>
kundendu-dhavalaṃ śālim aśnīyāj jāṅgalaiḥ palaiḥ |<BR>
pibed rasaṃ nāti-ghanaṃ rasālāṃ rāga-khāṇḍavau || 30 ||<BR>
     3.30av  kundendu-dhavalāñ chālīn     3.30dv  rasālāṃ rāga-khāḍavau     3.30dv <BR>
rasālāṃ rāga-ṣāḍavau<BR>
pānakaṃ pañca-sāraṃ vā nava-mṛd-bhājane sthitam |<BR>
moca-coca-dalair yuktaṃ sāmlaṃ mṛn-maya-śuktibhiḥ || 31 ||<BR>
     3.31bv nava-mṛd-bhājana-sthitam<BR>
pāṭalā-vāsitaṃ cāmbhaḥ sa-karpūraṃ su-śītalam |<BR>
śaśāṅka-kiraṇān bhakṣyān rajanyāṃ bhakṣayan pibet || 32 ||<BR>
sa-sitaṃ māhiṣaṃ kṣīraṃ candra-nakṣatra-śītalam |<BR>
abhraṅ-kaṣa-mahā-śāla-tāla-ruddhoṣṇa-raśmiṣu || 33 ||<BR>
vaneṣu mādhavī-śliṣṭa-drākṣā-stabaka-śāliṣu |<BR>
su-gandhi-hima-pānīya-sicyamāna-paṭālike || 34 ||<BR>
kāyamāne cite cūta-pravāla-phala-lumbibhiḥ |<BR>
kadalī-dala-kalhāra-mṛṇāla-kamalotpalaiḥ || 35 ||<BR>
komalaiḥ kalpite talpe hasat-kusuma-pallave |<BR>
madhyan-dine 'rka-tāpārtaḥ svapyād dhārā-gṛhe 'tha-vā || 36 ||<BR>
pusta-strī-stana-hastāsya-pravṛttośīra-vāriṇi |<BR>
niśā-kara-karākīrṇe saudha-pṛṣṭhe niśāsu ca || 37 ||<BR>
āsanā svastha-cittasya candanārdrasya mālinaḥ |<BR>
nivṛtta-kāma-tantrasya su-sūkṣma-tanu-vāsasaḥ || 38 ||<BR>
jalārdrās tāla-vṛntāni vistṛtāḥ padminī-puṭāḥ |<BR>
utkṣepāś ca mṛdūtkṣepā jala-varṣi-himānilāḥ || 39 ||<BR>
karpūra-mallikā-mālā hārāḥ sa-hari-candanāḥ |<BR>
mano-hara-kalālāpāḥ śiśavaḥ sārikāḥ śukāḥ || 40 ||<BR>
mṛṇāla-valayāḥ kāntāḥ protphulla-kamalojjvalāḥ |<BR>
jaṅgamā iva padminyo haranti dayitāḥ klamam || 41 ||<BR>
ādāna-glāna-vapuṣām agniḥ sanno 'pi sīdati |<BR>
varṣāsu doṣair duṣyanti te 'mbu-lambāmbu-de 'mbare || 42 ||<BR>
     3.42av  ādāna-mlāna-vapuṣām<BR>
sa-tuṣāreṇa marutā sahasā śītalena ca |<BR>
bhū-bāṣpeṇāmla-pākena malinena ca vāriṇā || 43 ||<BR>
vahninaiva ca mandena teṣv ity anyo-'nya-dūṣiṣu |<BR>
bhajet sādhāraṇaṃ sarvam ūṣmaṇas tejanaṃ ca yat || 44 ||<BR>
āsthāpanaṃ śuddha-tanur jīrṇaṃ dhānyaṃ rasān kṛtān |<BR>
jāṅgalaṃ piśitaṃ yūṣān madhv-ariṣṭaṃ ciran-tanam || 45 ||<BR>
mastu sauvarcalāḍhyaṃ vā pañca-kolāvacūrṇitam |<BR>
divyaṃ kaupaṃ śṛtaṃ cāmbho bhojanaṃ tv ati-dur-dine || 46 ||<BR>
     3.46av  mastu sauvarcalāḍhyaṃ ca<BR>
vyaktāmla-lavaṇa-snehaṃ saṃśuṣkaṃ kṣaudra-val laghu |<BR>
a-pāda-cārī surabhiḥ satataṃ dhūpitāmbaraḥ || 47 ||<BR>
harmya-pṛṣṭhe vased bāṣpa-śīta-sīkara-varjite |<BR>
nadī-jaloda-manthāhaḥ-svapnāyāsātapāṃś tyajet || 48 ||<BR>
varṣā-śītocitāṅgānāṃ sahasaivārka-raśmibhiḥ |<BR>
taptānāṃ saṃcitaṃ vṛṣṭau pittaṃ śaradi kupyati || 49 ||<BR>
taj-jayāya ghṛtaṃ tiktaṃ vireko rakta-mokṣaṇam |<BR>
tiktaṃ svādu kaṣāyaṃ ca kṣudhito 'nnaṃ bhajel laghu || 50 ||<BR>
śāli-mudga-sitā-dhātrī-paṭola-madhu-jāṅgalam |<BR>
taptaṃ taptāṃśu-kiraṇaiḥ śītaṃ śītāṃśu-raśmibhiḥ || 51 ||<BR>
samantād apy aho-rātram agastyodaya-nir-viṣam |<BR>
śuci haṃsodakaṃ nāma nir-malaṃ mala-jij jalam || 52 ||<BR>
nābhiṣyandi na vā rūkṣaṃ pānādiṣv amṛtopamam |<BR>
candanośīra-karpūra-muktā-srag-vasanojjvalaḥ || 53 ||<BR>
saudheṣu saudha-dhavalāṃ candrikāṃ rajanī-mukhe |<BR>
tuṣāra-kṣāra-sauhitya-dadhi-taila-vasātapān || 54 ||<BR>
tīkṣṇa-madya-divā-svapna-puro-vātān parityajet |<BR>
śīte varṣāsu cādyāṃs trīn vasante 'ntyān rasān bhajet || 55 ||<BR>
svāduṃ nidāghe śaradi svādu-tikta-kaṣāyakān |<BR>
śarad-vasantayo rūkṣaṃ śītaṃ gharma-ghanāntayoḥ || 56 ||<BR>
anna-pānaṃ samāsena viparītam ato 'nya-dā |<BR>
nityaṃ sarva-rasābhyāsaḥ sva-svādhikyam ṛtāv ṛtau || 57 ||<BR>
ṛtvor antyādi-saptāhāv ṛtu-saṃdhir iti smṛtaḥ |<BR>
tatra pūrvo vidhis tyājyaḥ sevanīyo 'paraḥ kramāt || 58 ||<BR>
     3.58av  ṛtvor antyādi-saptāhād<BR>
a-sātmya-jā hi rogāḥ syuḥ sahasā tyāga-śīlanāt || 58ū̆ ||<BR>
<BR>
Sūtrasthāna <BR>
vegān na dhārayed vāta-viṇ-mūtra-kṣava-tṛṭ-kṣudhām |<BR>
nidrā-kāsa-śrama-śvāsa-jṛmbhāśru-cchardi-retasām || 1 ||<BR>
adho-vātasya rodhena gulmodāvarta-ruk-klamāḥ |<BR>
vāta-mūtra-śakṛt-saṅga-dṛṣṭy-agni-vadha-hṛd-gadāḥ || 2 ||<BR>
sneha-sveda-vidhis tatra vartayo bhojanāni ca |<BR>
pānāni vastayaś caiva śastaṃ vātānulomanam || 2+1 ||<BR>
śakṛtaḥ piṇḍikodveṣṭa-pratiśyāya-śiro-rujaḥ |<BR>
ūrdhva-vāyuḥ parīkarto hṛdayasyoparodhanam || 3 ||<BR>
         4.3cv  ūrdhvaṃ vāyuḥ parīkarto<BR>
mukhena viṭ-pravṛttiś ca pūrvoktāś cāmayāḥ smṛtāḥ |<BR>
aṅga-bhaṅgāśmarī-vasti-meḍhra-vaṅkṣaṇa-vedanāḥ || 4 ||<BR>
mūtrasya rodhāt pūrve ca prāyo rogās tad-auṣadham |<BR>
varty-abhyaṅgāvagāhāś ca svedanaṃ vasti-karma ca || 5 ||<BR>
anna-pānaṃ ca viḍ-bhedi viḍ-rodhottheṣu yakṣmasu |<BR>
mūtra-jeṣu tu pāne ca prāg-bhaktaṃ śasyate ghṛtam || 6 ||<BR>
     4.6cv  mūtra-jeṣu ca pānaṃ tu     4.6cv  mūtra-jeṣu prayuñjīta     4.6dv  sarpiṣaś<BR>
cāvapīḍakam<BR>
jīrṇāntikaṃ cottamayā mātrayā yojanā-dvayam |<BR>
avapīḍakam etac ca saṃjñitaṃ dhāraṇāt punaḥ || 7 ||<BR>
udgārasyā-ruciḥ kampo vibandho hṛdayorasoḥ |<BR>
ādhmāna-kāsa-hidhmāś ca hidhmā-vat tatra bheṣajam || 8 ||<BR>
śiro-'rtīndriya-daurbalya-manyā-stambhārditaṃ kṣuteḥ |<BR>
tīkṣṇa-dhūmāñjanāghrāṇa-nāvanārka-vilokanaiḥ || 9 ||<BR>
pravartayet kṣutiṃ saktāṃ sneha-svedau ca śīlayet |<BR>
śoṣāṅga-sāda-bādhirya-saṃmoha-bhrama-hṛd-gadāḥ || 10 ||<BR>
tṛṣṇāyā nigrahāt tatra śītaḥ sarvo vidhir hitaḥ |<BR>
aṅga-bhaṅgā-ruci-glāni-kārśya-śūla-bhramāḥ kṣudhaḥ || 11 ||<BR>
     4.11dv  -kārśya-śūla-śrama-bhramāḥ<BR>
tatra yojyaṃ laghu snigdham uṣṇam alpaṃ ca bhojanam |<BR>
nidrāyā moha-mūrdhākṣi-gauravālasya-jṛmbhikāḥ || 12 ||<BR>
     4.12av  vaivarṇyaṃ ca kṣudhas tatra     4.12bv  snigdhoṣṇaṃ laghu bhojanam<BR>
aṅga-mardaś ca tatreṣṭaḥ svapnaḥ saṃvāhanāni ca |<BR>
kāsasya rodhāt tad-vṛddhiḥ śvāsā-ruci-hṛd-āmayāḥ || 13 ||<BR>
śoṣo hidhmā ca kāryo 'tra kāsa-hā su-tarāṃ vidhiḥ |<BR>
gulma-hṛd-roga-saṃmohāḥ śrama-śvāsād vidhāritāt || 14 ||<BR>
     4.14dv  śrama-śvāsā-vidhāraṇāt<BR>
hitaṃ viśramaṇaṃ tatra vāta-ghnaś ca kriyā-kramaḥ |<BR>
jṛmbhāyāḥ kṣava-vad rogāḥ sarvaś cānila-jid vidhiḥ || 15 ||<BR>
     4.15cc  jṛmbhāyāḥ kṣuti-vad rogāḥ<BR>
pīnasākṣi-śiro-hṛd-ruṅ-manyā-stambhā-ruci-bhramāḥ |<BR>
sa-gulmā bāṣpatas tatra svapno madyaṃ priyāḥ kathāḥ || 16 ||<BR>
visarpa-koṭha-kuṣṭhākṣi-kaṇḍū-pāṇḍv-āmaya-jvarāḥ |<BR>
sa-kāsa-śvāsa-hṛl-lāsa-vyaṅga-śvayathavo vameḥ || 17 ||<BR>
gaṇḍūṣa-dhūmān-āhārā rūkṣaṃ bhuktvā tad-udvamaḥ |<BR>
vyāyāmaḥ srutir asrasya śastaṃ cātra virecanam || 18 ||<BR>
     4.18av  gaṇḍūṣa-dhūmān-āhāraṃ     4.18av  gaṇḍūṣa-dhūmān-āhārān     4.18bv <BR>
rūkṣaṃ bhuktvā tad udvamet<BR>
     4.18bv  rūkṣān bhuktvā tad udvamet<BR>
sa-kṣāra-lavaṇaṃ tailam abhyaṅgārthaṃ ca śasyate |<BR>
śukrāt tat-sravaṇaṃ guhya-vedanā-śvayathu-jvarāḥ || 19 ||<BR>
     4.19bv  abhyaṅgārthe ca śasyate<BR>
hṛd-vyathā-mūtra-saṅgāṅga-bhaṅga-vṛddhy-aśma-ṣaṇḍha-tāḥ |<BR>
tāmra-cūḍa-surā-śāli-vasty-abhyaṅgāvagāhanam || 20 ||<BR>
vasti-śuddhi-karaiḥ siddhaṃ bhajet kṣīraṃ priyāḥ striyaḥ |<BR>
tṛṭ-śūlārtaṃ tyajet kṣīṇaṃ viḍ-vamaṃ vega-rodhinam || 21 ||<BR>
rogāḥ sarve 'pi jāyante vegodīraṇa-dhāraṇaiḥ |<BR>
nirdiṣṭaṃ sādhanaṃ tatra bhūyiṣṭhaṃ ye tu tān prati || 22 ||<BR>
tataś cāneka-dhā prāyaḥ pavano yat prakupyati |<BR>
anna-pānauṣadhaṃ tasya yuñjītāto 'nulomanam || 23 ||<BR>
dhārayet tu sadā vegān hitaiṣī pretya ceha ca |<BR>
lobherṣyā-dveṣa-mātsarya-rāgādīnāṃ jitendriyaḥ || 24 ||<BR>
yateta ca yathā-kālaṃ malānāṃ śodhanaṃ prati |<BR>
aty-artha-saṃcitās te hi kruddhāḥ syur jīvita-cchidaḥ || 25 ||<BR>
doṣāḥ kadā-cit kupyanti jitā laṅghana-pācanaiḥ |<BR>
ye tu saṃśodhanaiḥ śuddhā na teṣāṃ punar-udbhavaḥ || 26 ||<BR>
     4.26cv  ye tu saṃśodhanaiḥ śuddhās     4.26dv  teṣāṃ na punar-udbhavaḥca<BR>
yathā-kramaṃ yathā-yogam ata ūrdhvaṃ prayojayet |<BR>
rasāyanāni siddhāni vṛṣya-yogāṃś ca kāla-vit || 27 ||<BR>
     4.27av yathā-kramaṃ yathā-yogyam<BR>
bheṣaja-kṣapite pathyam āhārair bṛṃhaṇaṃ kramāt |<BR>
śāli-ṣaṣṭika-godhūma-mudga-māṃsa-ghṛtādibhiḥ || 28 ||<BR>
     4.28dv  -mudga-māṃsa-rasādibhiḥ<BR>
hṛdya-dīpana-bhaiṣajya-saṃyogād ruci-pakti-daiḥ |<BR>
sābhyaṅgodvartana-snāna-nirūha-sneha-vastibhiḥ || 29 ||<BR>
tathā sa labhate śarma sarva-pāvaka-pāṭavam |<BR>
dhī-varṇendriya-vaimalyaṃ vṛṣa-tāṃ dairghyam āyuṣaḥ || 30 ||<BR>
ye bhūta-viṣa-vāyv-agni-kṣata-bhaṅgādi-saṃbhavāḥ |<BR>
rāga-dveṣa-bhayādyāś ca te syur āgantavo gadāḥ || 31 ||<BR>
     4.31cv  kāma-krodha-bhāyādyāś<BR>
tyāgaḥ prajñāparādhānām indriyopaśamaḥ smṛtiḥ |<BR>
deśa-kālātma-vijñānaṃ sad-vṛttasyānuvartanam || 32 ||<BR>
atharva-vihitā śāntiḥ pratikūla-grahārcanam |<BR>
bhūtādya-sparśanopāyo nirdiṣṭaś ca pṛthak pṛthak || 33 ||<BR>
an-utpattyai samāsena vidhir eṣa pradarśitaḥ |<BR>
nijāgantu-vikārāṇām utpannānāṃ ca śāntaye || 34 ||<BR>
     4.34av  an-utpattau samāsena<BR>
śītodbhavaṃ doṣa-cayaṃ vasante viśodhayan grīṣma-jam abhra-kāle |<BR>
ghanātyaye vārṣikam āśu samyak prāpnoti rogān ṛtu-jān na jātu || 35 ||<BR>
nityaṃ hitāhāra-vihāra-sevī samīkṣya-kārī viṣayeṣv a-saktaḥ |<BR>
dātā samaḥ satya-paraḥ kṣamā-vān āptopasevī ca bhavaty a-rogaḥ || 36 ||<BR>
<BR>
Sūtrasthāna <BR>
jīvanaṃ tarpaṇaṃ hṛdyaṃ hlādi buddhi-prabodhanam |<BR>
tanv a-vyakta-rasaṃ mṛṣṭaṃ śītaṃ laghv amṛtopamam || 1 ||<BR>
gaṅgāmbu nabhaso bhraṣṭaṃ spṛṣṭaṃ tv arkendu-mārutaiḥ |<BR>
hitā-hita-tve tad bhūyo deśa-kālāv apekṣate || 2 ||<BR>
yenābhivṛṣṭam a-malaṃ śāly-annaṃ rājate sthitam |<BR>
a-klinnam a-vi-varṇaṃ ca tat peyaṃ gāṅgam anya-thā || 3 ||<BR>
     5.3bv  śāly-annaṃ rājata-sthitam     5.3cv  a-klinnam a-vi-varṇaṃ syāt     5.3cv <BR>
a-klinnam a-vivarṇaṃ vā<BR>
     5.3dv  tat toyaṃ gāṅgam anya-thā<BR>
sāmudraṃ tan na pātavyaṃ māsād āśvayujād vinā |<BR>
aindram ambu su-pātra-stham a-vipannaṃ sadā pibet || 4 ||<BR>
tad-a-bhāve ca bhūmi-ṣṭham āntarikṣānukāri yat |<BR>
śuci-pṛthv-asita-śvete deśe 'rka-pavanāhatam || 5 ||<BR>
     5.5av  tad-a-bhāve ca bhūyiṣṭham     5.5av  tad-a-bhāve pibed bhaumam<BR>
na pibet paṅka-śaivāla-tṛṇa-parṇāvilāstṛtam |<BR>
sūryendu-pavanā-dṛṣṭam abhivṛṣṭaṃ ghanaṃ guru || 6 ||<BR>
phenilaṃ jantu-mat taptaṃ danta-grāhy ati-śaityataḥ |<BR>
an-ārtavaṃ ca yad divyam ārtavaṃ prathamaṃ ca yat || 7 ||<BR>
lūtādi-tantu-viṇ-mūtra-viṣa-saṃśleṣa-dūṣitam |<BR>
paścimoda-dhi-gāḥ śīghra-vahā yāś cā-malodakāḥ || 8 ||<BR>
pathyāḥ samāsāt tā nadyo viparītās tv ato 'nya-thā |<BR>
upalāsphālanākṣepa-vicchedaiḥ kheditodakāḥ || 9 ||<BR>
     5.9av  pathyāḥ samāsato nadyo<BR>
himavan-malayodbhūtāḥ pathyās tā eva ca sthirāḥ |<BR>
kṛmi-ślīpada-hṛt-kaṇtha-śiro-rogān prakurvate || 10 ||<BR>
prācyāvanty-aparāntotthā dur-nāmāni mahendra-jāḥ |<BR>
udara-ślīpadātaṅkān sahya-vindhyodbhavāḥ punaḥ || 11 ||<BR>
     5.11bv  sahya-vindhya-bhavāḥ punaḥ    <BR>
kuṣṭha-pāṇḍu-śiro-rogān doṣa-ghnyaḥ pāriyātra-jāḥ |<BR>
bala-pauruṣa-kāriṇyaḥ sāgarāmbhas tri-doṣa-kṛt || 12 ||<BR>
     5.12dv  sāgarāmbu tri-doṣa-kṛt<BR>
āvilaṃ sa-malaṃ nīlaṃ ghanaṃ pītam athāpi ca |<BR>
sa-kṣāraṃ picchilaṃ caiva sāmudraṃ tan nigadyate || 12+1 ||<BR>
vidyāt kūpa-taḍāgādīn jāṅgalānūpa-śailataḥ |<BR>
nāmbu peyam a-śaktyā vā sv-alpam alpāgni-gulmibhiḥ || 13 ||<BR>
pāṇḍūdarātisārārśo-grahaṇī-śoṣa-śothibhiḥ |<BR>
ṛte śaran-nidāghābhyāṃ pibet svastho 'pi cālpa-śaḥ || 14 ||<BR>
     5.14bv  -grahaṇī-doṣa-śothibhiḥ<BR>
sama-sthūla-kṛśā bhukta-madhyānta-prathamāmbu-pāḥ |<BR>
śītaṃ madātyaya-glāni-mūrchā-chardi-śrama-bhramān || 15 ||<BR>
     5.15av  sama-sthūla-kṛśā bhakta-<BR>
tṛṣṇoṣṇa-dāha-pittāsra-viṣāṇy ambu niyacchati |<BR>
dīpanaṃ pācanaṃ kaṇṭhyaṃ laghūṣṇaṃ vasti-śodhanam || 16 ||<BR>
     5.16av  tṛṣṇoṣma-dāha-pittāsra-<BR>
hidhmādhmānānila-śleṣma-sadyaḥ-śuddhi-nava-jvare |<BR>
kāsāma-pīnasa-śvāsa-pārśva-rukṣu ca śasyate || 17 ||<BR>
     5.17bv  -sadyaḥ-śuddhe nava-jvare<BR>
an-abhiṣyandi laghu ca toyaṃ kvathita-śītalam |<BR>
pitta-yukte hitaṃ doṣe vyuṣitaṃ tat tri-doṣa-kṛt || 18 ||<BR>
     5.18av  rūkṣam an-abhiṣyandi     5.18bv  laghu kvathita-śītalam     5.18cv <BR>
'dhyuṣitaṃ tat tri-doṣa-kṛt<BR>
nārikelodakaṃ snigdhaṃ svādu vṛṣyaṃ himaṃ laghu |<BR>
tṛṣṇā-pittānila-haraṃ dīpanaṃ vasti-śodhanam || 19 ||<BR>
varṣāsu divya-nādeye paraṃ toye varāvare |<BR>
svādu-pāka-rasaṃ snigdham ojasyaṃ dhātu-vardhanam || 20 ||<BR>
vāta-pitta-haraṃ vṛṣyaṃ śleṣmalaṃ guru śītalam |<BR>
prāyaḥ payo 'tra gavyaṃ tu jīvanīyaṃ rasāyanam || 21 ||<BR>
kṣata-kṣīṇa-hitaṃ medhyaṃ balyaṃ stanya-karaṃ saram |<BR>
śrama-bhrama-madā-lakṣmī-śvāsa-kāsāti-tṛṭ-kṣudhaḥ || 22 ||<BR>
     5.22dv  -śvāsa-kāsārti-tṛṭ-kṣudhaḥ     5 .22dv  -śvāsa-kāsādhi-tṛṭ-kṣudhaḥ<BR>
jīrṇa-jvaraṃ mūtra-kṛcchraṃ rakta-pittaṃ ca nāśayet |<BR>
hitam aty-agny-a-nidrebhyo garīyo māhiṣaṃ himam || 23 ||<BR>
alpāmbu-pāna-vyāyāma-kaṭu-tiktāśanair laghu |<BR>
ājaṃ śoṣa-jvara-śvāsa-rakta-pittātisāra-jit || 24 ||<BR>
īṣad-rūkṣoṣṇa-lavaṇam auṣṭrākam dīpanaṃ laghu |<BR>
śastaṃ vāta-kaphānāha-kṛmi-śophodarārśasām || 25 ||<BR>
mānuṣaṃ vāta-pittāsṛg-abhighātākṣi-roga-jit |<BR>
tarpaṇāścyotanair nasyair a-hṛdyaṃ tūṣṇam āvikam || 26 ||<BR>
vāta-vyādhi-haraṃ hidhmā-śvāsa-pitta-kapha-pradam |<BR>
hastinyāḥ sthairya-kṛd bāḍham uṣṇaṃ tv aikaśaphaṃ laghu || 27 ||<BR>
śākhā-vāta-haraṃ sāmla-lavaṇaṃ jaḍa-tā-karam |<BR>
payo 'bhiṣyandi gurv āmaṃ yuktyā śṛtam ato 'nya-thā || 28 ||<BR>
vinā tu vanitā-stanyam āmam eva hitaṃ hi tat ||  28+1ab ||<BR>
bhaved garīyo 'ti-śṛtaṃ dhāroṣṇam amṛtopamam |<BR>
amla-pāka-rasaṃ grāhi gurūṣṇaṃ dadhi vāta-jit || 29 ||<BR>
medaḥ-śukra-bala-śleṣma-pitta-raktāgni-śopha-kṛt |<BR>
rociṣṇu śastam a-rucau śītake viṣama-jvare || 30 ||<BR>
pīnase mūtra-kṛcchre ca rūkṣaṃ tu grahaṇī-gade |<BR>
naivādyān niśi naivoṣṇaṃ vasantoṣṇa-śaratsu na || 31 ||<BR>
     5.31cv  śarad-grīṣma-vasanteṣu     5.31dv nādyān noṣṇaṃ na rātriṣu<BR>
nā-mudga-sūpaṃ nā-kṣaudraṃ tan nā-ghṛta-sitopalam |<BR>
na cān-āmalakaṃ nāpi nityaṃ no mandam anya-thā || 32 ||<BR>
jvarāsṛk-pitta-vīsarpa-kuṣṭha-pāṇḍu-bhrama-pradam |<BR>
takraṃ laghu kaṣāyāmlaṃ dīpanaṃ kapha-vāta-jit || 33 ||<BR>
śophodarārśo-grahaṇī-doṣa-mūtra-grahā-rucīḥ |<BR>
plīha-gulma-ghṛta-vyāpad-gara-pāṇḍv-āmayāñ jayet || 34 ||<BR>
tad-van mastu saraṃ srotaḥ-śodhi viṣṭambha-jil laghu |<BR>
nava-nītaṃ navaṃ vṛṣyaṃ śītaṃ varṇa-balāgni-kṛt || 35 ||<BR>
saṃgrāhi vāta-pittāsṛk-kṣayārśo-'rdita-kāsa-jit |<BR>
kṣīrodbhavaṃ tu saṃgrāhi rakta-pittākṣi-roga-jit || 36 ||<BR>
śastaṃ dhī-smṛti-medhāgni-balāyuḥ-śukra-cakṣuṣām |<BR>
bāla-vṛddha-prajā-kānti-saukumārya-svarārthinām || 37 ||<BR>
kṣata-kṣīṇa-parīsarpa-śastrāgni-glapitātmanām |<BR>
vāta-pitta-viṣonmāda-śoṣā-lakṣmī-jvarāpaham || 38 ||<BR>
snehānām uttamaṃ śītaṃ vayasaḥ sthāpanaṃ param |<BR>
sahasra-vīryaṃ vidhibhir ghṛtaṃ karma-sahasra-kṛt || 39 ||<BR>
     5.39cv  sahasra-vīryaṃ vidhi-vad<BR>
madāpasmāra-mūrchāya-śiraḥ-karṇākṣi-yoni-jān |<BR>
purāṇaṃ jayati vyādhīn vraṇa-śodhana-ropaṇam || 40 ||<BR>
balyāḥ kilāṭa-pīyūṣa-kūrcikā-moraṇādayaḥ |<BR>
śukra-nidrā-kapha-karā viṣṭambhi-guru-doṣalāḥ || 41 ||<BR>
     5.41bv  -kūcikā-moraṇādayaḥ<BR>
gavye kṣīra-ghṛte śreṣṭhe nindite cāvi-saṃbhave |<BR>
ikṣoḥ saro guruḥ snigdho bṛṃhaṇaḥ kapha-mūtra-kṛt || 42 ||<BR>
vṛṣyaḥ śīto 'sra-pitta-ghnaḥ svādu-pāka-raso rasaḥ |<BR>
so 'gre sa-lavaṇo danta-pīḍitaḥ śarkarā-samaḥ || 43 ||<BR>
mūlāgra-jantu-jagdhādi-pīḍanān mala-saṃkarāt |<BR>
kiñ-cit-kālaṃ vidhṛtyā ca vikṛtiṃ yāti yāntrikaḥ || 44 ||<BR>
     5.44cv  kiñ-cit-kāla-vidhṛtyā ca<BR>
vidāhī guru-viṣṭambhī tenāsau tatra pauṇḍrakaḥ |<BR>
śaitya-prasāda-mādhuryair varas tam anu vāṃśikaḥ || 45 ||<BR>
     5.45av  gurur vidāhī viṣṭambhī<BR>
śataparvaka-kāntāra-naipālādyās tataḥ kramāt |<BR>
sa-kṣārāḥ sa-kaṣāyāś ca soṣṇāḥ kiñ-cid-vidāhinaḥ || 46 ||<BR>
     5.46av  śātaparvaka-kāntāra-     5.46bv  -nepālādyās tataḥ kramāt<BR>
phāṇitaṃ gurv abhiṣyandi caya-kṛn mūtra-śodhanam |<BR>
nāti-śleṣma-karo dhautaḥ sṛṣṭa-mūtra-śakṛd guḍaḥ || 47 ||<BR>
prabhūta-kṛmi-majjāsṛṅ-medo-māṃsa-kapho 'paraḥ |<BR>
hṛdyaḥ purāṇaḥ pathyaś ca navaḥ śleṣmāgni-sāda-kṛt || 48 ||<BR>
vṛṣyāḥ kṣīṇa-kṣata-hitā rakta-pittānilāpahāḥ |<BR>
matsyaṇḍikā-khaṇḍa-sitāḥ krameṇa guṇa-vat-tamāḥ || 49 ||<BR>
tad-guṇā tikta-madhurā kaṣāyā yāsa-śarkarā |<BR>
dāha-tṛṭ-chardi-mūrchāsṛk-pitta-ghnyaḥ sarva-śarkarāḥ || 50 ||<BR>
śarkarekṣu-vikārāṇāṃ phāṇitaṃ ca varāvare |<BR>
cakṣuṣyaṃ chedi tṛṭ-śleṣma-viṣa-hidhmāsra-pitta-nut || 51 ||<BR>
meha-kuṣṭha-kṛmi-cchardi-śvāsa-kāsātisāra-jit |<BR>
vraṇa-śodhana-saṃdhāna-ropaṇaṃ vātalaṃ madhu || 52 ||<BR>
rūkṣaṃ kaṣāya-madhuraṃ tat-tulyā madhu-śarkarā |<BR>
uṣṇam uṣṇārtam uṣṇe ca yuktaṃ coṣṇair nihanti tat || 53 ||<BR>
yakṣmārśo-'rdita-pittāsṛṅ-nāśanaṃ grāhi dīpanam || 53.1+1 ||<BR>
pracchardane nirūhe ca madhūṣṇaṃ na nivāryate |<BR>
a-labdha-pākam āśv eva tayor yasmān nivartate || 54 ||<BR>
     5.54cv  a-labdha-pākam evāśu<BR>
tailaṃ sva-yoni-vat tatra mukhyaṃ tīkṣṇaṃ vyavāyi ca |<BR>
tvag-doṣa-kṛd a-cakṣuṣyaṃ sūkṣmoṣṇaṃ kapha-kṛn na ca || 55 ||<BR>
kṛśānāṃ bṛṃhaṇāyālaṃ sthūlānāṃ karśanāya ca |<BR>
baddha-viṭkaṃ kṛmi-ghnaṃ ca saṃskārāt sarva-roga-jit || 56 ||<BR>
     5.56dv  saṃskārāt sarva-doṣa-jit<BR>
sa-tiktoṣaṇam airaṇḍaṃ tailaṃ svādu saraṃ guru |<BR>
vardhma-gulmānila-kaphān udaraṃ viṣama-jvaram || 57 ||<BR>
ruk-śophau ca kaṭī-guhya-koṣṭha-pṛṣṭhāśrayau jayet |<BR>
tīkṣṇoṣṇaṃ picchilaṃ visraṃ raktairaṇḍodbhavaṃ tv ati || 58 ||<BR>
kaṭūṣṇaṃ sārṣapaṃ tīkṣṇaṃ kapha-śukrānilāpaham |<BR>
laghu pittāsra-kṛt koṭha-kuṣṭhārśo-vraṇa-jantu-jit || 59 ||<BR>
ākṣaṃ svādu himaṃ keśyaṃ guru pittānilāpaham |<BR>
nāty-uṣṇaṃ nimba-jaṃ tiktaṃ kṛmi-kuṣṭha-kapha-praṇut || 60 ||<BR>
umā-kusumbha-jaṃ coṣṇaṃ tvag-doṣa-kapha-pitta-kṛt |<BR>
vasā majjā ca vāta-ghnau bala-pitta-kapha-pradau || 61 ||<BR>
kaṣāya-tikta-kaṭukaṃ kārañjaṃ vraṇa-śodhanam || 61.1+1 ||<BR>
māṃsānuga-sva-rūpau ca vidyān medo 'pi tāv iva |<BR>
dīpanaṃ rocanaṃ madhyaṃ tīkṣṇoṣṇaṃ tuṣṭi-puṣṭi-dam || 62 ||<BR>
sa-svādu-tikta-kaṭukam amla-pāka-rasaṃ saram |<BR>
sa-kaṣāyaṃ svarārogya-pratibhā-varṇa-kṛl laghu || 63 ||<BR>
naṣṭa-nidrāti-nidrebhyo hitaṃ pittāsra-dūṣaṇam |<BR>
kṛśa-sthūla-hitaṃ rūkṣaṃ sūkṣmaṃ sroto-viśodhanam || 64 ||<BR>
vāta-śleṣma-haraṃ yuktyā pītaṃ viṣa-vad anya-thā |<BR>
guru tad-doṣa-jananaṃ navaṃ jīrṇam ato 'nya-thā || 65 ||<BR>
drākṣekṣavaḥ sa-kharjūrāḥ śāli-piṣṭam yavasya ca |<BR>
pañca madyākārāḥ śreṣṭhā drākṣā teṣāṃ viśiṣyate || 65.1+1 ||<BR>
     5.65.1+1bv  śāleḥ piṣṭam yavasya ca<BR>
peyaṃ noṣṇopacāreṇa na virikta-kṣudhāturaiḥ |<BR>
nāty-artha-tīkṣṇa-mṛdv-alpa-saṃbhāraṃ kaluṣaṃ na ca || 66 ||<BR>
gulmodarārśo-grahaṇī-śoṣa-hṛt snehanī guruḥ |<BR>
surānila-ghnī medo-'sṛk-stanya-mūtra-kaphāvahā || 67 ||<BR>
tad-guṇā vāruṇī hṛdyā laghus tīkṣṇā nihanti ca |<BR>
śūla-kāsa-vami-śvāsa-vibandhādhmāna-pīnasān || 68 ||<BR>
nāti-tīvra-madā laghvī pathyā vaibhītakī surā |<BR>
vraṇe pāṇḍv-āmaye kuṣṭhe na cāty-arthaṃ virudhyate || 69 ||<BR>
viṣṭambhinī yava-surā gurvī rūkṣā tri-doṣalā |<BR>
yathā-dravya-guṇo 'riṣṭaḥ sarva-madya-guṇādhikaḥ || 70 ||<BR>
grahaṇī-pāṇḍu-kuṣṭhārśaḥ-śopha-śoṣodara-jvarān |<BR>
hanti gulma-kṛmi-plīhnaḥ kaṣāya-kaṭu-vātalaḥ || 71 ||<BR>
     5.71dv  kaṣāyaḥ kaṭu-vātalaḥ<BR>
mārdvīkaṃ lekhanaṃ hṛdyaṃ nāty-uṣṇaṃ madhuraṃ saram |<BR>
alpa-pittānilaṃ pāṇḍu-mehārśaḥ-kṛmi-nāśanam || 72 ||<BR>
asmād alpāntara-guṇaṃ khārjūraṃ vātalaṃ guru |<BR>
śārkaraḥ surabhiḥ svādu-hṛdyo nāti-mado laghuḥ || 73 ||<BR>
     5.73cv  śārkaraṃ surabhi svādu     5.73dv  hṛdyaṃ nāti-madaṃ laghu<BR>
sṛṣṭa-mūtra-śakṛd-vāto gauḍas tarpaṇa-dīpanaḥ |<BR>
vāta-pitta-karaḥ sīdhuḥ sneha-śleṣma-vikāra-hā || 74 ||<BR>
medaḥ-śophodarārśo-ghnas tatra pakva-raso varaḥ |<BR>
chedī madhv-āsavas tīkṣṇo meha-pīnasa-kāsa-jit || 75 ||<BR>
rakta-pitta-kaphotkledi śuktaṃ vātānulomanam |<BR>
bhṛśoṣṇa-tīkṣṇa-rūkṣāmlaṃ hṛdyaṃ ruci-karaṃ saram || 76 ||<BR>
     5.76dv  hṛdyaṃ ruci-karaṃ param<BR>
dīpanaṃ śiśira-sparśaṃ pāṇḍu-dṛk-kṛmi-nāśanam |<BR>
guḍekṣu-madya-mārdvīka-śuktaṃ laghu yathottaram || 77 ||<BR>
     5.77bv  pāṇḍu-hṛt kṛmi-nāśanam     5.77cv  guḍekṣu-madya-mādhvīka-<BR>
kanda-mūla-phalādyaṃ ca tad-vad vidyāt tad-āsutam |<BR>
śāṇḍākī cāsutaṃ cānyat kālāmlaṃ rocanaṃ laghu || 78 ||<BR>
dhānyāmlaṃ bhedi tīkṣṇoṣṇaṃ pitta-kṛt sparśa-śītalam |<BR>
śrama-klama-haraṃ rucyaṃ dīpanaṃ vasti-śūla-nut || 79 ||<BR>
śastam āsthāpane hṛdyaṃ laghu vāta-kaphāpaham |<BR>
ebhir eva guṇair yukte sauvīraka-tuṣodake || 80 ||<BR>
gaṇḍūṣa-dhāraṇād vaktra-mala-daurgandhya-śoṣa-jit || 80.1+1 ||<BR>
kṛmi-hṛd-roga-gulmārśaḥ-pāṇḍu-roga-nibarhaṇe |<BR>
te kramād vi-tuṣair vidyāt sa-tuṣaiś ca yavaiḥ kṛte || 81 ||<BR>
     5.81av  kṛmi-hṛd-roga-gulmārśo-     5.81bv  -grahaṇī-pāṇḍu-nāśane<BR>
mūtraṃ go-'jāvi-mahiṣī-gajāśvoṣṭra-kharodbhavam |<BR>
pittalaṃ rūkṣa-tīkṣṇoṣṇaṃ lavaṇānu-rasaṃ kaṭu || 82 ||<BR>
kṛmi-śophodarānāha-śūla-pāṇḍu-kaphānilān |<BR>
gulmā-ruci-viṣa-śvitra-kuṣṭhārśāṃsi jayel laghu || 83 ||<BR>
     5.83bv  -śūla-pāṇḍu-kaphāmayān<BR>
toya-kṣīrekṣu-tailānāṃ vargair madyasya ca kramāt |<BR>
iti dravaika-deśo 'yaṃ yathā-sthūlam udāhṛtaḥ || 84 ||<BR>
<BR>
Sūtrasthāna <BR>
rakto mahān sa-kalamas tūrṇakaḥ śakunāhṛtaḥ |<BR>
sārā-mukho dīrghaśūko lodhraśūkaḥ sugandhikaḥ || 1 ||<BR>
puṇḍraḥ pāṇḍuḥ puṇḍarīkaḥ pramodo gaura-śārivau |<BR>
kāñcano mahiṣaḥ śūkaḥ dūṣakaḥ kusumāṇḍakaḥ || 2 ||<BR>
     6.2av  pāṇḍukaḥ puṇḍarīkaś ca     6.2av  pauṇḍrakaḥ puṇḍarīkaś ca     6.2bv <BR>
pramodo gaura-śālikaḥ<BR>
lāṅgalā lohavālākhyāḥ kardamāḥ śītabhīrukāḥ |<BR>
pataṅgās tapanīyāś ca ye cānye śālayaḥ śubhāḥ || 3 ||<BR>
     6.3av  jāṅgalā lohavālākhyāḥ     6.3av  lāṅgalā lohavālāś ca     6.3av  lāṅgalo<BR>
lohavālākhyaḥ<BR>
     6.3bv  kardamaḥ śītabhīrukaḥ<BR>
svādu-pāka-rasāḥ snigdhā vṛṣyā baddhālpa-varcasaḥ |<BR>
kaṣāyānu-rasāḥ pathyā laghavo mūtralā himāḥ || 4 ||<BR>
śūka-jeṣu varas tatra raktas tṛṣṇā-tri-doṣa-hā |<BR>
mahāṃs tam anu kalamas taṃ cāpy anu tataḥ pare || 5 ||<BR>
     6.5cv  mahāṃs tasyānu kalamas<BR>
yavakā hāyanāḥ pāṃsu-bāṣpa-naiṣadhakādayaḥ |<BR>
svādūṣṇā guravaḥ snigdhāḥ pāke 'mlāḥ śleṣma-pittalāḥ || 6 ||<BR>
     6.6bv  -vāpya-naiṣadhakādayaḥ<BR>
sṛṣṭa-mūtra-purīṣāś ca pūrvaṃ pūrvaṃ ca ninditāḥ |<BR>
snigdho grāhī laghuḥ svādus tri-doṣa-ghnaḥ sthiro himaḥ || 7 ||<BR>
ṣaṣṭiko vrīhiṣu śreṣṭho gauraś cāsita-gaurataḥ |<BR>
tataḥ kramān mahā-vrīhi-kṛṣṇa-vrīhi-jatūmukhāḥ || 8 ||<BR>
kukkuṭāṇḍaka-lāvākhya-pārāvataka-śūkarāḥ |<BR>
varakoddālakojjvāla-cīna-śārada-dardurāḥ || 9 ||<BR>
     6.9av  kukkuṭāṇḍaka-pālākṣa-     6.9av  kukkuṭāṇḍaka-pālākhya-     6.9av <BR>
kukkuṭāṇḍaka-lāvākṣa-<BR>
     6.9dv  -cīna-śārada-durdarāḥ<BR>
gandhanāḥ kuruvindāś ca guṇair alpāntarāḥ smṛtāḥ |<BR>
svādur amla-vipāko 'nyo vrīhiḥ pitta-karo guruḥ || 10 ||<BR>
bahu-mūtra-purīṣoṣmā tri-doṣas tv eva pāṭalaḥ |<BR>
kaṅgu-kodrava-nīvāra-śyāmākādi himaṃ laghu || 11 ||<BR>
tṛṇa-dhānyaṃ pavana-kṛl lekhanaṃ kapha-pitta-hṛt |<BR>
bhagna-saṃdhāna-kṛt tatra priyaṅgur bṛṃhaṇī guruḥ || 12 ||<BR>
koradūṣaḥ paraṃ grāhī sparśo śīto viṣāpahaḥ |<BR>
rūkṣaḥ śīto guruḥ svāduḥ saro viḍ-vāta-kṛd yavaḥ || 13 ||<BR>
     6.13bv  sparśo śīto garāpahaḥ     6.13bv  sparśa-śīto viṣāpahaḥ<BR>
vṛṣyaḥ sthairya-karo mūtra-medaḥ-pitta-kaphāñ jayet |<BR>
pīnasa-śvāsa-kāsoru-stambha-kaṇṭha-tvag-āmayān || 14 ||<BR>
nyūno yavād anu-yavo rūkṣoṣṇo vaṃśa-jo yavaḥ |<BR>
vṛṣyaḥ śīto guruḥ snigdho jīvano vāta-pitta-hā  || 15 ||<BR>
     6.15av  nyūno yāvad anya-yavo<BR>
saṃdhāna-kārī madhuro godhūmaḥ sthairya-kṛt saraḥ |<BR>
pathyā nandīmukhī śītā kaṣāya-madhurā laghuḥ || 16 ||<BR>
niḥ-sārā vātalā rūkṣā jūrṇādhmāna-karā sarā || 16+1 ||<BR>
mudgāḍhakī-masūrādi śimbī-dhānyaṃ vibandha-kṛt |<BR>
kaṣāyaṃ svādu saṃgrāhi kaṭu-pākaṃ himaṃ laghu || 17 ||<BR>
medaḥ-śleṣmāsra-pitteṣu hitaṃ lepopasekayoḥ |<BR>
varo 'tra mudgo 'lpa-calaḥ kalāyas tv ati-vātalaḥ || 18 ||<BR>
asṛk-pitta-haro rūkṣo vātalaś caṇakaḥ smṛtaḥ || 18.1+1 ||<BR>
rāja-māṣo 'nila-karo rūkṣo bahu-śakṛd guruḥ |<BR>
uṣṇāḥ kulatthāḥ pāke 'mlāḥ śukrāśma-śvāsa-pīnasān || 19 ||<BR>
kāsārśaḥ-kapha-vātāṃś ca ghnanti pittāsra-dāḥ param |<BR>
niṣpāvo vāta-pittāsra-stanya-mūtra-karo guruḥ || 20 ||<BR>
     6.20cv  niṣpāvo vāta-pittāsṛk-<BR>
saro vidāhī dṛk-śukra-kapha-śopha-viṣāpahaḥ |<BR>
māṣaḥ snigdho bala-śleṣma-mala-pitta-karaḥ saraḥ || 21 ||<BR>
gurūṣṇo 'nila-hā svāduḥ śukra-vṛddhi-vireka-kṛt |<BR>
phalāni māṣa-vad vidyāt kākāṇḍolātmaguptayoḥ || 22 ||<BR>
uṣṇas tvacyo himaḥ sparśe keśyo balyas tilo guruḥ |<BR>
alpa-mūtraḥ kaṭuḥ pāke medhāgni-kapha-pitta-kṛt || 23 ||<BR>
     6.23av  uṣṇas tvacyo hima-sparśaḥ<BR>
snigdhomā svādu-tiktoṣṇā kapha-pitta-karī guruḥ |<BR>
dṛk-śukra-hṛt kaṭuḥ pāke tad-vad bījaṃ kusumbha-jam || 24 ||<BR>
māṣo 'tra sarveṣv avaro yavakaḥ śūka-jeṣu ca |<BR>
navaṃ dhānyam abhiṣyandi laghu saṃvatsaroṣitam || 25 ||<BR>
     6.25bv  yavakaḥ śūka-jeṣv api     6.25dv  laghu varṣoṣitaṃ ca yat<BR>
śīghra-janma tathā sūpyaṃ nis-tuṣaṃ yukti-bharjitam |<BR>
maṇḍa-peyā-vilepīnām odanasya ca lāghavam || 26 ||<BR>
yava-godhūma-māṣāś ca tilāś cābhinavā hitāḥ |<BR>
purāṇā vi-rasāḥ sūkṣmā na tathārtha-karā matāḥ || 26.1+1 ||<BR>
yathā-pūrvaṃ śivas tatra maṇḍo vātānulomanaḥ |<BR>
tṛḍ-glāni-doṣa-śeṣa-ghnaḥ pācano dhātu-sāmya-kṛt || 27 ||<BR>
sroto-mārdava-kṛt svedī saṃdhukṣayati cānalam |<BR>
kṣut-tṛṣṇā-glāni-daurbalya-kukṣi-roga-jvarāpahā || 28 ||<BR>
malānulomanī pathyā peyā dīpana-pācanī |<BR>
vilepī grāhiṇī hṛdyā tṛṣṇā-ghnī dīpanī hitā || 29 ||<BR>
vraṇākṣi-roga-saṃśuddha-dur-bala-sneha-pāyinām |<BR>
su-dhautaḥ prasrutaḥ svinno '-tyaktoṣmā caudano laghuḥ || 30 ||<BR>
yaś cāgneyauṣadha-kvātha-sādhito bhṛṣṭa-taṇḍulaḥ |<BR>
viparīto guruḥ kṣīra-māṃsādyair yaś ca sādhitaḥ || 31 ||<BR>
     6.31av  yaś cāgneyauṣadha-kvāthe     6.31bv  sādhito bhṛṣṭa-taṇḍulaiḥ<BR>
iti dravya-kriyā-yoga-mānādyaiḥ sarvam ādiśet |<BR>
bṛṃhaṇaḥ prīṇano vṛṣyaś cakṣuṣyo vraṇa-hā rasaḥ || 32 ||<BR>
maudgas tu pathyaḥ saṃśuddha-vraṇa-kaṇṭhākṣi-rogiṇām |<BR>
vātānulomī kaulattho gulma-tūṇī-pratūṇi-jit || 33 ||<BR>
a-kṛtaṃ kṛta-yūṣaṃ ca tanu saṃskāritaṃ rasam |<BR>
sūpam amlam an-amlaṃ ca guru vidyād yathottaram || 33+1 ||<BR>
tila-piṇyāka-vikṛtiḥ śuṣka-śākaṃ virūḍhakam |<BR>
śāṇḍākī-vaṭakaṃ dṛṅ-ghnaṃ doṣalaṃ glapanaṃ guru || 34 ||<BR>
rasālā bṛṃhaṇī vṛṣyā snigdhā balyā ruci-pradā |<BR>
śrama-kṣut-tṛṭ-klama-haraṃ pānakaṃ prīṇanaṃ guru || 35 ||<BR>
viṣṭambhi mūtralaṃ hṛdyaṃ yathā-dravya-guṇaṃ ca tat |<BR>
lājās tṛṭ-chardy-atīsāra-meha-medaḥ-kapha-cchidaḥ || 36 ||<BR>
kāsa-pittopaśamanā dīpanā laghavo himāḥ |<BR>
pṛthukā guravo balyāḥ kapha-viṣṭambha-kāriṇaḥ || 37 ||<BR>
dhānā viṣṭambhinī rūkṣā tarpaṇī lekhanī guruḥ |<BR>
saktavo laghavaḥ kṣut-tṛṭ-śrama-netrāmaya-vraṇān || 38 ||<BR>
     6.38dv  -śrama-netra-galāmayān<BR>
ghnanti saṃtarpaṇāḥ pānāt sadya eva bala-pradāḥ |<BR>
nodakāntaritān na dvir na niśāyāṃ na kevalān || 39 ||<BR>
na bhuktvā na dvi-jaiś chittvā saktūn adyān na vā bahūn |<BR>
piṇyāko glapano rūkṣo viṣṭambhī dṛṣṭi-dūṣaṇaḥ || 40 ||<BR>
raukṣyād viṣṭambhate koṣṭhe viṣṭambhi-tvād vidahyate |<BR>
vidāhāt kurute glāniṃ piṇyāko niśi sevitaḥ || 40+1 ||<BR>
vesavāro guruḥ snigdho balopacaya-vardhanaḥ |<BR>
mudgādi-jās tu guravo yathā-dravya-guṇānugāḥ || 41 ||<BR>
kukūla-karpara-bhrāṣṭra-kandv-aṅgāra-vipācitān |<BR>
eka-yonīō̃ laghūn vidyād apūpān uttarottaram || 42 ||<BR>
     6.42av  kukūla-kharpara-bhrāṣṭra-     6.42bv  -kaṭv-aṅgāra-vipācitān     6.42dv <BR>
apūpāṃs tu yathottaram<BR>
hariṇaiṇa-kuraṅgarkṣa-gokarṇa-mṛgamātṛkāḥ |<BR>
śaśa-śambara-cāruṣka-śarabhādyā mṛgāḥ smṛtāḥ || 43 ||<BR>
lāva-vārtīka-vartīra-raktavartmaka-kukkubhāḥ |<BR>
kapiñjalopacakrākhya-cakora-kurubāhavaḥ || 44 ||<BR>
     6.44bv  -raktavartmaka-kurkubhāḥ<BR>
vartako vartikā caiva tittiriḥ krakaraḥ śikhī |<BR>
tāmra-cūḍākhya-bakara-gonarda-giri-vartikāḥ || 45 ||<BR>
     6.45cv  kukkuṭo bakaraḥ kaṅka-     6.45cv  tāmra-cūḍākhya-varaka-<BR>
tathā śārapadendrābha-varaṭādyāś ca viṣkirāḥ |<BR>
jīvañjīvaka-dātyūha-bhṛṅgāhva-śuka-sārikāḥ || 46 ||<BR>
     6.46bv  -vāraṭādyāś ca viṣkirāḥ     6.46bv  -vāraṭāś ceti viṣkirāḥ     6.46bv  -varaṭāś<BR>
ceti viṣkirāḥ<BR>
laṭvā-kokila-hārīta-kapota-caṭakādayaḥ |<BR>
pratudā bheka-godhāhi-śvāvid-ādyā bile-śayāḥ || 47 ||<BR>
go-kharāśvataroṣṭrāśva-dvīpi-siṃharkṣa-vānarāḥ |<BR>
mārjāra-mūṣaka-vyāghra-vṛka-babhru-tarakṣavaḥ || 48 ||<BR>
lopāka-jambuka-śyena-cāṣa-vāntāda-vāyasāḥ |<BR>
śaśaghnī-bhāsa-kurara-gṛdhrolūka-kuliṅgakāḥ || 49 ||<BR>
     6.49cv  śaśāri-bhāsa-kurara-<BR>
dhūmikā madhuhā ceti prasahā mṛga-pakṣiṇaḥ |<BR>
varāha-mahiṣa-nyaṅku-ruru-rohita-vāraṇāḥ || 50 ||<BR>
sṛmaraś camaraḥ khaḍgo gavayaś ca mahā-mṛgāḥ |<BR>
haṃsa-sārasa-kādamba-baka-kāraṇḍava-plavāḥ || 51 ||<BR>
balākotkrośa-cakrāhva-madgu-krauñcādayo 'p-carāḥ |<BR>
matsyā rohita-pāṭhīna-kūrma-kumbhīra-karkaṭāḥ || 52 ||<BR>
śukti-śaṅkhodra-śambūka-śapharī-varmi-candrikāḥ |<BR>
culūkī-nakra-makara-śiśumāra-timiṅgilāḥ || 53 ||<BR>
     6.53av  śukti-śaṅkhodru-śambūka-     6.53cv  cullakī-nakra-makara-<BR>
rājī-cilicimādyāś ca māṃsam ity āhur aṣṭa-dhā |<BR>
yoniṣv ajāvī vyāmiśra-go-cara-tvād a-niścite || 54 ||<BR>
mṛgyaṃ vaiṣkirikaṃ kiṃ ca prātudaṃ ca bile-śayam |<BR>
prāsahaṃ ca mahā-mṛgyam ap-caraṃ mātsyam aṣṭa-dhā || 54.1+1 ||<BR>
ādyāntyā jāṅgalānūpā madhyau sādhāraṇau smṛtau |<BR>
tatra baddha-malāḥ śītā laghavo jāṅgalā hitāḥ || 55 ||<BR>
pittottare vāta-madhye saṃnipāte kaphānuge |<BR>
dīpanaḥ kaṭukaḥ pāke grāhī rūkṣo himaḥ śaśaḥ || 56 ||<BR>
īṣad-uṣṇa-guru-snigdhā bṛṃhaṇā vartakādayaḥ |<BR>
tittiris teṣv api varo medhāgni-bala-śukra-kṛt || 57 ||<BR>
grāhī varṇyo 'nilodrikta-saṃnipāta-haraḥ param |<BR>
nāti-pathyaḥ śikhī pathyaḥ śrotra-svara-vayo-dṛśām || 58 ||<BR>
tad-vac ca kukkuṭo vṛṣyo grāmyas tu śleṣmalo guruḥ |<BR>
medhānala-karā hṛdyāḥ krakarāḥ sopacakrakāḥ || 59 ||<BR>
guruḥ sa-lavaṇaḥ kāṇa-kapotaḥ sarva-doṣa-kṛt |<BR>
caṭakāḥ śleṣmalāḥ snigdhā vāta-ghnāḥ śukralāḥ param || 60 ||<BR>
     6.60dv  vāta-ghnāḥ śukralāḥ bhṛśam<BR>
gurūṣṇa-snigdha-madhurā vargāś cāto yathottaram |<BR>
mūtra-śukra-kṛto balyā vāta-ghnāḥ kapha-pittalāḥ || 61 ||<BR>
śītā mahā-mṛgās teṣu kravyāda-prasahāḥ punaḥ |<BR>
lavaṇānu-rasāḥ pāke kaṭukā māṃsa-vardhanāḥ || 62 ||<BR>
     6.62bv  kravyādāḥ prasahāḥ punaḥ<BR>
jīrṇārśo-grahaṇī-doṣa-śoṣārtānāṃ paraṃ hitāḥ |<BR>
nāti-śīta-guru-snigdhaṃ māṃsam ājam a-doṣalam || 63 ||<BR>
     6.63cv  nāti-śītaṃ guru snigdhaṃ<BR>
śarīra-dhātu-sāmānyād an-abhiṣyandi bṛṃhaṇam |<BR>
viparītam ato jñeyam āvikaṃ bṛṃhaṇaṃ tu tat || 64 ||<BR>
śuṣka-kāsa-śramāty-agni-viṣama-jvara-pīnasān |<BR>
kārśyaṃ kevala-vātāṃś ca go-māṃsaṃ saṃniyacchati || 65 ||<BR>
uṣṇo garīyān mahiṣaḥ svapna-dārḍhya-bṛhat-tva-kṛt |<BR>
tad-vad varāhaḥ śrama-hā ruci-śukra-bala-pradaḥ || 66 ||<BR>
matsyāḥ paraṃ kapha-karāś cilicīmas tri-doṣa-kṛt |<BR>
lāva-rohita-godhaiṇāḥ sve sve varge varāḥ param || 67 ||<BR>
matsyādi-pakṣiṇāṃ caiva gurūṇy aṇḍāni cādiśet |<BR>
tāni snigdhāni vṛṣyāṇi svādu-pāka-rasāni ca || 67.1+1 ||<BR>
     6.67.1+1bv  gurūṇy aṇḍāny ato diśet     6.67.1+1bv gurūṇy aṇḍāni cānyato<BR>
māṃsaṃ sadyo-hataṃ śuddhaṃ vayaḥ-sthaṃ ca bhajet tyajet |<BR>
mṛtaṃ kṛśaṃ bhṛśaṃ medyaṃ vyādhi-vāri-viṣair hatam || 68 ||<BR>
puṃ-striyoḥ pūrva-paścārdhe guruṇī garbhiṇī guruḥ |<BR>
laghur yoṣic catuṣ-pātsu vihaṅgeṣu punaḥ pumān || 69 ||<BR>
śiraḥ-skandhoru-pṛṣṭhasya kaṭyāḥ sakthnoś ca gauravam |<BR>
tathāma-pakvāśayayor yathā-pūrvaṃ vinirdiśet || 70 ||<BR>
śoṇita-prabhṛtīnāṃ ca dhātūnām uttarottaram |<BR>
māṃsād garīyo vṛṣaṇa-meḍhra-vṛkka-yakṛd-gudam || 71 ||<BR>
śākaṃ pāṭhā-śaṭhī-sūṣā-suniṣaṇṇa-satīna-jam |<BR>
tri-doṣa-ghnaṃ laghu grāhi sa-rāja-kṣava-vāstukam || 72 ||<BR>
     6.72av  śākaṃ pāṭhā-śaṭhī-śūṣā-<BR>
suniṣaṇṇo 'gni-kṛd vṛṣyas teṣu rāja-kṣavaḥ param |<BR>
grahaṇy-arśo-vikāra-ghno varco-bhedi tu vāstukam || 73 ||<BR>
hanti doṣa-trayaṃ kuṣṭhaṃ vṛṣyā soṣṇā rasāyanī |<BR>
kākamācī sarā svaryā cāṅgery amlāgni-dīpanī || 74 ||<BR>
     6.74bv  vṛṣyā soṣṇā rasāyanam<BR>
grahaṇy-arśo-'nila-śleṣman-hitoṣṇā grāhiṇī laghuḥ |<BR>
paṭola-saptalāriṣṭa-śārṅgaṣṭāvalgujāmṛtāḥ || 75 ||<BR>
     6.75cv  paṭolaṃ saptalāriṣṭa-<BR>
vetrāgra-bṛhatī-vāsā-kutilī-tilaparṇikāḥ |<BR>
maṇḍūkaparṇī-karkoṭa-kāravellaka-parpaṭāḥ || 76 ||<BR>
     6.76av  vetrāgraṃ bṛhatī-vāsā-     6.76bv  -kuntilī-tilaparṇikāḥ     6.76bv <BR>
-kuntalī-tilaparṇikāḥ<BR>
nāḍī-kalāya-gojihvā-vārtākaṃ vanatiktakam |<BR>
karīraṃ kulakaṃ nandī kucailā śakulādanī || 77 ||<BR>
kaṭhillaṃ kembukaṃ śītaṃ sa-kośātaka-karkaśam |<BR>
tiktaṃ pāke kaṭu grāhi vātalaṃ kapha-pitta-jit || 78 ||<BR>
     6.78av  kaṭhilla-kembukaṃ śītaṃ<BR>
hṛdyaṃ paṭolaṃ kṛmi-nut svādu-pākaṃ ruci-pradam |<BR>
pittalaṃ dīpanaṃ bhedi vāta-ghnaṃ bṛhatī-dvayam || 79 ||<BR>
vṛṣaṃ tu vami-kāsa-ghnaṃ rakta-pitta-haraṃ param |<BR>
kāravellaṃ sa-kaṭukaṃ dīpanaṃ kapha-jit param || 80 ||<BR>
vārtākaṃ kaṭu-tiktoṣṇaṃ madhuraṃ kapha-vāta-jit |<BR>
sa-kṣāram agni-jananaṃ hṛdyaṃ rucyam a-pittalam || 81 ||<BR>
karīram ādhmāna-karaṃ kaṣāyaṃ svādu tiktakam |<BR>
kośātakāvalgujakau bhedināv agni-dīpanau || 82 ||<BR>
     6.82dv  bhedanāv agni-dīpanau<BR>
taṇḍulīyo himo rūkṣaḥ svādu-pāka-raso laghuḥ |<BR>
mada-pitta-viṣāsra-ghno muñjātaṃ vāta-pitta-jit || 83 ||<BR>
snigdhaṃ śītaṃ guru svādu bṛṃhaṇaṃ śukra-kṛt param |<BR>
gurvī sarā tu pālaṅkyā mada-ghnī cāpy upodakā || 84 ||<BR>
pālaṅkyā-vat smṛtaś cañcuḥ sa tu saṃgrahaṇātmakaḥ |<BR>
vidārī vāta-pitta-ghnī mūtralā svādu-śītalā || 85 ||<BR>
     6.85av  pālaṅkyā-vat smṛtaś cuccuḥ     6.85av  pālaṅkyā-vat smṛtaś cuñcuḥ<BR>
jīvanī bṛṃhaṇī kaṇṭhyā gurvī vṛṣyā rasāyanam |<BR>
cakṣuṣyā sarva-doṣa-ghnī jīvantī madhurā himā || 86 ||<BR>
kūṣmāṇḍa-tumba-kāliṅga-karkārv-ervāru-tiṇḍiśam |<BR>
tathā trapusa-cīnāka-cirbhaṭaṃ kapha-vāta-kṛt || 87 ||<BR>
bhedi viṣṭambhy abhiṣyandi svādu-pāka-rasaṃ guru |<BR>
vallī-phalānāṃ pravaraṃ kūṣmāṇḍaṃ vāta-pitta-jit || 88 ||<BR>
vasti-śuddhi-karaṃ vṛṣyaṃ trapusaṃ tv ati-mūtralam |<BR>
tumbaṃ rūkṣa-taraṃ grāhi kāliṅgairvāru-cirbhaṭam || 89 ||<BR>
bālaṃ pitta-haraṃ śītaṃ vidyāt pakvam ato 'nya-thā |<BR>
śīrṇavṛntaṃ tu sa-kṣāraṃ pittalaṃ kapha-vāta-jit || 90 ||<BR>
rocanaṃ dīpanaṃ hṛdyam aṣṭhīlānāha-nul laghu |<BR>
mṛṇāla-bisa-śālūka-kumudotpala-kandakam || 91 ||<BR>
nandī-māṣaka-kelūṭa-śṛṅgāṭaka-kaserukam |<BR>
krauñcādanaṃ kaloḍyaṃ ca rūkṣaṃ grāhi himaṃ guru || 92 ||<BR>
kadamba-nālikā-mārṣa-kuṭiñjara-kutumbakam |<BR>
cillī-laṭvāka-loṇīkā-kurūṭaka-gavedhukam || 93 ||<BR>
     6.93av  kalambu-nālikā-mārṣa-     6.93bv  -kuṭiñjara-kurumbakam     6.93bv <BR>
-kuliñjara-kurumbakam<BR>
     6.93dv  -kurūḍhaka-gavedhukāḥ     6.93dv  -kuraṇṭaka-gavedhukāḥ     6.93dv <BR>
-kuraṇṭaka-gavedhukam<BR>
jīvanta-jhuñjhv-eḍagaja-yava-śāka-suvarcalāḥ |<BR>
ālukāni ca sarvāṇi tathā sūpyāni lakṣmaṇam || 94 ||<BR>
     6.94bv  -yava-śāka-suvarcalam     6.94dv  tathā sūpyāni lākṣmaṇam     6.94dv  tathā<BR>
sūpyāni lakṣmaṇā<BR>
svādu rūkṣaṃ sa-lavaṇaṃ vāta-śleṣma-karaṃ guru |<BR>
śītalaṃ sṛṣṭa-viṇ-mūtraṃ prāyo viṣṭabhya jīryati || 95 ||<BR>
svinnaṃ niṣpīḍita-rasaṃ snehāḍhyaṃ nāti-doṣalam |<BR>
laghu-pattrā tu yā cillī sā vāstuka-samā matā || 96 ||<BR>
tarkārī-varuṇaṃ svādu sa-tiktaṃ kapha-vāta-jit |<BR>
varṣābhvau kāla-śākaṃ ca sa-kṣāraṃ kaṭu-tiktakam || 97 ||<BR>
     6.97av  tarkārī-varaṇaṃ svādu<BR>
dīpanaṃ bhedanaṃ hanti gara-śopha-kaphānilān |<BR>
dīpanāḥ kapha-vāta-ghnāś ciribilvāṅkurāḥ sarāḥ || 98 ||<BR>
saṃgrāhi śālmalī-puṣpaṃ pittāsra-ghnaṃ viśeṣataḥ || 98.1+1 ||<BR>
śatāvary-aṅkurās tiktā vṛṣyā doṣa-trayāpahāḥ |<BR>
rūkṣo vaṃśa-karīras tu vidāhī vāta-pittalaḥ || 99 ||<BR>
pattūro dīpanas tiktaḥ plīhārśaḥ-kapha-vāta-jit |<BR>
kṛmi-kāsa-kaphotkledān kāsamardo jayet saraḥ || 100 ||<BR>
rūkṣoṣṇam amlaṃ kausumbhaṃ guru pitta-karaṃ saram |<BR>
gurūṣṇaṃ sārṣapaṃ baddha-viṇ-mūtraṃ sarva-doṣa-kṛt || 101 ||<BR>
yad bālam a-vyakta-rasaṃ kiñ-cit-kṣāraṃ sa-tiktakam |<BR>
tan mūlakaṃ doṣa-haraṃ laghu soṣṇaṃ niyacchati || 102 ||<BR>
gulma-kāsa-kṣaya-śvāsa-vraṇa-netra-galāmayān |<BR>
svarāgni-sādodāvarta-pīnasāṃś ca mahat punaḥ || 103 ||<BR>
rase pāke ca kaṭukam uṣṇa-vīryaṃ tri-doṣa-kṛt |<BR>
gurv abhiṣyandi ca snigdha-siddhaṃ tad api vāta-jit || 104 ||<BR>
     6.104dv  -svinnaṃ tad api vāta-jit<BR>
vāta-śleṣma-haraṃ śuṣkaṃ sarvam āmaṃ tu doṣalam |<BR>
kaṭūṣṇo vāta-kapha-hā piṇḍāluḥ pitta-vardhanaḥ || 105 ||<BR>
kuṭhera-śigru-surasa-sumukhāsuri-bhūstṛṇam |<BR>
phaṇijjārjaka-jambīra-prabhṛti grāhi śālanam || 106 ||<BR>
vidāhi kaṭu rūkṣoṣṇaṃ hṛdyaṃ dīpana-rocanam |<BR>
dṛk-śukra-kṛmi-hṛt tīkṣṇaṃ doṣotkleśa-karaṃ laghu || 107 ||<BR>
hidhmā-kāsa-viṣa-śvāsa-pārśva-ruk-pūti-gandha-hā |<BR>
surasaḥ sumukho nāti-vidāhī gara-śopha-hā || 108 ||<BR>
     6.108av  hidhmā-kāsa-vami-śvāsa-     6.108av  hidhmā-kāsa-śrama-śvāsa-<BR>
ārdrikā tikta-madhurā mūtralā na ca pitta-kṛt |<BR>
laśuno bhṛśa-tīkṣṇoṣṇaḥ kaṭu-pāka-rasaḥ saraḥ || 109 ||<BR>
hṛdyaḥ keśyo gurur vṛṣyaḥ snigdho rocana-dīpanaḥ |<BR>
bhagna-saṃdhāna-kṛd balyo rakta-pitta-pradūṣaṇaḥ || 110 ||<BR>
     6.110bv  snigdho dīpana-pācanaḥ<BR>
kilāsa-kuṣṭha-gulmārśo-meha-kṛmi-kaphānilān |<BR>
sa-hidhmā-pīnasa-śvāsa-kāsān hanti rasāyanam || 111 ||<BR>
     6.111dv  -kāsān hanty asra-pitta-kṛt<BR>
palāṇḍus tad-guṇa-nyūnaḥ śleṣmalo nāti-pittalaḥ |<BR>
kapha-vātārśasāṃ pathyaḥ svede 'bhyavahṛtau tathā || 112 ||<BR>
tīkṣṇo gṛñjanako grāhī pittināṃ hita-kṛn na saḥ |<BR>
dīpanaḥ sūraṇo rucyaḥ kapha-ghno viśado laghuḥ || 113 ||<BR>
viśeṣād arśasāṃ pathyo bhū-kandas tv ati-doṣalaḥ |<BR>
pattre puṣpe phale nāle kande ca guru-tā kramāt || 114 ||<BR>
     6.114cv  puṣpe pattre phale nāle<BR>
varā śākeṣu jīvantī sārṣapaṃ tv avaraṃ param |<BR>
drākṣā phalottamā vṛṣyā cakṣuṣyā sṛṣṭa-mūtra-viṭ || 115 ||<BR>
     6.115bv  sārṣapas tv avaraḥ param     6.115bv  sarṣapās tv avarāḥ param<BR>
svādu-pāka-rasā snigdhā sa-kaṣāyā himā guruḥ |<BR>
nihanty anila-pittāsra-tiktāsya-tva-madātyayān || 116 ||<BR>
     6.116cv  nihanty anila-pittāsṛk-<BR>
tṛṣṇā-kāsa-śrama-śvāsa-svara-bheda-kṣata-kṣayān |<BR>
udrikta-pittāñ jayati trīn doṣān svādu dāḍimam || 117 ||<BR>
pittā-virodhi nāty-uṣṇam amlaṃ vāta-kaphāpaham |<BR>
sarvaṃ hṛdyaṃ laghu snigdhaṃ grāhi rocana-dīpanam || 118 ||<BR>
moca-kharjūra-panasa-nārikela-parūṣakam |<BR>
āmrāta-tāla-kāśmarya-rājādana-madhūka-jam || 119 ||<BR>
sauvīra-badarāṅkolla-phalgu-śleṣmātakodbhavam |<BR>
vātāmābhiṣukākṣoṭa-mukūlaka-nikocakam || 120 ||<BR>
urumāṇaṃ priyālaṃ ca bṛṃhaṇaṃ guru śītalam |<BR>
dāha-kṣata-kṣaya-haraṃ rakta-pitta-prasādanam || 121 ||<BR>
svādu-pāka-rasaṃ snigdhaṃ viṣṭambhi kapha-śukra-kṛt |<BR>
phalaṃ tu pittalaṃ tālaṃ saraṃ kāśmarya-jaṃ himam || 122 ||<BR>
     6.122bv  śleṣmalaṃ vāta-pitta-jit<BR>
śakṛn-mūtra-vibandha-ghnaṃ keśyaṃ medhyaṃ rasāyanam |<BR>
vātāmādy uṣṇa-vīryaṃ tu kapha-pitta-karaṃ saram || 123 ||<BR>
paraṃ vāta-haraṃ snigdham an-uṣṇaṃ tu priyāla-jam |<BR>
priyāla-majjā madhuro vṛṣyaḥ pittānilāpahaḥ || 124 ||<BR>
kola-majjā guṇais tad-vat tṛṭ-chardiḥ-kāsa-jic ca saḥ |<BR>
pakvaṃ su-dur-jaraṃ bilvaṃ doṣalaṃ pūti-mārutam || 125 ||<BR>
dīpanaṃ kapha-vāta-ghnaṃ bālaṃ grāhy ubhayaṃ ca tat |<BR>
kapittham āmaṃ kaṇṭha-ghnaṃ doṣalaṃ doṣa-ghāti tu || 126 ||<BR>
     6.126bv  bālaṃ grāhy ubhayaṃ tu tat<BR>
pakvaṃ hidhmā-vamathu-jit sarvaṃ grāhi viṣāpaham |<BR>
jāmbavaṃ guru viṣṭambhi śītalaṃ bhṛśa-vātalam || 127 ||<BR>
saṃgrāhi mūtra-śakṛtor a-kaṇṭhyaṃ kapha-pitta-jit |<BR>
vāta-pittāsra-kṛd bālaṃ baddhāsthi kapha-pitta-kṛt || 128 ||<BR>
     6.128bv  a-kaṇṭhyaṃ kapha-pitta-nut<BR>
gurv āmraṃ vāta-jit pakvaṃ svādv amlaṃ kapha-śukra-kṛt |<BR>
vṛkṣāmlaṃ grāhi rūkṣoṣṇaṃ vāta-śleṣma-haraṃ laghu || 129 ||<BR>
tṛṣṇā-ghnam uṣṇam amlāyāḥ phalaṃ pitta-karaṃ saram || 129.1+1 ||<BR>
śamyā gurūṣṇaṃ keśa-ghnaṃ rūkṣaṃ pīlu tu pittalam |<BR>
kapha-vāta-haraṃ bhedi plīhārśaḥ-kṛmi-gulma-nut || 130 ||<BR>
sa-tiktaṃ svādu yat pīlu nāty-uṣṇaṃ tat tri-doṣa-jit |<BR>
tvak tikta-kaṭukā snigdhā mātuluṅgasya vāta-jit || 131 ||<BR>
bṛṃhaṇaṃ madhuraṃ māṃsaṃ vāta-pitta-haraṃ guru |<BR>
laghu tat-kesaraṃ kāsa-śvāsa-hidhmā-madātyayān || 132 ||<BR>
āsya-śoṣānila-śleṣma-vibandha-cchardy-a-rocakān |<BR>
gulmodarārśaḥ-śūlāni mandāgni-tvaṃ ca nāśayet || 133 ||<BR>
madhuraṃ kiñ-cid amlaṃ ca hṛdyaṃ bhakta-prarocakam |<BR>
guru vāta-praśamanaṃ vidyān nāraṅga-jaṃ phalam || 133+1 ||<BR>
bhallātakasya tvaṅ-māṃsaṃ bṛṃhaṇaṃ svādu śītalam |<BR>
tad-asthy-agni-samaṃ medhyaṃ kapha-vāta-haraṃ param || 134 ||<BR>
svādv amlaṃ śītam uṣṇaṃ ca dvi-dhā pālevataṃ guru |<BR>
rucyam aty-agni-śamanaṃ rucyaṃ madhuram ārukam || 135 ||<BR>
     6.135dv  hṛdyaṃ madhuram ārukam<BR>
pakvam āśu jarāṃ yāti nāty-uṣṇa-guru-doṣalam |<BR>
drākṣā-parūṣakaṃ cārdram amlaṃ pitta-kapha-pradam || 136 ||<BR>
     6.136bv  nāty-uṣṇaṃ guru doṣalam<BR>
gurūṣṇa-vīryaṃ vāta-ghnaṃ saraṃ sa-karamardakam |<BR>
tathāmlaṃ kola-karkandhu-likucāmrātakārukam || 137 ||<BR>
     6.137cv  tad-vac ca kola-karkandhu-     6.137dv  -likucāmrātam ārukam<BR>
airāvataṃ dantaśaṭhaṃ sa-tūdaṃ mṛgaliṇḍikam |<BR>
nāti-pitta-karaṃ pakvaṃ śuṣkaṃ ca karamardakam || 138 ||<BR>
dīpanaṃ bhedanaṃ śuṣkam amlīkā-kolayoḥ phalam |<BR>
tṛṣṇā-śrama-klama-cchedi laghv iṣṭaṃ kapha-vātayoḥ || 139 ||<BR>
svādv amlaṃ laghu kolaṃ tu śuṣkaṃ jīrṇaṃ ca dīpanam || 139.1+1 ||<BR>
phalānām avaraṃ tatra likucaṃ sarva-doṣa-kṛt |<BR>
himānaloṣṇa-dur-vāta-vyāla-lālādi-dūṣitam || 140 ||<BR>
     6.140cv  himāniloṣṇa-dur-vāta-    <BR>
vāta-ghnaṃ dur-jaraṃ proktaṃ nāraṅgaṃ kapha-kṛd guru |<BR>
tṛṣṇā-śūla-kaphotkleda-cchardi-śvāsa-nivāraṇam || 140.1+1 ||<BR>
nārikelaṃ guru snigdhaṃ pitta-ghnaṃ svādu śītalam |<BR>
bala-māṃsa-karaṃ hṛdyaṃ bṛṃhaṇaṃ vasti-śodhanam || 140.1+2 ||<BR>
jantu-juṣṭaṃ jale magnam a-bhūmi-jam an-ārtavam |<BR>
anya-dhānya-yutaṃ hīna-vīryaṃ jīrṇa-tayāti ca || 141 ||<BR>
     6.141dv  -vīryaṃ jīrṇa-tayāpi ca<BR>
dhānyaṃ tyajet tathā śākaṃ rūkṣa-siddham a-komalam |<BR>
a-saṃjāta-rasaṃ tad-vac chuṣkaṃ cānya-tra mūlakāt || 142 ||<BR>
prāyeṇa phalam apy evaṃ tathāmaṃ bilva-varjitam |<BR>
viṣyandi lavaṇaṃ sarvaṃ sūkṣmaṃ sṛṣṭa-malaṃ viduḥ || 143 ||<BR>
     6.143dv  sūkṣmaṃ sṛṣṭa-malaṃ mṛdu<BR>
vāta-ghnaṃ pāki tīkṣṇoṣṇaṃ rocanaṃ kapha-pitta-kṛt |<BR>
saindhavaṃ tatra sa-svādu vṛṣyaṃ hṛdyaṃ tri-doṣa-nut || 144 ||<BR>
laghv an-uṣṇaṃ dṛśaḥ pathyam a-vidāhy agni-dīpanam |<BR>
laghu sauvarcalaṃ hṛdyaṃ su-gandhy udgāra-śodhanam || 145 ||<BR>
kaṭu-pākaṃ vibandha-ghnaṃ dīpanīyaṃ ruci-pradam |<BR>
ūrdhvādhaḥ-kapha-vātānulomanaṃ dīpanaṃ viḍam || 146 ||<BR>
     6.146av  kaṭu pāke vibandha-ghnaṃ<BR>
vibandhānāha-viṣṭambha-śūla-gaurava-nāśanam |<BR>
vipāke svādu sāmudraṃ guru śleṣma-vivardhanam || 147 ||<BR>
sa-tikta-kaṭuka-kṣāraṃ tīkṣṇam utkledi caudbhidam |<BR>
kṛṣṇe sauvarcala-guṇā lavaṇe gandha-varjitāḥ || 148 ||<BR>
romakaṃ laghu pāṃsūtthaṃ sa-kṣāraṃ śleṣmalaṃ guru |<BR>
lavaṇānāṃ prayoge tu saindhavādi prayojayet || 149 ||<BR>
     6.149dv  saindhavādīn prayojayet<BR>
gulma-hṛd-grahaṇī-pāṇḍu-plīhānāha-galāmayān |<BR>
śvāsārśaḥ-kapha-kāsāṃś ca śamayed yava-śūka-jaḥ || 150 ||<BR>
     6.150cv  śvāsārśaḥ-kapha-vātāṃś ca     6.150dv  śamayed yāva-śūka-jaḥ<BR>
kṣāraḥ sarvaś ca paramaṃ tīkṣṇoṣṇaḥ kṛmi-jil laghuḥ |<BR>
pittāsṛg-dūṣaṇaḥ pākī chedy a-hṛdyo vidāraṇaḥ || 151 ||<BR>
a-pathyaḥ kaṭu-lāvaṇyāc chukraujaḥ-keśa-cakṣuṣām |<BR>
hiṅgu vāta-kaphānāha-śūla-ghnaṃ pitta-kopanam || 152 ||<BR>
kaṭu-pāka-rasaṃ rucyaṃ dīpanaṃ pācanaṃ laghu |<BR>
kaṣāyā madhurā pāke rūkṣā vi-lavaṇā laghuḥ || 153 ||<BR>
dīpanī pācanī medhyā vayasaḥ sthāpanī param |<BR>
uṣṇa-vīryā sarāyuṣyā buddhīndriya-bala-pradā || 154 ||<BR>
kuṣṭha-vaivarṇya-vaisvarya-purāṇa-viṣama-jvarān |<BR>
śiro-'kṣi-pāṇḍu-hṛd-roga-kāmalā-grahaṇī-gadān || 155 ||<BR>
sa-śoṣa-śophātīsāra-meda-moha-vami-kṛmīn |<BR>
śvāsa-kāsa-prasekārśaḥ-plīhānāha-garodaram || 156 ||<BR>
     6.156bv  -meha-moha-vami-kṛmīn<BR>
vibandhaṃ srotasāṃ gulmam ūru-stambham a-rocakam |<BR>
harītakī jayed vyādhīṃs tāṃs tāṃś ca kapha-vāta-jān || 157 ||<BR>
tad-vad āmalakaṃ śītam amlaṃ pitta-kaphāpaham |<BR>
kaṭu pāke himaṃ keśyam akṣam īṣac ca tad-guṇam || 158 ||<BR>
      6.158cv  kaṭu pāke '-himaṃ keśyam<BR>
iyaṃ rasāyana-varā tri-phalākṣy-āmayāpahā |<BR>
ropaṇī tvag gada-kleda-medo-meha-kaphāsra-jit || 159 ||<BR>
sa-kesaraṃ catur-jātaṃ tvak-pattrailaṃ tri-jātakam |<BR>
pitta-prakopi tīkṣṇoṣṇaṃ rūkṣaṃ rocana-dīpanam || 160 ||<BR>
su-gandhi sarva-peyānāṃ vyañjanānāṃ ca vāsanam |<BR>
lehānāṃ khādya-pākānāṃ cūrṇānāṃ ca prayojayet || 160.1+1 ||<BR>
rase pāke ca kaṭukaṃ kapha-ghnaṃ maricaṃ laghu |<BR>
śleṣmalā svādu-śītārdrā gurvī snigdhā ca pippalī || 161 ||<BR>
sā śuṣkā viparītātaḥ snigdhā vṛṣyā rase kaṭuḥ |<BR>
svādu-pākānila-śleṣma-śvāsa-kāsāpahā sarā || 162 ||<BR>
na tām aty upayuñjīta rasāyana-vidhiṃ vinā |<BR>
nāgaraṃ dīpanaṃ vṛṣyaṃ grāhi hṛdyaṃ vibandha-nut || 163 ||<BR>
rucyaṃ laghu svādu-pākaṃ snigdhoṣṇaṃ kapha-vāta-jit |<BR>
tad-vad ārdrakam etac ca trayaṃ tri-kaṭukaṃ jayet || 164 ||<BR>
sthaulyāgni-sadana-śvāsa-kāsa-ślīpada-pīnasān |<BR>
cavikā-pippalī-mūlaṃ maricālpāntaraṃ guṇaiḥ || 165 ||<BR>
citrako 'gni-samaḥ pāke śophārśaḥ-kṛmi-kuṣṭha-hā |<BR>
pañca-kolakam etac ca maricena vinā smṛtam || 166 ||<BR>
     6.166cv  pañca-kolakam etat tu<BR>
gulma-plīhodarānāha-śūla-ghnaṃ dīpanaṃ param |<BR>
bilva-kāśmarya-tarkārī-pāṭalā-ṭuṇṭukair mahat || 167 ||<BR>
     6.167bv  -śūla-ghnaṃ dīpanaṃ laghu<BR>
jayet kaṣāya-tiktoṣṇaṃ pañca-mūlaṃ kaphānilau |<BR>
hrasvaṃ bṛhaty-aṃśumatī-dvaya-gokṣurakaiḥ smṛtam || 168 ||<BR>
     6.168av  jayet kaṣāya-tīkṣṇoṣṇaṃ<BR>
svādu-pāka-rasaṃ nāti-śītoṣṇaṃ sarva-doṣa-jit |<BR>
balā-punarnavairaṇḍa-śūrpaparṇī-dvayena tu || 169 ||<BR>
     6.169cv  balā-punarnavairaṇḍaiḥ     6.169dv  -śūrpaparṇī-dvayena ca     6.169dv <BR>
śūrpaparṇī-dvayena ca<BR>
     6.169dv  śūrpaparṇī-dvayena tu<BR>
madhyamaṃ kapha-vāta-ghnaṃ nāti-pitta-karaṃ saram |<BR>
abhīru-vīrā-jīvantī-jīvakarṣabhakaiḥ smṛtam || 170 ||<BR>
jīvanākhyaṃ tu cakṣuṣyaṃ vṛṣyaṃ pittānilāpaham |<BR>
tṛṇākhyaṃ pitta-jid darbha-kāśekṣu-śara-śālibhiḥ || 171 ||<BR>
     6.171av  jīvanākhyaṃ ca cakṣuṣyaṃ<BR>
śūka-śimbī-ja-pakvānna-māṃsa-śāka-phalauṣadhaiḥ |<BR>
vargitair anna-leśo 'yam ukto nityopayogikaḥ || 172 ||<BR>
     6.172dv  ukto nityaupayogikaḥ<BR>
<BR>
Sūtrasthāna <BR>
rājā rāja-gṛhāsanne prāṇācāryaṃ niveśayet |<BR>
sarva-dā sa bhavaty evaṃ sarva-tra pratijāgṛviḥ || 1 ||<BR>
anna-pānaṃ viṣād rakṣed viśeṣeṇa mahī-pateḥ |<BR>
yoga-kṣemau tad-āyattau dharmādyā yan-nibandhanāḥ || 2 ||<BR>
     7.2dv  dharmādyās tan-nibandhanāḥ<BR>
odano viṣa-vān sāndro yāty a-visrāvya-tām iva |<BR>
cireṇa pacyate pakvo bhavet paryuṣitopamaḥ || 3 ||<BR>
mayūra-kaṇṭha-tulyoṣmā moha-mūrchā-praseka-kṛt |<BR>
hīyate varṇa-gandhādyaiḥ klidyate candrikā-citaḥ || 4 ||<BR>
     7.4dv  klidyate candrikānvitaḥ     7.4dv  klidyate candrakācitaḥ<BR>
7.4dv  klidyate candrakānvitaḥ<BR>
vyañjanāny āśu śuṣyanti dhyāma-kvāthāni tatra ca |<BR>
hīnātiriktā vikṛtā chāyā dṛśyeta naiva vā || 5 ||<BR>
     7.5dv  chāyā dṛśyeta vā na vā<BR>
phenordhva-rāji-sīmanta-tantu-budbuda-saṃbhavaḥ |<BR>
vicchinna-vi-rasāḥ rāgāḥ khāṇḍavāḥ śākam āmiṣam || 6 ||<BR>
     7.6cv  vicchinna-vi-rasā rāga-     7.6cv  vicchinnā vi-rasā rāgāḥ     7.6dv  -khāṇḍavāḥ<BR>
śākam āmiṣam    <BR>
nīlā rājī rase tāmrā kṣīre dadhani dṛśyate |<BR>
śyāvā-pītāsitā takre ghṛte pānīya-saṃnibhā || 7 ||<BR>
     7.7bv  kṣīre dadhni ca dṛśyate<BR>
mastuni syāt kapotābhā rājī kṛṣṇā tuṣodake |<BR>
kālī madyāmbhasoḥ kṣaudre harit taile 'ruṇopamā || 8 ||<BR>
pākaḥ phalānām āmānāṃ pakvānāṃ parikothanam |<BR>
dravyāṇām ārdra-śuṣkāṇāṃ syātāṃ mlāni-vivarṇa-te || 9 ||<BR>
mṛdūnāṃ kaṭhinānāṃ ca bhavet sparśa-viparyayaḥ |<BR>
mālyasya sphuṭitāgra-tvaṃ mlānir gandhāntarodbhavaḥ || 10 ||<BR>
     7.10cv  mālyānāṃ sphuṭitāgra-tvaṃ     7.10dv  glānir gandhāntarodbhavaḥ     7.10dv <BR>
mlāni-gandhāntarodbhavaḥ<BR>
dhyāma-maṇḍala-tā vastre śadanaṃ tantu-pakṣmaṇām |<BR>
dhātu-mauktika-kāṣṭhāśma-ratnādiṣu malākta-tā || 11 ||<BR>
     7.11bv  śātanaṃ tantu-pakṣmaṇām<BR>
sneha-sparśa-prabhā-hāniḥ sa-prabha-tvaṃ tu mṛn-maye |<BR>
viṣa-daḥ śyāva-śuṣkāsyo vi-lakṣo vīkṣate diśaḥ || 12 ||<BR>
sveda-vepathu-māṃs trasto bhītaḥ skhalati jṛmbhate |<BR>
prāpyānnaṃ sa-viṣaṃ tv agnir ekāvartaḥ sphuṭaty ati || 13 ||<BR>
     7.13dv  ekāvartaḥ sphuṭaty api<BR>
śikhi-kaṇṭhābha-dhūmārcir an-arcir vogra-gandha-vān |<BR>
mriyante makṣikāḥ prāśya kākaḥ kṣāma-svaro bhavet || 14 ||<BR>
utkrośanti ca dṛṣṭvaitac chuka-dātyūha-sārikāḥ |<BR>
haṃsaḥ praskhalati glānir jīvañjīvasya jāyate || 15 ||<BR>
cakorasyākṣi-vairāgyaṃ krauñcasya syān madodayaḥ |<BR>
kapota-parabhṛd-dakṣa-cakravākā jahaty asūn || 16 ||<BR>
udvegaṃ yāti mārjāraḥ śakṛn muñcati vānaraḥ |<BR>
hṛṣyen mayūras tad-dṛṣṭyā manda-tejo bhaved viṣam || 17 ||<BR>
     7.17av  udvejayati mārjāraḥ     7.17cv  hṛṣyen mayūras tad dṛṣṭvā    <BR>
ity annaṃ viṣa-vaj jñātvā tyajed evaṃ prayatnataḥ |<BR>
yathā tena vipadyerann api na kṣudra-jantavaḥ || 18 ||<BR>
     7.18av  ity annaṃ sa-viṣaṃ jñātvā     7.18bv  tyajed eva prayatnataḥ<BR>
spṛṣṭe tu kaṇḍū-dāhoṣā-jvarārti-sphoṭa-suptayaḥ |<BR>
nakha-roma-cyutiḥ śophaḥ sekādyā viṣa-nāśanāḥ || 19 ||<BR>
śastās tatra pralepāś ca sevya-candana-padmakaiḥ |<BR>
sa-somavalka-tālīśa-pattra-kuṣṭhāmṛtā-nataiḥ || 20 ||<BR>
lālā jihvauṣṭhayor jāḍyam ūṣā cimicimāyanam |<BR>
danta-harṣo rasā-jña-tvaṃ hanu-stambhaś ca vaktra-ge || 21 ||<BR>
     7.21av  lālā jihvauṣṭhayor jāḍyaṃ     7.21bv  mukhe cimicimāyanam<BR>
sevyādyais tatra gaṇḍūṣāḥ sarvaṃ ca viṣa-jid dhitam |<BR>
āmāśaya-gate sveda-mūrchādhmāna-mada-bhramāḥ || 22 ||<BR>
roma-harṣo vamir dāhaś cakṣur-hṛdaya-rodhanam |<BR>
bindubhiś cācayo 'ṅgānāṃ pakvāśaya-gate punaḥ || 23 ||<BR>
aneka-varṇaṃ vamati mūtrayaty atisāryate |<BR>
tandrā kṛśa-tvaṃ pāṇḍu-tvam udaraṃ bala-saṃkṣayaḥ || 24 ||<BR>
tayor vānta-viriktasya haridre kaṭabhīṃ guḍam |<BR>
sindhuvārita-niṣpāva-bāṣpikā-śataparvikāḥ || 25 ||<BR>
taṇḍulīyaka-mūlāni kukkuṭāṇḍam avalgujam |<BR>
nāvanāñjana-pāneṣu yojayed viṣa-śāntaye || 26 ||<BR>
viṣa-bhuktāya dadyāc ca śuddhāyordhvam adhas tathā |<BR>
sūkṣmaṃ tāmra-rajaḥ kāle sa-kṣaudraṃ hṛd-viśodhanam || 27 ||<BR>
śuddhe hṛdi tataḥ śāṇaṃ hema-cūrṇasya dāpayet |<BR>
na sajjate hema-pāṅge padma-pattre 'mbu-vad viṣam || 28 ||<BR>
jāyate vipulaṃ cāyur gare 'py eṣa vidhiḥ smṛtaḥ |<BR>
viruddham api cāhāraṃ vidyād viṣa-garopamam || 29 ||<BR>
     7.29dv  vidyād gara-viṣopamam<BR>
ānūpam āmiṣaṃ māṣa-kṣaudra-kṣīra-virūḍhakaiḥ |<BR>
virudhyate saha bisair mūlakena guḍena vā || 30 ||<BR>
viśeṣāt payasā matsyā matsyeṣv api cilīcimaḥ |<BR>
viruddham amlaṃ payasā saha sarvaṃ phalaṃ tathā || 31 ||<BR>
tad-vat kulattha-caṇaka-kaṅgu-valla-makuṣṭakāḥ |<BR>
bhakṣayitvā haritakaṃ mūlakādi payas tyajet || 32 ||<BR>
     7.32av  tad-vat kulattha-varaka-     7.32cv  bhakṣayitvā harit-kanda-     7.32dv <BR>
-mūlakādi payas tyajet<BR>
vārāhaṃ śvāvidhā nādyād dadhnā pṛṣata-kukkuṭau |<BR>
āma-māṃsāni pittena māṣa-sūpena mūlakam || 33 ||<BR>
     7.33av  varāhaṃ śvāvidhā nādyād<BR>
aviṃ kusumbha-śākena bisaiḥ saha virūḍhakam |<BR>
māṣa-sūpa-guḍa-kṣīra-dadhy-ājyair lākucaṃ phalam || 34 ||<BR>
phalaṃ kadalyās takreṇa dadhnā tāla-phalena vā |<BR>
kaṇoṣaṇābhyāṃ madhunā kākamācīṃ guḍena vā || 35 ||<BR>
siddhāṃ vā matsya-pacane pacane nāgarasya vā |<BR>
siddhām anya-tra vā pātre kāmāt tām uṣitāṃ niśām || 36 ||<BR>
     7.36bv  pacane nāgarasya ca     7.36dv  kāmāt tām uṣitāṃ niśi     7.36dv  kapotām<BR>
uṣitāṃ niśām<BR>
     7.36dv  nādyāt tām uṣitāṃ niśām     7.36dv  kāmātām uṣitāṃ niśām     7.36dv <BR>
kāmācīm uṣitāṃ niśām<BR>
matsya-nistalana-snehe sādhitāḥ pippalīs tyajet |<BR>
kāṃsye daśāham uṣitaṃ sarpir uṣṇaṃ tv aruṣkare || 37 ||<BR>
     7.37av  matsya-nistalana-sneha-     7.37bv  -sādhitāḥ pippalīs tyajet     7.37dv  sarpir<BR>
uṣṇaṃ tv aruṣkaraiḥ<BR>
bhāso virudhyate śūlyaḥ kampillas takra-sādhitaḥ |<BR>
aikadhyaṃ pāyasa-surā-kṛśarāḥ parivarjayet || 38 ||<BR>
madhu-sarpir-vasā-taila-pānīyāni dvi-śaś tri-śaḥ |<BR>
eka-tra vā samāṃśāni virudhyante paras-param || 39 ||<BR>
bhinnāṃśe api madhv-ājye divya-vāry anu-pānataḥ |<BR>
madhu-puṣkara-bījaṃ ca madhu-maireya-śārkaram || 40 ||<BR>
manthānu-pānaḥ kṣaireyo hāridraḥ kaṭu-taila-vān |<BR>
upodakātisārāya tila-kalkena sādhitā || 41 ||<BR>
balākā vāruṇī-yuktā kulmāṣaiś ca virudhyate |<BR>
bhṛṣṭā varāha-vasayā saiva sadyo nihanty asūn || 42 ||<BR>
tad-vat tittiri-pattrāḍhya-godhā-lāva-kapiñjalāḥ |<BR>
airaṇḍenāgninā siddhās tat-tailena vimūrchitāḥ || 43 ||<BR>
hārīta-māṃsaṃ hāridra-śūlaka-prota-pācitam |<BR>
haridrā-vahninā sadyo vyāpādayati jīvitam || 44 ||<BR>
     7.44cv  hāridra-vahninā sadyo<BR>
bhasma-pāṃsu-paridhvastaṃ tad eva ca sa-mākṣikam |<BR>
yat kiñ-cid doṣam utkleśya na haret tat samāsataḥ || 45 ||<BR>
viruddhaṃ śuddhir atreṣṭā śamo vā tad-virodhibhiḥ |<BR>
dravyais tair eva vā pūrvaṃ śarīrasyābhisaṃskṛtiḥ || 46 ||<BR>
vyāyāma-snigdha-dīptāgni-vayaḥ-stha-bala-śālinām |<BR>
virodhy api na pīḍāyai sātmyam alpaṃ ca bhojanam || 47 ||<BR>
     7.47av  vyāyāmi-snigdha-dīptāgni-<BR>
pādenā-pathyam abhyastaṃ pāda-pādena vā tyajet |<BR>
niṣeveta hitaṃ tad-vad eka-dvi-try-antarī-kṛtam || 48 ||<BR>
a-pathyam api hi tyaktaṃ śīlitaṃ pathyam eva vā |<BR>
sātmyā-sātmya-vikārāya jāyate sahasānya-thā || 49 ||<BR>
     7.49cv  sātmyā-sātmyaṃ vikārāya<BR>
krameṇāpacitā doṣāḥ krameṇopacitā guṇāḥ |<BR>
santo yānty a-punar-bhāvam a-prakampyā bhavanti ca || 50 ||<BR>
     7.50cv  nāpnuvanti punar-bhāvam<BR>
aty-anta-saṃnidhānānāṃ doṣāṇāṃ dūṣaṇātmanām |<BR>
a-hitair dūṣaṇaṃ bhūyo na vidvān kartum arhati || 51 ||<BR>
āhāra-śayanā-brahma-caryair yuktyā prayojitaiḥ |<BR>
śarīraṃ dhāryate nityam āgāram iva dhāraṇaiḥ || 52 ||<BR>
     7.52bv  -caryair yuktyā niṣevitaiḥ<BR>
āhāro varṇitas tatra tatra tatra ca vakṣyate |<BR>
nidrāyattaṃ sukhaṃ duḥkhaṃ puṣṭiḥ kārśyaṃ balā-balam || 53 ||<BR>
     7.53bv  tatra tatra ca lakṣyate<BR>
vṛṣa-tā klība-tā jñānam a-jñānaṃ jīvitaṃ na ca |<BR>
a-kāle 'ti-prasaṅgāc ca na ca nidrā niṣevitā || 54 ||<BR>
sukhāyuṣī parākuryāt kāla-rātrir ivāparā |<BR>
rātrau jāgaraṇaṃ rūkṣaṃ snigdhaṃ prasvapanaṃ divā || 55 ||<BR>
a-rūkṣam an-abhiṣyandi tv āsīna-pracalāyitam |<BR>
grīṣme vāyu-cayādāna-raukṣya-rātry-alpa-bhāvataḥ || 56 ||<BR>
     7.56cv  grīṣme vāta-cayādāna-<BR>
divā-svapno hito 'nyasmin kapha-pitta-karo hi saḥ |<BR>
muktvā tu bhāṣya-yānādhva-madya-strī-bhāra-karmabhiḥ || 57 ||<BR>
krodha-śoka-bhayaiḥ klāntān śvāsa-hidhmātisāriṇaḥ |<BR>
vṛddha-bālā-bala-kṣīṇa-kṣata-tṛṭ-śūla-pīḍitān || 58 ||<BR>
     7.58dv  -kṣut-tṛṭ-śūla-nipīḍitān<BR>
a-jīrṇy-abhihatonmattān divā-svapnocitān api |<BR>
dhātu-sāmyaṃ tathā hy eṣāṃ śleṣmā cāṅgāni puṣyati || 59 ||<BR>
     7.59av  a-jīrṇābhihatonmattān<BR>
bahu-medaḥ-kaphāḥ svapyuḥ sneha-nityāś ca nāhani |<BR>
viṣārtaḥ kaṇṭha-rogī ca naiva jātu niśāsv api || 60 ||<BR>
a-kāla-śayanān moha-jvara-staimitya-pīnasāḥ |<BR>
śiro-ruk-śopha-hṛl-lāsa-sroto-rodhāgni-manda-tāḥ || 61 ||<BR>
tatropavāsa-vamana-sveda-nāvanam auṣadham |<BR>
yojayed ati-nidrāyāṃ tīkṣṇaṃ pracchardanāñjanam || 62 ||<BR>
nāvanaṃ laṅghanaṃ cintāṃ vyavāyaṃ śoka-bhī-krudhaḥ |<BR>
ebhir eva ca nidrāyā nāśaḥ śleṣmāti-saṃkṣayāt || 63 ||<BR>
nidrā-nāśād aṅga-marda-śiro-gaurava-jṛmbhikāḥ |<BR>
jāḍya-glāni-bhramā-pakti-tandrā rogāś ca vāta-jāḥ || 64 ||<BR>
     7.64cv  jāḍyaṃ glāni-bhramā-pakti-<BR>
kapho 'lpo vāyunoddhūto dhamanīḥ saṃnirudhya tu |<BR>
kuryāt saṃjñāpahāṃ tandrāṃ dāruṇāṃ moha-kāriṇīm || 64+1 ||<BR>
unmīlita-vinirbhugne parivartita-tārake |<BR>
bhavatas tatra nayane srute lulita-pakṣmaṇī || 64+2 ||<BR>
ardha-tri-rātrāt sā sādhyā na sā sādhyā tataḥ param || 64+3ab ||<BR>
yathā-kālam ato nidrāṃ rātrau seveta sātmyataḥ |<BR>
a-sātmyāj jāgarād ardhaṃ prātaḥ svapyād a-bhukta-vān || 65 ||<BR>
     7.65cv  a-sātmya-jāgarād ardhaṃ<BR>
śīlayen manda-nidras tu kṣīra-madya-rasān dadhi |<BR>
abhyaṅgodvartana-snāna-mūrdha-karṇākṣi-tarpaṇam || 66 ||<BR>
kāntā-bāhu-latāśleṣo nirvṛtiḥ kṛta-kṛtya-tā |<BR>
mano-'nukūlā viṣayāḥ kāmaṃ nidrā-sukha-pradāḥ || 67 ||<BR>
brahma-carya-rater grāmya-sukha-niḥ-spṛha-cetasaḥ |<BR>
nidrā saṃtoṣa-tṛptasya svaṃ kālaṃ nātivartate || 68 ||<BR>
grāmya-dharme tyajen nārīm an-uttānāṃ rajasvalām |<BR>
a-priyām a-priyācārāṃ duṣṭa-saṃkīrṇa-mehanām || 69 ||<BR>
ati-sthūla-kṛśām sūtāṃ garbhiṇīm anya-yoṣitam |<BR>
varṇinīm anya-yoniṃ ca guru-deva-nṛpālayam || 70 ||<BR>
     7.70bv  garbhiṇīm anya-yoṣitām<BR>
caitya-śmaśānāyatana-catvarāmbu-catuṣ-patham |<BR>
parvāṇy an-aṅgaṃ divasaṃ śiro-hṛdaya-tāḍanam || 71 ||<BR>
aty-āśito '-dhṛtiḥ kṣud-vān duḥ-sthitāṅgaḥ pipāsitaḥ |<BR>
bālo vṛddho 'nya-vegārtas tyajed rogī ca maithunam || 72 ||<BR>
seveta kāmataḥ kāmaṃ tṛpto vājī-kṛtām hime |<BR>
try-ahād vasanta-śaradoḥ pakṣād varṣā-nidāghayoḥ || 73 ||<BR>
     7.73bv  tṛpto vājī-karair hime     7.73bv  tṛpto vājī-kṛtair hime     7.73cv  dvy-ahād<BR>
vasanta-śaradoḥ<BR>
     7.73dv  pakṣād vṛṣṭi-nidāghayoḥ<BR>
bhrama-klamoru-daurbalya-bala-dhātv-indriya-kṣayāḥ |<BR>
a-parva-maraṇaṃ ca syād anya-thā gacchataḥ striyam || 74 ||<BR>
     7.74av  bhrama-klamoru-daurbalyaṃ     7.74bv  bala-dhātv-indriya-kṣayaḥ<BR>
smṛti-medhāyur-ārogya-puṣṭīndriya-yaśo-balaiḥ |<BR>
adhikā manda-jaraso bhavanti strīṣu saṃyatāḥ || 75 ||<BR>
     7.75dv  bhavanti strīṣu saṃyutāḥ<BR>
snānānulepana-himānila-khaṇḍa-khādya-śītāmbu-dugdha-rasa-yūṣa-surā-prasannāḥ |<BR>
seveta cānu śayanaṃ viratau ratasya tasyaivam āśu vapuṣaḥ punar eti dhāma || 76 ||<BR>
śruta-carita-samṛddhe karma-dakṣe dayālau bhiṣaji nir-anubandhaṃ deha-rakṣāṃ niveśya<BR>
|<BR>
bhavati vipula-tejaḥ-svāsthya-kīrti-prabhāvaḥ sva-kuśala-phala-bhogī bhūmi-pālaś cirāyuḥ<BR>
|| 77 ||<BR>
<BR>
Sūtrasthāna <BR>
mātrāśī sarva-kālaṃ syān mātrā hy agneḥ pravartikā |<BR>
mātrāṃ dravyāṇy apekṣante gurūṇy api laghūny api || 1 ||<BR>
gurūṇām ardha-sauhityaṃ laghūnāṃ nāti-tṛpta-tā |<BR>
mātrā-pramāṇaṃ nirdiṣṭaṃ sukhaṃ yāvad vijīryati || 2 ||<BR>
     8.2dv  sukhaṃ yāvad dhi jīryate<BR>
bhojanaṃ hīna-mātraṃ tu na balopacayaujase |<BR>
sarveṣāṃ vāta-rogāṇāṃ hetu-tāṃ ca prapadyate || 3 ||<BR>
ati-mātraṃ punaḥ sarvān āśu doṣān prakopayet |<BR>
pīḍyamānā hi vātādyā yuga-pat tena kopitāḥ || 4 ||<BR>
     8.4cv  saṃpīḍyamānā vātādyā<BR>
āmenānnena duṣṭena tad evāviśya kurvate |<BR>
viṣṭambhayanto 'lasakaṃ cyāvayanto viṣūcikām || 5 ||<BR>
adharottara-mārgābhyāṃ sahasaivā-jitātmanaḥ |<BR>
prayāti nordhvaṃ nādhas-tād āhāro na ca pacyate || 6 ||<BR>
āmāśaye 'lasī-bhūtas tena so 'lasakaḥ smṛtaḥ |<BR>
vividhair vedanodbhedair vāyv-ādi-bhṛśa-kopataḥ || 7 ||<BR>
sūcībhir iva gātrāṇi vidhyatīti viṣūcikā |<BR>
tatra śūla-bhramānāha-kampa-stambhādayo 'nilāt || 8 ||<BR>
pittāj jvarātisārāntar-dāha-tṛṭ-pralayādayaḥ |<BR>
kaphāc chardy-aṅga-guru-tā-vāk-saṅga-ṣṭhīvanādayaḥ || 9 ||<BR>
viśeṣād dur-balasyālpa-vahner vega-vidhāriṇaḥ |<BR>
pīḍitaṃ mārutenānnaṃ śleṣmaṇā ruddham antarā || 10 ||<BR>
alasaṃ kṣobhitaṃ doṣaiḥ śalya-tvenaiva saṃsthitam |<BR>
śūlādīn kurute tīvrāṃś chardy-atīsāra-varjitān || 11 ||<BR>
     8.11bv  śalya-tveneva saṃsthitam<BR>
so 'laso 'ty-artha-duṣṭās tu doṣā duṣṭāma-baddha-khāḥ |<BR>
yāntas tiryak tanuṃ sarvāṃ daṇḍa-vat stambhayanti cet || 12 ||<BR>
daṇḍakālasakaṃ nāma taṃ tyajed āśu-kāriṇam |<BR>
viruddhādhyaśanā-jīrṇa-śīlino viṣa-lakṣaṇam || 13 ||<BR>
āma-doṣaṃ mahā-ghoraṃ varjayed viṣa-saṃjñakam |<BR>
viṣa-rūpāśu-kāri-tvād viruddhopakrama-tvataḥ || 14 ||<BR>
athāmam alasī-bhūtaṃ sādhyaṃ tvaritam ullikhet |<BR>
pītvā sogrā-paṭu-phalaṃ vāry uṣṇaṃ yojayet tataḥ || 15 ||<BR>
svedanaṃ phala-vartiṃ ca mala-vātānulomanīm |<BR>
nāmyamānāni cāṅgāni bhṛśaṃ svinnāni veṣṭayet || 16 ||<BR>
     8.16bv  mala-doṣānulomanīm<BR>
madanaṃ pippalī kuṣṭhaṃ vacā gaurāś ca sarṣapāḥ |<BR>
guḍa-kṣāra-samāyuktā phala-vartiḥ praśasyate || 16.1+1 ||<BR>
viṣūcyām ati-vṛddhāyāṃ pārṣṇyor dāhaḥ praśasyate |<BR>
tad-ahaś copavāsyainaṃ virikta-vad upācaret || 17 ||<BR>
tīvrārtir api nā-jīrṇī pibec chūla-ghnam auṣadham |<BR>
āma-sanno 'nalo nālaṃ paktuṃ doṣauṣadhāśanam || 18 ||<BR>
nihanyād api caiteṣāṃ vibhramaḥ sahasāturam |<BR>
jīrṇāśane tu bhaiṣajyaṃ yuñjyāt stabdha-gurūdare || 19 ||<BR>
     8.19bv  vyāpattiḥ sahasāturam<BR>
doṣa-śeṣasya pākārtham agneḥ saṃdhukṣaṇāya ca |<BR>
śāntir āma-vikārāṇāṃ bhavati tv apatarpaṇāt || 20 ||<BR>
tri-vidhaṃ tri-vidhe doṣe tat samīkṣya prayojayet |<BR>
tatrālpe laṅghanaṃ pathyaṃ madhye laṅghana-pācanam || 21 ||<BR>
     8.21bv  tat samīkṣya prakalpayet<BR>
prabhūte śodhanaṃ tad dhi mūlād unmūlayen malān |<BR>
evam anyān api vyādhīn sva-nidāna-viparyayāt || 22 ||<BR>
cikitsed anubandhe tu sati hetu-viparyayam |<BR>
tyaktvā yathā-yathaṃ vaidyo yuñjyād vyādhi-viparyayam || 23 ||<BR>
tad-artha-kāri vā pakve doṣe tv iddhe ca pāvake |<BR>
hitam abhyañjana-sneha-pāna-vasty-ādi yuktitaḥ || 24 ||<BR>
     8.24bv  doṣe vṛddhe ca pāvake     8.24bv  doṣe tv ṛddhe tu pāvake<BR>
a-jīrṇaṃ ca kaphād āmaṃ tatra śopho 'kṣi-gaṇḍayoḥ |<BR>
sadyo-bhukta ivodgāraḥ prasekotkleśa-gauravam || 25 ||<BR>
viṣṭabdham anilāc chūla-vibandhādhmāna-sāda-kṛt |<BR>
pittād vidagdhaṃ tṛṇ-moha-bhramāmlodgāra-dāha-vat || 26 ||<BR>
     8.26dv  -bhramāmlodgāra-dāha-kṛt<BR>
laṅghanaṃ kāryam āme tu viṣṭabdhe svedanaṃ bhṛśam |<BR>
vidagdhe vamanaṃ yad vā yathāvasthaṃ hitaṃ bhavet || 27 ||<BR>
     8.27dv  yathāvasthaṃ hitaṃ bhajet<BR>
garīyaso bhavel līnād āmād eva vilambikā |<BR>
kapha-vātānubaddhāma-liṅgā tat-sama-sādhanā || 28 ||<BR>
     8.28cv  kapha-vātānuviddhāma-<BR>
a-śraddhā hṛd-vyathā śuddhe 'py udgāre rasa-śeṣataḥ |<BR>
śayīta kiñ-cid evātra sarvaś cān-āśito divā || 29 ||<BR>
     8.29dv  sarvaś cān-aśito divā<BR>
svapyād a-jīrṇī saṃjāta-bubhukṣo 'dyān mitaṃ laghu |<BR>
vibandho 'ti-pravṛttir vā glānir māruta-mūḍha-tā || 30 ||<BR>
     8.30dv  glānir māruta-śūla-tā<BR>
a-jīrṇa-liṅgaṃ sāmānyaṃ viṣṭambho gauravaṃ bhramaḥ |<BR>
na cāti-mātram evānnam āma-doṣāya kevalam || 31 ||<BR>
dviṣṭa-viṣṭambhi-dagdhāma-guru-rūkṣa-himā-śuci |<BR>
vidāhi śuṣkam aty-ambu-plutaṃ cānnaṃ na jīryati || 32 ||<BR>
upataptena bhuktaṃ ca śoka-krodha-kṣud-ādibhiḥ |<BR>
miśraṃ pathyam a-pathyaṃ ca bhuktaṃ samaśanaṃ matam || 33 ||<BR>
     8.33bv  śoka-krodha-kṣudhādibhiḥ     8.33bv  krodha-śoka-bhayādibhiḥ<BR>
vidyād adhyaśanaṃ bhūyo bhuktasyopari bhojanam |<BR>
a-kāle bahu cālpaṃ vā bhuktaṃ tu viṣamāśanam || 34 ||<BR>
trīṇy apy etāni mṛtyuṃ vā ghorān vyādhīn sṛjanti vā |<BR>
kāle sātmyaṃ śuci hitaṃ snigdhoṣṇaṃ laghu tan-manāḥ || 35 ||<BR>
ṣaḍ-rasaṃ madhura-prāyaṃ nāti-druta-vilambitam |<BR>
snātaḥ kṣud-vān vivikta-stho dhauta-pāda-karānanaḥ || 36 ||<BR>
tarpayitvā pitṝn devān atithīn bālakān gurūn |<BR>
pratyavekṣya tiraśco 'pi pratipanna-parigrahān || 37 ||<BR>
samīkṣya samyag ātmānam a-nindann a-bruvan dravam |<BR>
iṣṭam iṣṭaiḥ sahāśnīyāc chuci-bhakta-janāhṛtam || 38 ||<BR>
bhojanaṃ tṛṇa-keśādi-juṣṭam uṣṇī-kṛtaṃ punaḥ |<BR>
śākāvarānna-bhūyiṣṭham aty-uṣṇa-lavaṇaṃ tyajet || 39 ||<BR>
kilāṭa-dadhi-kūcīkā-kṣāra-śuktāma-mūlakam |<BR>
kṛśa-śuṣka-varāhāvi-go-matsya-mahiṣāmiṣam || 40 ||<BR>
     8.40bv  -kṣāra-śuktāmla-mūlakam<BR>
māṣa-niṣpāva-śālūka-bisa-piṣṭa-virūḍhakam |<BR>
śuṣka-śākāni yavakān phāṇitaṃ ca na śīlayet || 41 ||<BR>
     8.41bv  -tila-piṣṭa-virūḍhakam<BR>
śīlayec chāli-godhūma-yava-ṣaṣṭika-jāṅgalam |<BR>
suniṣaṇṇaka-jīvantī-bāla-mūlaka-vāstukam || 42 ||<BR>
pathyāmalaka-mṛdvīkā-paṭolī-mudga-śarkarāḥ |<BR>
ghṛta-divyodaka-kṣīra-kṣaudra-dāḍima-saindhavam || 43 ||<BR>
tri-phalāṃ madhu-sarpirbhyāṃ niśi netra-balāya ca |<BR>
svāsthyānuvṛtti-kṛd yac ca rogoccheda-karaṃ ca yat || 44 ||<BR>
bisekṣu-moca-cocāmra-modakotkārikādikam |<BR>
adyād dravyaṃ guru snigdhaṃ svādu mandaṃ sthiraṃ puraḥ || 45 ||<BR>
viparītam ataś cānte madhye 'mla-lavaṇotkaṭam |<BR>
annena kukṣer dvāv aṃśau pānenaikaṃ prapūrayet || 46 ||<BR>
āśrayaṃ pavanādīnāṃ caturtham avaśeṣayet |<BR>
anu-pānaṃ himaṃ vāri yava-godhūmayor hitam || 47 ||<BR>
dadhni madye viṣe kṣaudre koṣṇaṃ piṣṭa-mayeṣu tu |<BR>
śāka-mudgādi-vikṛtau mastu-takrāmla-kāñjikam || 48 ||<BR>
     8.48bv  koṣṇaṃ piṣṭa-mayeṣu ca<BR>
surā kṛśānāṃ puṣṭy-arthaṃ sthūlānāṃ tu madhūdakam |<BR>
śoṣe māṃsa-raso madyaṃ māṃse sv-alpe ca pāvake || 49 ||<BR>
     8.49bv  sthūlānāṃ ca madhūdakam     8.49dv  māṃseṣv alpe ca pāvake<BR>
vyādhy-auṣadhādhva-bhāṣya-strī-laṅghanātapa-karmabhiḥ |<BR>
kṣīṇe vṛddhe ca bāle ca payaḥ pathyaṃ yathāmṛtam || 50 ||<BR>
     8.50av  vyādhy-auṣadhādhva-bhāra-strī-<BR>
viparītaṃ yad annasya guṇaiḥ syād a-virodhi ca |<BR>
anu-pānaṃ samāsena sarva-dā tat praśasyate || 51 ||<BR>
anu-pānaṃ karoty ūrjāṃ tṛptiṃ vyāptiṃ dṛḍhāṅga-tām |<BR>
anna-saṃghāta-śaithilya-viklitti-jaraṇāni ca || 52 ||<BR>
nordhva-jatru-gada-śvāsa-kāsoraḥ-kṣata-pīnase |<BR>
gīta-bhāṣya-prasaṅge ca svara-bhede ca tad dhitam || 53 ||<BR>
praklinna-deha-mehākṣi-gala-roga-vraṇāturāḥ |<BR>
pānaṃ tyajeyuḥ sarvaś ca bhāṣyādhva-śayanaṃ tyajet || 54 ||<BR>
pītvā bhuktvātapaṃ vahniṃ yānaṃ plavana-vāhanam || 55ab ||<BR>
prasṛṣṭe viṇ-mūtre hṛdi su-vi-male doṣe sva-patha-ge || 55c ||<BR>
viśuddhe codgāre kṣud-upagamane vāte 'nusarati || 55d ||<BR>
tathāgnāv udrikte viśada-karaṇe dehe ca su-laghau || 55e ||<BR>
prayuñjītāhāraṃ vidhi-niyamitaṃ kālaḥ sa hi mataḥ || 55f ||<BR>
     8.55fv  prayuñjītāhāraṃ vidhi-niyamitaḥ kālaḥ sa hi mataḥ<BR>
<BR>
Sūtrasthāna <BR>
dravyam eva rasādīnāṃ śreṣṭhaṃ te hi tad-āśrayāḥ |<BR>
pañca-bhūtātmakaṃ tat tu kṣmām adhiṣṭhāya jāyate || 1 ||<BR>
ambu-yony-agni-pavana-nabhasām samavāyataḥ |<BR>
tan-nirvṛttir viśeṣaś ca vyapadeśas tu bhūyasā || 2 ||<BR>
     9.2dv  vyapadeśaś ca bhūyasā<BR>
tasmān naika-rasaṃ dravyaṃ bhūta-saṃghāta-saṃbhavāt |<BR>
naika-doṣās tato rogās tatra vyakto rasaḥ smṛtaḥ || 3 ||<BR>
     9.3av  tan naika-bhūta-jaṃ dravyaṃ<BR>
a-vyakto 'nu-rasaḥ kiñ-cid ante vyakto 'pi ceṣyate |<BR>
gurv-ādayo guṇā dravye pṛthivy-ādau rasāśraye || 4 ||<BR>
raseṣu vyapadiśyante sāhacaryopacārataḥ |<BR>
tatra dravyaṃ guru-sthūla-sthira-gandha-guṇolbaṇam || 5 ||<BR>
pārthivaṃ gaurava-sthairya-saṃghātopacayāvaham |<BR>
drava-śīta-guru-snigdha-manda-sāndra-rasolbaṇam || 6 ||<BR>
     9.6dv  -manda-sāndra-guṇolbaṇam<BR>
āpyaṃ snehana-viṣyanda-kleda-prahlāda-bandha-kṛt |<BR>
rūkṣa-tīkṣṇoṣṇa-viśada-sūkṣma-rūpa-guṇolbaṇam || 7 ||<BR>
āgneyaṃ dāha-bhā-varṇa-prakāśa-pavanātmakam |<BR>
vāyavyaṃ rūkṣa-viśada-laghu-sparśa-guṇolbaṇam || 8 ||<BR>
raukṣya-lāghava-vaiśadya-vicāra-glāni-kārakam |<BR>
nābhasaṃ sūkṣma-viśada-laghu-śabda-guṇolbaṇam || 9 ||<BR>
     9.9bv  -vicāra-glapanātmakam<BR>
sauṣirya-lāghava-karaṃ jagaty evam an-auṣadham |<BR>
na kiñ-cid vidyate dravyaṃ vaśān nānārtha-yogayoḥ || 10 ||<BR>
dravyam ūrdhva-gamaṃ tatra prāyo 'gni-pavanotkaṭam |<BR>
adho-gāmi ca bhūyiṣṭhaṃ bhūmi-toya-guṇādhikam || 11 ||<BR>
iti dravyaṃ rasān bhedair uttara-tropadekṣyate |<BR>
vīryaṃ punar vadanty eke guru snigdhaṃ himaṃ mṛdu || 12 ||<BR>
     9.12av  iti dravyaṃ raso bhedair<BR>
laghu rūkṣoṣṇa-tīkṣṇaṃ ca tad evaṃ matam aṣṭa-dhā |<BR>
carakas tv āha vīryaṃ tat kriyate yena yā kriyā || 13 ||<BR>
     9.13cv  carakas tv āha vīryaṃ tu     9.13dv  yena yā kriyate kriyā<BR>
nā-vīryaṃ kurute kiñ-cit sarvā vīrya-kṛtā hi sā |<BR>
gurv-ādiṣv eva vīryākhyā tenānv-artheti varṇyate || 14 ||<BR>
samagra-guṇa-sāreṣu śakty-utkarṣa-vivartiṣu |<BR>
vyavahārāya mukhya-tvād bahv-agra-grahaṇād api || 15 ||<BR>
     9.15av  samagra-guṇa-sāra-tvāc     9.15bv  chakty-utkarṣa-vivartanāt<BR>
ataś ca viparīta-tvāt saṃbhavaty api naiva sā |<BR>
vivakṣyate rasādyeṣu vīryaṃ gurv-ādayo hy ataḥ || 16 ||<BR>
uṣṇaṃ śītaṃ dvi-dhaivānye vīryam ācakṣate 'pi ca |<BR>
nānātmakam api dravyam agnī-ṣomau mahā-balau || 17 ||<BR>
vyaktā-vyaktaṃ jagad iva nātikrāmati jātu cit |<BR>
tatroṣṇaṃ bhrama-tṛḍ-glāni-sveda-dāhāśu-pāki-tāḥ || 18 ||<BR>
     9.18av  vyaktā-vyaktaṃ jagad idaṃ     9.18av  vyaktāvyaktaṃ yathā viśvaṃ<BR>
śamaṃ ca vāta-kaphayoḥ karoti śiśiraṃ punaḥ |<BR>
hlādanaṃ jīvanaṃ stambhaṃ prasādaṃ rakta-pittayoḥ || 19 ||<BR>
jāṭhareṇāgninā yogād yad udeti rasāntaram |<BR>
rasānāṃ pariṇāmānte sa vipāka iti smṛtaḥ || 20 ||<BR>
svāduḥ paṭuś ca madhuram amlo 'mlaṃ pacyate rasaḥ |<BR>
tiktoṣaṇa-kaṣāyāṇāṃ vipākaḥ prāya-śaḥ kaṭuḥ || 21 ||<BR>
rasair asau tulya-phalas tatra dravyaṃ śubhā-śubham |<BR>
kiñ-cid rasena kurute karma pākena cāparam || 22 ||<BR>
guṇāntareṇa vīryeṇa prabhāveṇaiva kiñ-ca-na |<BR>
yad yad dravye rasādīnāṃ bala-vat-tvena vartate || 23 ||<BR>
abhibhūyetarāṃs tat tat kāraṇa-tvaṃ prapadyate |<BR>
viruddha-guṇa-saṃyoge bhūyasālpaṃ hi jīyate || 24 ||<BR>
rasaṃ vipākas tau vīryaṃ prabhāvas tāny apohati |<BR>
bala-sāmye rasādīnām iti naisargikaṃ balam || 25 ||<BR>
     9.25bv  prabhāvas tān vyapohati<BR>
rasādi-sāmye yat karma viśiṣṭaṃ tat prabhāva-jam |<BR>
dantī rasādyais tulyāpi citrakasya virecanī || 26 ||<BR>
madhukasya ca mṛdvīkā ghṛtaṃ kṣīrasya dīpanam |<BR>
iti sāmānyataḥ karma dravyādīnāṃ punaś ca tat || 27 ||<BR>
vicitra-pratyayārabdha-dravya-bhedena bhidyate |<BR>
svādur guruś ca godhūmo vāta-jid vāta-kṛd yavaḥ || 28 ||<BR>
uṣṇā matsyāḥ payaḥ śītaṃ kaṭuḥ siṃho na śūkaraḥ || 28ū̆ ||<BR>
<BR>
Sūtrasthāna <BR>
kṣmāmbho-'gni-kṣmāmbu-tejaḥ-kha-vāyv-agny-anila-go-'nilaiḥ |<BR>
dvayolbaṇaiḥ kramād bhūtair madhurādi-rasodbhavaḥ || 1 ||<BR>
teṣāṃ vidyād rasaṃ svāduṃ yo vaktram anulimpati |<BR>
āsvādyamāno dehasya hlādano 'kṣa-prasādanaḥ || 2 ||<BR>
     10.2bv  yo vaktram upalimpati<BR>
priyaḥ pipīlikādīnām amlaḥ kṣālayate mukham |<BR>
harṣaṇo roma-dantānām akṣi-bhruva-nikocanaḥ || 3 ||<BR>
     10.3bv  amlaḥ srāvayate mukham<BR>
lavaṇaḥ syandayaty āsyaṃ kapola-gala-dāha-kṛt |<BR>
tikto viśadayaty āsyaṃ rasanaṃ pratihanti ca || 4 ||<BR>
     10.4dv  rasanāṃ pratihanti ca<BR>
udvejayati jihvāgraṃ kurvaṃś cimicimāṃ kaṭuḥ |<BR>
srāvayaty akṣi-nāsāsyaṃ kapolaṃ dahatīva ca || 5 ||<BR>
kaṣāyo jaḍayej jihvāṃ kaṇṭha-sroto-vibandha-kṛt |<BR>
rasānām iti rūpāṇi karmāṇi madhuro rasaḥ || 6 ||<BR>
ā-janma-sātmyāt kurute dhātūnāṃ prabalaṃ balam |<BR>
bāla-vṛddha-kṣata-kṣīṇa-varṇa-keśendriyaujasām || 7 ||<BR>
praśasto bṛṃhaṇaḥ kaṇṭhyaḥ stanya-saṃdhāna-kṛd guruḥ |<BR>
āyuṣyo jīvanaḥ snigdhaḥ pittānila-viṣāpahaḥ || 8 ||<BR>
kurute 'ty-upayogena sa medaḥ-śleṣma-jān gadān |<BR>
sthaulyāgni-sāda-saṃnyāsa-meha-gaṇḍārbudādikān || 9 ||<BR>
     10.9bv  sa medaḥ-kapha-jān gadān<BR>
amlo 'gni-dīpti-kṛt snigdho hṛdyaḥ pācana-rocanaḥ |<BR>
uṣṇa-vīryo hima-sparśaḥ prīṇanaḥ kledano laghuḥ || 10 ||<BR>
     10.10cv  uṣṇa-vīryo himaḥ sparśe     10.10dv  prīṇano bhedano laghuḥ<BR>
karoti kapha-pittāsraṃ mūḍha-vātānulomanaḥ |<BR>
so 'ty-abhyastas tanoḥ kuryāc chaithilyaṃ timiraṃ bhramam || 11 ||<BR>
     10.11bv  mūḍha-vātānulomanam<BR>
kaṇḍū-pāṇḍu-tva-vīsarpa-śopha-visphoṭa-tṛḍ-jvarān |<BR>
lavaṇaḥ stambha-saṃghāta-bandha-vidhmāpano 'gni-kṛt || 12 ||<BR>
snehanaḥ svedanas tīkṣṇo rocanaś cheda-bheda-kṛt |<BR>
so 'ti-yukto 'sra-pavanaṃ khalatiṃ palitaṃ valīm || 13 ||<BR>
tṛṭ-kuṣṭha-viṣa-vīsarpān janayet kṣapayed balam |<BR>
tiktaḥ svayam a-rociṣṇur a-ruciṃ kṛmi-tṛḍ-viṣam || 14 ||<BR>
kuṣṭha-mūrchā-jvarotkleśa-dāha-pitta-kaphāñ jayet |<BR>
kleda-medo-vasā-majja-śakṛn-mūtropaśoṣaṇaḥ || 15 ||<BR>
laghur medhyo himo rūkṣaḥ stanya-kaṇṭha-viśodhanaḥ |<BR>
dhātu-kṣayānila-vyādhīn ati-yogāt karoti saḥ || 16 ||<BR>
     10.16cv  dhātu-kṣayaṃ cala-vyādhīn<BR>
kaṭur galāmayodarda-kuṣṭhālasaka-śopha-jit |<BR>
vraṇāvasādanaḥ sneha-medaḥ-kledopaśoṣaṇaḥ || 17 ||<BR>
dīpanaḥ pācano rucyaḥ śodhano 'nnasya śoṣaṇaḥ |<BR>
chinatti bandhān srotāṃsi vivṛṇoti kaphāpahaḥ || 18 ||<BR>
     10.18bv  śodhano 'nnasya hāṣaṇaḥ<BR>
kurute so 'ti-yogena tṛṣṇāṃ śukra-bala-kṣayam |<BR>
mūrchām ākuñcanaṃ kampaṃ kaṭī-pṛṣṭhādiṣu vyathām || 19 ||<BR>
     10.19av  kurute so 'ti-vegena<BR>
kaṣāyaḥ pitta-kapha-hā gurur asra-viśodhanaḥ |<BR>
pīḍano ropaṇaḥ śītaḥ kleda-medo-viśoṣaṇaḥ || 20 ||<BR>
āma-saṃstambhano grāhī rūkṣo 'ti tvak-prasādanaḥ |<BR>
karoti śīlitaḥ so 'ti viṣṭambhādhmāna-hṛd-rujaḥ || 21 ||<BR>
tṛṭ-kārśya-pauruṣa-bhraṃśa-sroto-rodha-mala-grahān |<BR>
ghṛta-hema-guḍākṣoṭa-moca-coca-parūṣakam || 22 ||<BR>
     10.22bv  -sroto-rodha-gala-grahān     10.22bv  -sroto-bandha-mala-grahān<BR>
abhīru-vīrā-panasa-rājādana-balā-trayam |<BR>
mede catasraḥ parṇinyo jīvantī jīvakarṣabhau || 23 ||<BR>
madhūkaṃ madhukaṃ bimbī vidārī śrāvaṇī-yugam |<BR>
kṣīraśuklā tukākṣīrī kṣīriṇyau kāśmarī sahe || 24 ||<BR>
     10.24cv  kṣīraśuklā tavakṣīrī<BR>
kṣīrekṣu-gokṣura-kṣaudra-drākṣādir madhuro gaṇaḥ |<BR>
amlo dhātrī-phalāmlīkā-mātuluṅgāmla-vetasam || 25 ||<BR>
dāḍimaṃ rajataṃ takraṃ cukraṃ pālevataṃ dadhi |<BR>
āmram āmrātakaṃ bhavyaṃ kapitthaṃ karamardakam || 26 ||<BR>
vṛkṣāmla-kola-likuca-kośāmlātaka-dhanvanam |<BR>
mastu-dhānyāmla-madyāni jambīraṃ tila-kaṇṭakam || 26+1 ||<BR>
varaṃ sauvarcalaṃ kṛṣṇaṃ viḍaṃ sāmudram audbhidam |<BR>
romakaṃ pāṃsu-jaṃ sīsaṃ kṣāraś ca lavaṇo gaṇaḥ || 27 ||<BR>
     10.27dv  kṣārāś ca lavaṇo gaṇaḥ<BR>
tiktaḥ paṭolī trāyantī vālakośīra-candanam |<BR>
bhūnimba-nimba-kaṭukā-tagarāguru-vatsakam || 28 ||<BR>
naktamāla-dvi-rajanī-musta-mūrvāṭarūṣakam |<BR>
pāṭhāpāmārga-kāṃsyāyo-guḍūcī-dhanvayāsakam || 29 ||<BR>
pañca-mūlaṃ mahad vyāghryau viśālātiviṣā vacā |<BR>
kaṭuko hiṅgu-marica-kṛmijit-pañca-kolakam || 30 ||<BR>
     10.30cv  kaṭuko hiṅgu-maricaṃ     10.30dv  kṛmijit-pañca-kolakam<BR>
kuṭherādyā haritakāḥ pittaṃ mūtram aruṣkaram |<BR>
vargaḥ kaṣāyaḥ pathyākṣaṃ śirīṣaḥ khadiro madhu || 31 ||<BR>
     10.31bv  pittaṃ mūtram aruṣkaraḥ     10.31cv  vargaḥ kaṣāyaḥ pathyākṣaḥ<BR>
kadambodumbaraṃ muktā-pravālāñjana-gairikam |<BR>
bālaṃ kapitthaṃ kharjūraṃ bisa-padmotpalādi ca || 32 ||<BR>
     10.32dv  bisa-padmotpalāni ca<BR>
madhuraṃ śleṣmalaṃ prāyo jīrṇāc chāli-yavād ṛte |<BR>
mudgād godhūmataḥ kṣaudrāt sitāyā jāṅgalāmiṣāt || 33 ||<BR>
prāyo 'mlaṃ pitta-jananaṃ dāḍimāmalakād ṛte |<BR>
a-pathyaṃ lavaṇaṃ prāyaś cakṣuṣo 'nya-tra saindhavāt || 34 ||<BR>
tiktaṃ kaṭu ca bhūyiṣṭham a-vṛṣyaṃ vāta-kopanam |<BR>
ṛte 'mṛtā-paṭolībhyāṃ śuṇṭhī-kṛṣṇā-rasonataḥ || 35 ||<BR>
kaṣāyaṃ prāya-śaḥ śītaṃ stambhanaṃ cābhayāṃ vinā |<BR>
rasāḥ kaṭv-amla-lavaṇā vīryeṇoṣṇā yathottaram || 36 ||<BR>
     10.36bv  stambhanaṃ cābhayāmṛte<BR>
tiktaḥ kaṣāyo madhuras tad-vad eva ca śītalāḥ |<BR>
tiktaḥ kaṭuḥ kaṣāyaś ca rūkṣā baddha-malās tathā || 37 ||<BR>
paṭv-amla-madhurāḥ snigdhāḥ sṛṣṭa-viṇ-mūtra-mārutāḥ |<BR>
paṭoḥ kaṣāyas tasmāc ca madhuraḥ paramaṃ guruḥ || 38 ||<BR>
laghur amlaḥ kaṭus tasmāt tasmād api ca tiktakaḥ |<BR>
saṃyogāḥ sapta-pañcāśat kalpanā tu tri-ṣaṣṭi-dhā || 39 ||<BR>
lavaṇād amla-madhurau kāryau syātāṃ yathā-kramam |<BR>
vāyor nir-anubandhasya pāka-śānti-pravṛttaye || 39.1+1 ||<BR>
     10.39.1+1dv  pāka-śānti-prasaktaye<BR>
prāk tikto madhuraḥ paścāt kaṣāyo 'nte vidhīyate |<BR>
taiḥ pittaṃ śamam abhyeti pakvācchī-kṛta-piṇḍitam || 39.1+2 ||<BR>
kaṭuḥ prāk tiktakaḥ paścāt kaṣāyo 'nte vidhīyate |<BR>
taiḥ śleṣmā śamam abhyeti pakvācchī-kṛta-piṇḍitaḥ || 39.1+3 ||<BR>
     10.39.1+3av  kaṭukaḥ prāk tatas tiktaḥ     10.39.1+3dv  pakvo 'cchī-kṛta-piṇḍitaḥ<BR>
rasānāṃ yaugika-tvena yathā-sthūlaṃ vibhajyate |<BR>
ekaika-hīnās tān pañca-daśa yānti rasā dvike || 40 ||<BR>
     10.40cv  ekaika-hīnās te pañca-     10.40dv  -pañca yānti rasā dvike<BR>
svādur dvikeṣu pañcāmlaś caturo lavaṇas trayam |<BR>
dvau tiktaḥ kaṭukaś caikaṃ yāti pañca-daśeti tu || 40+1 ||<BR>
trike svādur daśāmlaḥ ṣaṭ trīn paṭus tikta ekakam |<BR>
catuṣkeṣu daśa svāduś caturo 'mlaḥ paṭuḥ sakṛt || 41 ||<BR>
     10.41cv  catuṣke tu daśa svāduś<BR>
pañcakeṣv ekam evāmlo madhuraḥ pañca sevate |<BR>
dravyam ekaṃ ṣaḍ-āsvādam a-saṃyuktāś ca ṣaḍ rasāḥ || 42 ||<BR>
ṣaṭ pañcakā ṣaṭ ca pṛthag rasāḥ syuś catur-dvikau pañca-daśa-prakārau |<BR>
bhedās trikā viṃśatir ekam eva dravyaṃ ṣaḍ-āsvādam iti tri-ṣaṣṭiḥ || 43 ||<BR>
te rasānu-rasato rasa-bhedās tāratamya-parikalpanayā ca |<BR>
saṃbhavanti gaṇanāṃ samatītā doṣa-bheṣaja-vaśād upayojyāḥ || 44 ||<BR>
<BR>
Sūtrasthāna <BR>
doṣa-dhātu-malā mūlaṃ sadā dehasya taṃ calaḥ |<BR>
utsāhocchvāsa-niśvāsa-ceṣṭā-vega-pravartanaiḥ || 1 ||<BR>
samyag-gatyā ca dhātūnām akṣāṇāṃ pāṭavena ca |<BR>
anugṛhṇāty a-vikṛtaḥ pittaṃ pakty-ūṣma-darśanaiḥ || 2 ||<BR>
kṣut-tṛḍ-ruci-prabhā-medhā-dhī-śaurya-tanu-mārdavaiḥ |<BR>
śleṣmā sthira-tva-snigdha-tva-saṃdhi-bandha-kṣamādibhiḥ || 3 ||<BR>
prīṇanaṃ jīvanaṃ lepaḥ sneho dhāraṇa-pūraṇe |<BR>
garbhotpādaś ca dhātūnāṃ śreṣṭhaṃ karma kramāt smṛtam || 4 ||<BR>
avaṣṭambhaḥ purīṣasya mūtrasya kleda-vāhanam |<BR>
svedasya kleda-vidhṛtir vṛddhas tu kurute 'nilaḥ || 5 ||<BR>
     11.5cv  svedasya keśa-vidhṛtir     11.5dv  vṛddhaś ca kurute 'nilaḥ<BR>
kārśya-kārṣṇyoṣṇa-kāma-tva-kampānāha-śakṛd-grahān |<BR>
bala-nidrendriya-bhraṃśa-pralāpa-bhrama-dīna-tāḥ || 6 ||<BR>
     11.6av  kārśya-kārṣṇyoṣṇa-kāmi-tva-<BR>
pīta-viṇ-mūtra-netra-tvak-kṣut-tṛḍ-dāhālpa-nidra-tāḥ |<BR>
pittaṃ śleṣmāgni-sadana-prasekālasya-gauravam || 7 ||<BR>
śvaitya-śaitya-ślathāṅga-tvaṃ śvāsa-kāsāti-nidra-tāḥ |<BR>
raso 'pi śleṣma-vad raktaṃ visarpa-plīha-vidradhīn || 8 ||<BR>
kuṣṭha-vātāsra-pittāsra-gulmopa-kuśa-kāmalāḥ |<BR>
vyaṅgāgni-nāśa-saṃmoha-rakta-tvaṅ-netra-mūtra-tāḥ || 9 ||<BR>
     11.9cv  vyaṅgāgni-sāda-saṃmoha<BR>
māṃsaṃ gaṇḍārbuda-granthi-gaṇḍorūdara-vṛddhi-tāḥ |<BR>
kaṇṭhādiṣv adhi-māṃsaṃ ca tad-van medas tathā śramam || 10 ||<BR>
     11.10bv  -gaṇḍorūdara-vṛddha-tāḥ<BR>
alpe 'pi ceṣṭite śvāsaṃ sphik-stanodara-lambanam |<BR>
asthy adhy-asthy adhi-dantāṃś ca majjā netrāṅga-gauravam || 11 ||<BR>
     11.13cv  mūtraṃ tu vaster nistodaṃ<BR>
parvasu sthūla-mūlāni kuryāt kṛcchrāṇy arūṃṣi ca |<BR>
ati-strī-kāma-tāṃ vṛddhaṃ śuktaṃ śukrāśmarīm api || 12 ||<BR>
kukṣāv ādhmānam āṭopaṃ gauravaṃ vedanāṃ śakṛt |<BR>
mūtraṃ tu vasti-nistodaṃ kṛte 'py a-kṛta-saṃjña-tām || 13 ||<BR>
svedo 'ti-sveda-daurgandhya-kaṇḍūr evaṃ ca lakṣayet |<BR>
dūṣikādīn api malān bāhulya-guru-tādibhiḥ || 14 ||<BR>
liṅgaṃ kṣīṇe 'nile 'ṅgasya sādo 'lpaṃ bhāṣitehitam |<BR>
saṃjñā-mohas tathā śleṣma-vṛddhy-uktāmaya-saṃbhavaḥ || 15 ||<BR>
pitte mando 'nalaḥ śītaṃ prabhā-hāniḥ kaphe bhramaḥ |<BR>
śleṣmāśayānāṃ śūnya-tvaṃ hṛd-dravaḥ ślatha-saṃdhi-tā || 16 ||<BR>
     11.16dv  hṛd-gadaḥ ślatha-saṃdhi-tā<BR>
rase raukṣyaṃ śramaḥ śoṣo glāniḥ śabdā-sahiṣṇu-tā |<BR>
rakte 'mla-śiśira-prīti-sirā-śaithilya-rūkṣa-tāḥ || 17 ||<BR>
māṃse 'kṣa-glāni-gaṇḍa-sphik-śuṣka-tā-saṃdhi-vedanāḥ |<BR>
medasi svapanaṃ kaṭyāḥ plīhno vṛddhiḥ kṛśāṅga-tā || 18 ||<BR>
asthny asthi-todaḥ śadanaṃ danta-keśa-nakhādiṣu |<BR>
asthnāṃ majjani sauṣiryaṃ bhramas timira-darśanam || 19 ||<BR>
     11.19av  asthny asthi-todaḥ sadanaṃ<BR>
śukre cirāt prasicyeta śukraṃ śoṇitam eva vā |<BR>
todo 'ty-arthaṃ vṛṣaṇayor meḍhraṃ dhūmāyatīva ca || 20 ||<BR>
purīṣe vāyur antrāṇi sa-śabdo veṣṭayann iva |<BR>
kukṣau bhramati yāty ūrdhvaṃ hṛt-pārśve pīḍayan bhṛśam || 21 ||<BR>
     11.21cv  kukṣiṃ bhramati yāty ūrdhvaṃ<BR>
mūtre 'lpaṃ mūtrayet kṛcchrād vi-varṇaṃ sāsram eva vā |<BR>
svede roma-cyutiḥ stabdha-roma-tā sphuṭanaṃ tvacaḥ || 22 ||<BR>
malānām ati-sūkṣmāṇāṃ dur-lakṣyaṃ lakṣayet kṣayam |<BR>
sva-malāyana-saṃśoṣa-toda-śūnya-tva-lāghavaiḥ || 23 ||<BR>
doṣādīnāṃ yathā-svaṃ ca vidyād vṛddhi-kṣayau bhiṣak |<BR>
kṣayeṇa viparītānāṃ guṇānāṃ vardhanena ca || 24 ||<BR>
vṛddhiṃ malānāṃ saṅgāc ca kṣayaṃ cāti-visargataḥ |<BR>
malocita-tvād dehasya kṣayo vṛddhes tu pīḍanaḥ || 25 ||<BR>
tatrāsthani sthito vāyuḥ pittaṃ tu sveda-raktayoḥ |<BR>
śleṣmā śeṣeṣu tenaiṣām āśrayāśrayiṇāṃ mithaḥ || 26 ||<BR>
yad ekasya tad anyasya vardhana-kṣapaṇauṣadham |<BR>
asthi-mārutayor naivaṃ prāyo vṛddhir hi tarpaṇāt || 27 ||<BR>
śleṣmaṇānugatā tasmāt saṃkṣayas tad-viparyayāt |<BR>
vāyunānugato 'smāc ca vṛddhi-kṣaya-samudbhavān || 28 ||<BR>
vikārān sādhayec chīghraṃ kramāl laṅghana-bṛṃhaṇaiḥ |<BR>
vāyor anya-tra taj-jāṃs tu tair evotkrama-yojitaiḥ || 29 ||<BR>
viśeṣād rakta-vṛddhy-utthān rakta-sruti-virecanaiḥ |<BR>
māṃsa-vṛddhi-bhavān rogān śastra-kṣārāgni-karmabhiḥ || 30 ||<BR>
sthaulya-kārśyopacāreṇa medo-jān asthi-saṃkṣayāt |<BR>
jātān kṣīra-ghṛtais tikta-saṃyutair vastibhis tathā || 31 ||<BR>
     11.31dv  -saṃyuktair vastibhis tathā<BR>
majja-śukrodbhavān rogān bhojanaiḥ svādu-tiktakaiḥ |<BR>
vṛddhaṃ śukraṃ vyavāyādyair yac cānyac chukra-śoṣikam || 31+1 ||<BR>
     11.31+1av  praty-anīkauṣadhaṃ majja-     11.31+1bv  -śukra-vṛddhi-kṣaye hitam<BR>
viḍ-vṛddhi-jān atīsāra-kriyayā viṭ-kṣayodbhavān |<BR>
meṣāja-madhya-kulmāṣa-yava-māṣa-dvayādibhiḥ || 32 ||<BR>
mūtra-vṛddhi-kṣayotthāṃś ca meha-kṛcchra-cikitsayā |<BR>
vyāyāmābhyañjana-sveda-madyaiḥ sveda-kṣayodbhavān || 33 ||<BR>
     11.33av  mūtra-vṛddhi-kṣayotthāṃs tu<BR>
sva-sthāna-sthasya kāyāgner aṃśā dhātuṣu saṃśritāḥ |<BR>
teṣāṃ sādāti-dīptibhyāṃ dhātu-vṛddhi-kṣayodbhavaḥ || 34 ||<BR>
pūrvo dhātuḥ paraṃ kuryād vṛddhaḥ kṣīṇaś ca tad-vidham |<BR>
doṣā duṣṭā rasair dhātūn dūṣayanty ubhaye malān || 35 ||<BR>
adho dve sapta śirasi khāni sveda-vahāni ca |<BR>
malā malāyanāni syur yathā-svaṃ teṣv ato gadāḥ || 36 ||<BR>
ojas tu tejo dhātūnāṃ śukrāntānāṃ paraṃ smṛtam |<BR>
hṛdaya-stham api vyāpi deha-sthiti-nibandhanam || 37 ||<BR>
snigdhaṃ somātmakaṃ śuddham īṣal-lohita-pītakam |<BR>
yan-nāśe niyataṃ nāśo yasmiṃs tiṣṭhati tiṣṭhati || 38 ||<BR>
niṣpadyante yato bhāvā vividhā deha-saṃśrayāḥ |<BR>
ojaḥ kṣīyeta kopa-kṣud-dhyāna-śoka-śramādibhiḥ || 39 ||<BR>
bibheti dur-balo 'bhīkṣṇaṃ dhyāyati vyathitendriyaḥ |<BR>
duś-chāyo dur-manā rūkṣo bhavet kṣāmaś ca tat-kṣaye || 40 ||<BR>
     11.40cv  vi-cchāyo dur-manā rūkṣo     11.40dv  bhavet kṣāmaś ca tat-kṣayāt<BR>
jīvanīyauṣadha-kṣīra-rasādyās tatra bheṣajam |<BR>
ojo-vṛddhau hi dehasya tuṣṭi-puṣṭi-balodayaḥ || 41 ||<BR>
     11.41cv  ojo-vṛddhau ca dehasya     11.41cv  ojo-vṛddhau tu dehasya     11.41dv <BR>
tuṣṭi-puṣṭi-balodayāḥ<BR>
yad annaṃ dveṣṭi yad api prārthayetā-virodhi tu |<BR>
tat tat tyajan samaśnaṃś ca tau tau vṛddhi-kṣayau jayet || 42 ||<BR>
     11.42cv  tat tat tyajan samaśnan vā<BR>
kurvate hi ruciṃ doṣā viparīta-samānayoḥ |<BR>
vṛddhāḥ kṣīṇāś ca bhūyiṣṭhaṃ lakṣayanty a-budhās tu na || 43 ||<BR>
     11.43av  kurvanti hi ruciṃ doṣā<BR>
yathā-balaṃ yathā-svaṃ ca doṣā vṛddhā vitanvate |<BR>
rūpāṇi jahati kṣīṇāḥ samāḥ svaṃ karma kurvate || 44 ||<BR>
ya eva dehasya samā vivṛddhyai ta eva doṣā viṣamā vadhāya |<BR>
yasmād atas te hita-caryayaiva kṣayād vivṛddher iva rakṣaṇīyāḥ || 45 ||<BR>
     11.45dv  kṣayād vivṛddher api rakṣaṇīyāḥ<BR>
<BR>
Sūtrasthāna <BR>
pakvāśaya-kaṭī-sakthi-śrotrāsthi-sparśanendriyam |<BR>
sthānaṃ vātasya tatrāpi pakvādhānaṃ viśeṣataḥ || 1 ||<BR>
nābhir āmāśayaḥ svedo lasīkā rudhiraṃ rasaḥ |<BR>
dṛk sparśanaṃ ca pittasya nābhir atra viśeṣataḥ || 2 ||<BR>
uraḥ-kaṇṭha-śiraḥ-kloma-parvāṇy āmāśayo rasaḥ |<BR>
medo ghrāṇaṃ ca jihvā ca kaphasya su-tarām uraḥ || 3 ||<BR>
prāṇādi-bhedāt pañcātmā vāyuḥ prāṇo 'tra mūrdha-gaḥ |<BR>
uraḥ-kaṇṭha-caro buddhi-hṛdayendriya-citta-dhṛk || 4 ||<BR>
ṣṭhīvana-kṣavathūdgāra-niḥśvāsānna-praveśa-kṛt |<BR>
uraḥ sthānam udānasya nāsā-nābhi-galāṃś caret || 5 ||<BR>
     12.5dv  nāsā-nābhi-galāṃś caran<BR>
vāk-pravṛtti-prayatnorjā-bala-varṇa-smṛti-kriyaḥ |<BR>
vyāno hṛdi sthitaḥ kṛtsna-deha-cārī mahā-javaḥ || 6 ||<BR>
gaty-apakṣepaṇotkṣepa-nimeṣonmeṣaṇādikāḥ |<BR>
prāyaḥ sarvāḥ kriyās tasmin pratibaddhāḥ śarīriṇām || 7 ||<BR>
samāno 'gni-samīpa-sthaḥ koṣṭhe carati sarvataḥ |<BR>
annaṃ gṛhṇāti pacati vivecayati muñcati || 8 ||<BR>
apāno 'pāna-gaḥ śroṇi-vasti-meḍhroru-go-caraḥ |<BR>
śukrārtava-śakṛn-mūtra-garbha-niṣkramaṇa-kriyaḥ || 9 ||<BR>
pittaṃ pañcātmakaṃ tatra pakvāmāśaya-madhya-gam |<BR>
pañca-bhūtātmaka-tve 'pi yat taijasa-guṇodayāt || 10 ||<BR>
tyakta-dravya-tvaṃ pākādi-karmaṇānala-śabditam |<BR>
pacaty annaṃ vibhajate sāra-kiṭṭau pṛthak tathā || 11 ||<BR>
     12.11dv  sāra-kiṭṭe pṛthak tathā<BR>
tatra-stham eva pittānāṃ śeṣāṇām apy anugraham |<BR>
karoti bala-dānena pācakaṃ nāma tat smṛtam || 12 ||<BR>
āmāśayāśrayaṃ pittaṃ rañjakaṃ rasa-rañjanāt |<BR>
buddhi-medhābhimānādyair abhipretārtha-sādhanāt || 13 ||<BR>
sādhakaṃ hṛd-gataṃ pittaṃ rūpālocanataḥ smṛtam |<BR>
dṛk-stham ālocakaṃ tvak-sthaṃ bhrājakaṃ bhrājanāt tvacaḥ || 14 ||<BR>
śleṣmā tu pañca-dhoraḥ-sthaḥ sa trikasya sva-vīryataḥ |<BR>
hṛdayasyānna-vīryāc ca tat-stha evāmbu-karmaṇā || 15 ||<BR>
     12.15av  śleṣmāpi pañca-dhoraḥ-sthaḥ<BR>
kapha-dhāmnāṃ ca śeṣāṇāṃ yat karoty avalambanam |<BR>
ato 'valambakaḥ śleṣmā yas tv āmāśaya-saṃsthitaḥ || 16 ||<BR>
     12.16dv  yas tv āmāśaya-saṃśritaḥ<BR>
kledakaḥ so 'nna-saṃghāta-kledanād rasa-bodhanāt |<BR>
bodhako rasanā-sthāyī śiraḥ-saṃstho 'kṣa-tarpaṇāt || 17 ||<BR>
tarpakaḥ saṃdhi-saṃśleṣāc chleṣakaḥ saṃdhiṣu sthitaḥ |<BR>
iti prāyeṇa doṣāṇāṃ sthānāny a-vikṛtātmanām || 18 ||<BR>
     12.18bv  chleṣakaḥ saṃdhi-saṃsthitaḥ<BR>
vyāpinām api jānīyāt karmāṇi ca pṛthak pṛthak |<BR>
uṣṇena yuktā rūkṣādyā vāyoḥ kurvanti saṃcayam || 19 ||<BR>
śītena kopam uṣṇena śamaṃ snigdhādayo guṇāḥ |<BR>
śītena yuktās tīkṣṇādyāś cayaṃ pittasya kurvate || 20 ||<BR>
uṣṇena kopaṃ mandādyāḥ śamaṃ śītopasaṃhitāḥ |<BR>
śītena yuktāḥ snigdhādyāḥ kurvate śleṣmaṇaś cayam || 21 ||<BR>
uṣṇena kopaṃ tenaiva guṇā rūkṣādayaḥ śamam |<BR>
cayo vṛddhiḥ sva-dhāmny eva pradveṣo vṛddhi-hetuṣu || 22 ||<BR>
viparīta-guṇecchā ca kopas tūn-mārga-gami-tā |<BR>
liṅgānāṃ darśanaṃ sveṣām a-svāsthyaṃ roga-saṃbhavaḥ || 23 ||<BR>
sva-sthāna-sthasya sama-tā vikārā-saṃbhavaḥ śamaḥ |<BR>
caya-prakopa-praśamā vāyor grīṣmādiṣu triṣu || 24 ||<BR>
varṣādiṣu tu pittasya śleṣmaṇaḥ śiśirādiṣu |<BR>
cīyate laghu-rūkṣābhir oṣadhibhiḥ samīraṇaḥ || 25 ||<BR>
     12.25av  varṣādiṣu ca pittasya<BR>
tad-vidhas tad-vidhe dehe kālasyauṣṇyān na kupyati |<BR>
adbhir amla-vipākābhir oṣadhibhiś ca tādṛśam || 26 ||<BR>
pittaṃ yāti cayaṃ kopaṃ na tu kālasya śaityataḥ |<BR>
cīyate snigdha-śītābhir udakauṣadhibhiḥ kaphaḥ || 27 ||<BR>
tulye 'pi kāle dehe ca skanna-tvān na prakupyati |<BR>
iti kāla-sva-bhāvo 'yam āhārādi-vaśāt punaḥ || 28 ||<BR>
     12.28bv  skanna-tvān na vikupyati<BR>
cayādīn yānti sadyo 'pi doṣāḥ kāle 'pi vā na tu |<BR>
vyāpnoti sahasā deham ā-pāda-tala-mastakam || 29 ||<BR>
nivartate tu kupito malo 'lpālpaṃ jalaugha-vat |<BR>
nānā-rūpair a-saṃkhyeyair vikāraiḥ kupitā malāḥ || 30 ||<BR>
tāpayanti tanuṃ tasmāt tad-dhetv-ākṛti-sādhanam |<BR>
śakyaṃ naikaika-śo vaktum ataḥ sāmānyam ucyate || 31 ||<BR>
doṣā eva hi sarveṣāṃ rogāṇām eka-kāraṇam |<BR>
yathā pakṣī paripatan sarvataḥ sarvam apy ahaḥ || 32 ||<BR>
chāyām atyeti nātmīyāṃ yathā vā kṛtsnam apy adaḥ |<BR>
vikāra-jātaṃ vividhaṃ trīn guṇān nātivartate || 33 ||<BR>
tathā sva-dhātu-vaiṣamya-nimittam api sarva-dā |<BR>
vikāra-jātaṃ trīn doṣān teṣāṃ kope tu kāraṇam || 34 ||<BR>
arthair a-sātmyaiḥ saṃyogaḥ kālaḥ karma ca duṣ-kṛtam |<BR>
hīnāti-mithyā-yogena bhidyate tat punas tri-dhā || 35 ||<BR>
hīno 'rthenendriyasyālpaḥ saṃyogaḥ svena naiva vā |<BR>
ati-yogo 'ti-saṃsargaḥ sūkṣma-bhāsura-bhairavam || 36 ||<BR>
aty-āsannāti-dūra-sthaṃ vi-priyaṃ vikṛtādi ca |<BR>
yad akṣṇā vīkṣyate rūpaṃ mithyā-yogaḥ sa dāruṇaḥ || 37 ||<BR>
     12.37dv  mithyā-yogaḥ su-dāruṇaḥ<BR>
evam aty-ucca-pūty-ādīn indriyārthān yathā-yatham |<BR>
vidyāt kālas tu śītoṣṇa-varṣā-bhedāt tri-dhā mataḥ || 38 ||<BR>
     12.38dv  -varṣa-bhedāt tri-dhā mataḥ<BR>
sa hīno hīna-śītādir ati-yogo 'ti-lakṣaṇaḥ |<BR>
mithyā-yogas tu nirdiṣṭo viparīta-sva-lakṣaṇaḥ || 39 ||<BR>
kāya-vāk-citta-bhedena karmāpi vibhajet tri-dhā |<BR>
kāyādi-karmaṇo hīnā pravṛttir hīna-saṃjñakaḥ || 40 ||<BR>
     12.40cv  kāyādi-karmaṇāṃ hīnā     12.40dv  pravṛttir hīna-saṃjñikā<BR>
ati-yogo 'ti-vṛttis tu vegodīraṇa-dhāraṇam |<BR>
viṣamāṅga-kriyārambha-patana-skhalanādikam || 41 ||<BR>
     12.41av  ati-yogo 'ti-vṛttiś ca<BR>
bhāṣaṇaṃ sāmi-bhuktasya rāga-dveṣa-bhayādi ca |<BR>
karma prāṇātipātādi daśa-dhā yac ca ninditam || 42 ||<BR>
mithyā-yogaḥ samasto 'sāv iha vāmu-tra vā kṛtam |<BR>
nidānam etad doṣāṇāṃ kupitās tena naika-dhā || 43 ||<BR>
     12.43bv  iha cāmu-tra vā kṛtam<BR>
kurvanti vividhān vyādhīn śākhā-koṣṭhāsthi-saṃdhiṣu |<BR>
śākhā raktādayas tvak ca bāhya-rogāyanaṃ hi tat || 44 ||<BR>
     12.44dv  bāhya-rogāyanaṃ hi sā<BR>
tad-āśrayā maṣa-vyaṅga-gaṇḍālajy-arbudādayaḥ |<BR>
bahir-bhāgāś ca dur-nāma-gulma-śophādayo gadāḥ || 45 ||<BR>
antaḥ koṣṭho mahā-srota āma-pakvāśayāśrayaḥ |<BR>
tat-sthānāḥ chardy-atīsāra-kāsa-śvāsodara-jvarāḥ || 46 ||<BR>
antar-bhāgaṃ ca śophārśo-gulma-visarpa-vidradhi |<BR>
śiro-hṛdaya-vasty-ādi-marmāṇy asthnāṃ ca saṃdhayaḥ || 47 ||<BR>
     12.47dv  -marmāṇy asthnāṃ tu saṃdhayaḥ<BR>
tan-nibaddhāḥ sirā-snāyu-kaṇḍarādyāś ca madhyamaḥ |<BR>
roga-mārgaḥ sthitās tatra yakṣma-pakṣa-vadhārditāḥ || 48 ||<BR>
mūrdhādi-rogāḥ saṃdhy-asthi-trika-śūla-grahādayaḥ |<BR>
sraṃsa-vyāsa-vyadha-svāp a-sāda-ruk-toda-bhedanam || 49 ||<BR>
saṅgāṅga-bhaṅga-saṃkoca-varta-harṣaṇa-tarpaṇam |<BR>
kampa-pāruṣya-sauṣirya-śoṣa-spandana-veṣṭanam || 50 ||<BR>
stambhaḥ kaṣāya-rasa-tā varṇaḥ śyāvo 'ruṇo 'pi vā |<BR>
karmāṇi vāyoḥ pittasya dāha-rāgoṣma-pāki-tāḥ || 51 ||<BR>
svedaḥ kledaḥ srutiḥ kothaḥ sadanaṃ mūrchanaṃ madaḥ |<BR>
kaṭukāmlau rasau varṇaḥ pāṇḍurāruṇa-varjitaḥ || 52 ||<BR>
śleṣmaṇaḥ sneha-kāṭhinya-kaṇḍū-śīta-tva-gauravam |<BR>
bandhopalepa-staimitya-śophā-pakty-ati-nidra-tāḥ || 53 ||<BR>
varṇaḥ śveto rasau svādu-lavaṇau cira-kāri-tā |<BR>
ity a-śeṣāmaya-vyāpi yad uktaṃ doṣa-lakṣaṇam || 54 ||<BR>
darśanādyair avahitas tat samyag upalakṣayet |<BR>
vyādhy-avasthā-vibhāga-jñaḥ paśyann ārtān prati-kṣaṇam || 55 ||<BR>
abhyāsāt prāpyate dṛṣṭiḥ karma-siddhi-prakāśinī |<BR>
ratnādi-sad-a-saj-jñānaṃ na śāstrād eva jāyate || 56 ||<BR>
     12.56av  abhyāsāj jāyate dṛṣṭiḥ     12.56av  abhyāsāt kevalaṃ dṛṣṭiḥ<BR>
dṛṣṭāpacāra-jaḥ kaś-cit kaś-cit pūrvāparādha-jaḥ |<BR>
tat-saṃkarād bhavaty anyo vyādhir evaṃ tri-dhā smṛtaḥ || 57 ||<BR>
     12.57bv  kaś-cit pūrvāpacāra-jaḥ     12.57dv  vyādhir evaṃ tri-dhā mataḥ<BR>
yathā-nidānaṃ doṣotthaḥ karma-jo hetubhir vinā |<BR>
mahārambho 'lpake hetāv ātaṅko doṣa-karma-jaḥ || 58 ||<BR>
vipakṣa-śīlanāt pūrvaḥ karma-jaḥ karma-saṃkṣayāt |<BR>
gacchaty ubhaya-janmā tu doṣa-karma-kṣayāt kṣayam || 59 ||<BR>
dvi-dhā sva-para-tantra-tvād vyādhayo 'ntyāḥ punar dvi-dhā |<BR>
pūrva-jāḥ pūrva-rūpākhyā jātāḥ paścād upadravāḥ || 60 ||<BR>
yathā-sva-janmopaśayāḥ sva-tantrāḥ spaṣṭa-lakṣaṇāḥ |<BR>
viparītās tato 'nye tu vidyād evaṃ malān api || 61 ||<BR>
tāō̃ lakṣayed avahito vikurvāṇān prati-jvaram |<BR>
teṣāṃ pradhāna-praśame praśamo '-śāmyatas tathā || 62 ||<BR>
paścāc cikitset tūrṇaṃ vā bala-vantam upadravam |<BR>
vyādhi-kliṣṭa-śarīrasya pīḍā-kara-taro hi saḥ || 63 ||<BR>
     12.63av  paścāc cikitset pūrvaṃ vā    <BR>
vikāra-nāmā-kuśalo na jihrīyāt kadā-ca-na |<BR>
na hi sarva-vikārāṇāṃ nāmato 'sti dhruvā sthitiḥ || 64 ||<BR>
sa eva kupito doṣaḥ samutthāna-viśeṣataḥ |<BR>
sthānāntarāṇi ca prāpya vikārān kurute bahūn || 65 ||<BR>
tasmād vikāra-prakṛtīr adhiṣṭhānāntarāṇi ca |<BR>
buddhvā hetu-viśeṣāṃś ca śīghraṃ kuryād upakramam || 66 ||<BR>
dūṣyaṃ deśaṃ balaṃ kālam analaṃ prakṛtiṃ vayaḥ |<BR>
sat-tvaṃ sātmyaṃ tathāhāram avasthāś ca pṛthag-vidhāḥ || 67 ||<BR>
sūkṣma-sūkṣmāḥ samīkṣyaiṣāṃ doṣauṣadha-nirūpaṇe |<BR>
yo vartate cikitsāyāṃ na sa skhalati jātu cit || 68 ||<BR>
gurv-alpa-vyādhi-saṃsthānaṃ sat-tva-deha-balā-balāt |<BR>
dṛśyate 'py anya-thā-kāraṃ tasminn avahito bhavet || 69 ||<BR>
guruṃ laghum iti vyādhiṃ kalpayaṃs tu bhiṣag-bruvaḥ |<BR>
alpa-doṣākalanayā pathye vipratipadyate || 70 ||<BR>
     12.70bv  kalayaṃs tu bhiṣag-bruvaḥ     12.70bv  kalpayaṃs tu bhiṣag dhruvam<BR>
tato 'lpam alpa-vīryaṃ vā guru-vyādhau prayojitam |<BR>
udīrayet-tarāṃ rogān saṃśodhanam a-yogataḥ || 71 ||<BR>
śodhanaṃ tv ati-yogena viparītaṃ viparyaye |<BR>
kṣiṇuyān na malān eva kevalaṃ vapur asyati || 72 ||<BR>
      12.72dv  kevalaṃ vapur apy ati<BR>
ato 'bhiyuktaḥ satataṃ sarvam ālocya sarva-thā |<BR>
tathā yuñjīta bhaiṣajyam ārogyāya yathā dhruvam || 73 ||<BR>
     12.73dv  ārogyāya yathā bhavet<BR>
vakṣyante 'taḥ paraṃ doṣā vṛddhi-kṣaya-vibhedataḥ |<BR>
pṛthak trīn viddhi saṃsargas tri-dhā tatra tu tān nava || 74 ||<BR>
     12.74cv  pṛthak trīn viddhi saṃsargaṃ<BR>
trīn eva samayā vṛddhyā ṣaḍ ekasyātiśāyane |<BR>
trayo-daśa samasteṣu ṣaḍ dvy-ekātiśayena tu || 75 ||<BR>
     12.75dv  ṣaḍ dvy-ekātiśayena ca<BR>
ekaṃ tulyādhikaiḥ ṣaṭ ca tāratamya-vikalpanāt |<BR>
pañca-viṃśatim ity evaṃ vṛddhaiḥ kṣīṇaiś ca tāvataḥ || 76 ||<BR>
     12.76cv  pañca-viṃśatir ity evaṃ<BR>
ekaika-vṛddhi-sama-tā-kṣayaiḥ ṣaṭ te punaś ca ṣaṭ |<BR>
eka-kṣaya-dvandva-vṛddhyā sa-viparyayayāpi te || 77 ||<BR>
bhedā dvi-ṣaṣṭir nirdiṣṭās tri-ṣaṣṭiḥ svāsthya-kāraṇam || 78ab ||<BR>
saṃsargād rasa-rudhirādibhis tathaiṣāṃ || 78c ||<BR>
     12.78cv  saṃsargād rasa-rudhirādibhis tathaitān<BR>
doṣāṃs tu kṣaya-sama-tā-vivṛddhi-bhedaiḥ || 78d ||<BR>
     12.78dv  doṣāṇāṃ kṣaya-sama-tā-vivṛddhi-bhedaiḥ<BR>
ānantyaṃ tara-tama-yogataś ca yātān || 78e ||<BR>
jānīyād avahita-mānaso yathā-svam || 78f ||<BR>
<BR>
Sūtrasthāna <BR>
vātasyopakramaḥ snehaḥ svedaḥ saṃśodhanaṃ mṛdu |<BR>
svādv-amla-lavaṇoṣṇāni bhojyāny abhyaṅga-mardanam || 1 ||<BR>
veṣṭanaṃ trāsanaṃ seko madyaṃ paiṣṭika-gauḍikam |<BR>
snigdhoṣṇā vastayo vasti-niyamaḥ sukha-śīla-tā || 2 ||<BR>
dīpanaiḥ pācanaiḥ snigdhāḥ snehāś cāneka-yonayaḥ |<BR>
viśeṣān medya-piśita-rasa-tailānuvāsanam || 3 ||<BR>
pittasya sarpiṣaḥ pānaṃ svādu-śītair virecanam |<BR>
svādu-tikta-kaṣāyāṇi bhojanāny auṣadhāni ca || 4 ||<BR>
su-gandhi-śīta-hṛdyānāṃ gandhānām upasevanam |<BR>
kaṇṭhe-guṇānāṃ hārāṇāṃ maṇīnām urasā dhṛtiḥ || 5 ||<BR>
karpūra-candanośīrair anulepaḥ kṣaṇe kṣaṇe |<BR>
pradoṣaś candramāḥ saudhaṃ hāri gītaṃ himo 'nilaḥ || 6 ||<BR>
a-yantraṇa-sukhaṃ mitraṃ putraḥ saṃdigdha-mugdha-vāk |<BR>
chandānuvartino dārāḥ priyāḥ śīla-vibhūṣitāḥ || 7 ||<BR>
     13.7av  a-yantraṇa-mukhaṃ mitraṃ<BR>
śītāmbu-dhārā-garbhāṇi gṛhāṇy udyāna-dīrghikāḥ |<BR>
su-tīrtha-vipula-svaccha-salilāśaya-saikate || 8 ||<BR>
sāmbho-ja-jala-tīrānte kāyamāne drumākule |<BR>
saumyā bhāvāḥ payaḥ sarpir virekaś ca viśeṣataḥ || 9 ||<BR>
     13.9bv  kāyamānaṃ drumākule<BR>
śleṣmaṇo vidhinā yuktaṃ tīkṣṇaṃ vamana-recanam |<BR>
annaṃ rūkṣālpa-tīkṣṇoṣṇaṃ kaṭu-tikta-kaṣāyakam || 10 ||<BR>
dīrgha-kāla-sthitaṃ madyaṃ rati-prītiḥ prajāgaraḥ |<BR>
aneka-rūpo vyāyāmaś cintā rūkṣaṃ vimardanam || 11 ||<BR>
viśeṣād vamanaṃ yūṣaḥ kṣaudraṃ medo-ghnam auṣadham |<BR>
dhūmopavāsa-gaṇḍūṣā niḥ-sukha-tvaṃ sukhāya ca || 12 ||<BR>
upakramaḥ pṛthag doṣān yo 'yam uddiśya kīrtitaḥ |<BR>
saṃsarga-saṃnipāteṣu taṃ yathā-svaṃ vikalpayet || 13 ||<BR>
     13.13dv  taṃ yathā-svaṃ prakalpayet<BR>
graiṣmaḥ prāyo marut-pitte vāsantaḥ kapha-mārute |<BR>
maruto yoga-vāhi-tvāt kapha-pitte tu śāradaḥ || 14 ||<BR>
caya eva jayed doṣaṃ kupitaṃ tv a-virodhayan |<BR>
sarva-kope balīyāṃsaṃ śeṣa-doṣā-virodhataḥ || 15 ||<BR>
prayogaḥ śamayed vyādhim ekaṃ yo 'nyam udīrayet |<BR>
nāsau viśuddhaḥ śuddhas tu śamayed yo na kopayet || 16 ||<BR>
     13.16av  prayogaḥ śamayed vyādhiṃ     13.16bv  yo 'nyam anyam udīrayet<BR>
vyāyāmād ūṣmaṇas taikṣṇyād a-hitācaraṇād api |<BR>
koṣṭhāc chākhāsthi-marmāṇi druta-tvān mārutasya ca || 17 ||<BR>
doṣā yānti tathā tebhyaḥ sroto-mukha-viśodhanāt |<BR>
vṛddhyābhiṣyandanāt pākāt koṣṭhaṃ vāyoś ca nigrahāt || 18 ||<BR>
tatra-sthāś ca vilamberan bhūyo hetu-pratīkṣiṇaḥ |<BR>
te kālādi-balaṃ labdhvā kupyanty anyāśrayeṣv api || 19 ||<BR>
tatrānya-sthāna-saṃstheṣu tadīyām a-baleṣu tu |<BR>
kuryāc cikitsāṃ svām eva balenānyābhibhāviṣu || 20 ||<BR>
āgantuṃ śamayed doṣaṃ sthāninaṃ pratikṛtya vā |<BR>
prāyas tiryag-gatā doṣāḥ kleśayanty āturāṃś ciram || 21 ||<BR>
sādhāraṇaṃ vā kurvīta kriyām ubhaya-yoginīm || 21.1+1 ||<BR>
kuryān na teṣu tvarayā dehāgni-bala-vit kriyām |<BR>
śamayet tān prayogeṇa sukhaṃ vā koṣṭham ānayet || 22 ||<BR>
jñātvā koṣṭha-prapannāṃś ca yathāsannaṃ vinirharet |<BR>
sroto-rodha-bala-bhraṃśa-gauravānila-mūḍha-tāḥ || 23 ||<BR>
     13.23dv  -gauravānila-mūḍha-tā<BR>
ālasyā-pakti-niṣṭhīva-mala-saṅgā-ruci-klamāḥ |<BR>
liṅgaṃ malānāṃ sāmānāṃ nir-āmāṇāṃ viparyayaḥ || 24 ||<BR>
viṇ-mūtra-nakha-danta-tvak-cakṣuṣāṃ pīta-tā bhavet |<BR>
rakta-tvam atha kṛṣṇa-tvaṃ pṛṣṭhāsthi-kaṭi-saṃdhi-ruk || 24.1+1 ||<BR>
     13.24.1+1dv  pṛṣṭhāsthi-kaṭi-saṃdhiṣu<BR>
śiro-ruk jāyate tīvrā nidrā vi-rasa-tā mukhe |<BR>
kva-cic ca śvayathur gātre jvarātīsāra-harṣaṇam || 24.1+2 ||<BR>
ūṣmaṇo 'lpa-bala-tvena dhātum ādyam a-pācitam |<BR>
duṣṭam āmāśaya-gataṃ rasam āmaṃ pracakṣate || 25 ||<BR>
anye doṣebhya evāti-duṣṭebhyo 'nyo-'nya-mūrchanāt |<BR>
kodravebhyo viṣasyeva vadanty āmasya saṃbhavam || 26 ||<BR>
āmena tena saṃpṛktā doṣā dūṣyāś ca dūṣitāḥ |<BR>
sāmā ity upadiśyante ye ca rogās tad-udbhavāḥ || 27 ||<BR>
vāyuḥ sāmo vibandhāgni-sāda-stambhāntra-kūjanaiḥ |<BR>
vedanā-śopha-nistodaiḥ krama-śo 'ṅgāni pīḍayan || 27+1 ||<BR>
vicared yuga-pac cāpi gṛhṇāti kupito bhṛśam |<BR>
snehādyair vṛddhim āyāti sūrya-meghodaye niśi || 27+2 ||<BR>
nir-āmo viśado rūkṣo nir-vibandho 'lpa-vedanaḥ |<BR>
viparīta-guṇaiḥ śāntiṃ snigdhair yāti viśeṣataḥ || 27+3 ||<BR>
dur-gandhi haritaṃ śyāvaṃ pittam amlaṃ ghanaṃ guru |<BR>
amlīkā-kaṇṭha-hṛd-dāha-karaṃ sāmaṃ vinirdiśet || 27+4 ||<BR>
ā-tāmra-pītam aty-uṣṇaṃ rase kaṭukam a-sthiram |<BR>
pakvaṃ vi-gandhi vijñeyaṃ ruci-pakti-bala-pradam || 27+5 ||<BR>
     13.27+5dv  ruci-vahni-bala-pradam<BR>
āvilas tantulaḥ styānaḥ kaṇṭha-deśe 'vatiṣṭhate |<BR>
sāmo balāso dur-gandhiḥ kṣud-udgāra-vighāta-kṛt || 27+6 ||<BR>
phena-vān piṇḍitaḥ pāṇdur niḥ-sāro '-gandha eva ca |<BR>
pakvaḥ sa eva vijñeyaś cheda-vān vaktra-śuddhi-daḥ || 27+7 ||<BR>
sarva-deha-pravisṛtān sāmān doṣān na nirharet |<BR>
līnān dhātuṣv an-utkliṣṭān phalād āmād rasān iva || 28 ||<BR>
āśrayasya hi nāśāya te syur dur-nirhara-tvataḥ |<BR>
pācanair dīpanaiḥ snehais tān svedaiś ca pariṣkṛtān || 29 ||<BR>
śodhayec chodhanaiḥ kāle yathāsannaṃ yathā-balam |<BR>
hanty āśu yuktaṃ vaktreṇa dravyam āmāśayān malān || 30 ||<BR>
ghrāṇena cordhva-jatrūtthān pakvādhānād gudena ca |<BR>
utkliṣṭān adha ūrdhvaṃ vā na cāmān vahataḥ svayam || 31 ||<BR>
dhārayed auṣadhair doṣān vidhṛtās te hi roga-dāḥ |<BR>
pravṛttān prāg ato doṣān upekṣeta hitāśinaḥ || 32 ||<BR>
vibaddhān pācanais tais taiḥ pācayen nirhareta vā |<BR>
śrāvaṇe kārttike caitre māsi sādhāraṇe kramāt || 33 ||<BR>
     13.33bv  pācayen nirharet tathā<BR>
prāvṛṭ-śarad-vasanteṣu māseṣv eteṣu śodhayet |<BR>
sādhāraṇeṣu vidhinā tri-māsāntaritān malān || 33+1 ||<BR>
grīṣma-varṣā-hima-citān vāyv-ādīn āśu nirharet |<BR>
aty-uṣṇa-varṣa-śītā hi grīṣma-varṣā-himāgamāḥ || 34 ||<BR>
saṃdhau sādhāraṇe teṣāṃ duṣṭān doṣān viśodhayet |<BR>
svastha-vṛttam abhipretya vyādhau vyādhi-vaśena tu || 35 ||<BR>
trayaḥ sādhāraṇās teṣām antare prāvṛṣādayaḥ |<BR>
prāvṛṭ śuci-nabhau teṣu śarad ūrja-sahau smṛtau || 35.1+1 ||<BR>
tapasyo madhu-māsaś ca vasantaḥ śodhanaṃ prati |<BR>
etān ṛtūn vikalpyaivaṃ dadyāt saṃśodhanaṃ bhiṣak || 35.1+2 ||<BR>
kṛtvā śītoṣṇa-vṛṣṭīnāṃ pratīkāraṃ yathā-yatham |<BR>
prayojayet kriyāṃ prāptāṃ kriyā-kālaṃ na hāpayet || 36 ||<BR>
yuñjyād an-annam annādau madhye 'nte kavaḍāntare |<BR>
grāse grāse muhuḥ sānnaṃ sāmudgaṃ niśi cauṣadham || 37 ||<BR>
kaphodreke gade 'n-annaṃ balino roga-rogiṇoḥ |<BR>
annādau vi-guṇe 'pāne samāne madhya iṣyate || 38 ||<BR>
vyāne 'nte prātar-āśasya sāyam-āśasya tūttare |<BR>
grāsa-grāsāntayoḥ prāṇe praduṣṭe mātariśvani || 39 ||<BR>
muhur muhur viṣa-cchardi-hidhmā-tṛṭ-śvāsa-kāsiṣu |<BR>
yojyaṃ sa-bhojyaṃ bhaiṣajyaṃ bhojyaiś citrair a-rocake || 40 ||<BR>
kampākṣepaka-hidhmāsu sāmudgaṃ laghu-bhojinām |<BR>
ūrdhva-jatru-vikāreṣu svapna-kāle praśasyate || 41 ||<BR>
<BR>
Sūtrasthāna <BR>
upakramyasya hi dvi-tvād dvi-dhaivopakramo mataḥ |<BR>
ekaḥ saṃtarpaṇas tatra dvitīyaś cāpatarpaṇaḥ || 1 ||<BR>
bṛṃhaṇo laṅghanaś ceti tat-paryāyāv udāhṛtau |<BR>
bṛṃhaṇaṃ yad bṛhat-tvāya laṅghanaṃ lāghavāya yat || 2 ||<BR>
dehasya bhavataḥ prāyo bhaumāpam itarac ca te |<BR>
snehanaṃ rūkṣaṇaṃ karma svedanaṃ stambhanaṃ ca yat || 3 ||<BR>
bhūtānāṃ tad api dvaidhyād dvitayaṃ nātivartate |<BR>
śodhanaṃ śamanaṃ ceti dvi-dhā tatrāpi laṅghanam || 4 ||<BR>
yad īrayed bahir doṣān pañca-dhā śodhanaṃ ca tat |<BR>
nirūho vamanaṃ kāya-śiro-reko 'sra-visrutiḥ || 5 ||<BR>
na śodhayati yad doṣān samān nodīrayaty api |<BR>
samī-karoti viṣamān śamanaṃ tac ca sapta-dhā || 6 ||<BR>
pācanaṃ dīpanaṃ kṣut-tṛḍ-vyāyāmātapa-mārutāḥ |<BR>
bṛṃhaṇaṃ śamanaṃ tv eva vāyoḥ pittānilasya ca || 7 ||<BR>
bṛṃhayed vyādhi-bhaiṣajya-madya-strī-śoka-karśitān |<BR>
bhārādhvoraḥ-kṣata-kṣīṇa-rūkṣa-dur-bala-vātalān || 8 ||<BR>
garbhiṇī-sūtikā-bāla-vṛddhān grīṣme 'parān api |<BR>
māṃsa-kṣīra-sitā-sarpir-madhura-snigdha-vastibhiḥ || 9 ||<BR>
svapna-śayyā-sukhābhyaṅga-snāna-nirvṛti-harṣaṇaiḥ |<BR>
mehāma-doṣāti-snigdha-jvaroru-stambha-kuṣṭhinaḥ || 10 ||<BR>
visarpa-vidradhi-plīha-śiraḥ-kaṇṭhākṣi-rogiṇaḥ |<BR>
sthūlāṃś ca laṅghayen nityaṃ śiśire tv aparān api || 11 ||<BR>
tatra saṃśodhanaiḥ sthaulya-bala-pitta-kaphādhikān |<BR>
āma-doṣa-jvara-cchardir-atīsāra-hṛd-āmayaiḥ || 12 ||<BR>
vibandha-gauravodgāra-hṛl-lāsādibhir āturān |<BR>
madhya-sthaulyādikān prāyaḥ pūrvaṃ pācana-dīpanaiḥ || 13 ||<BR>
ebhir evāmayair ārtān hīna-sthaulya-balādhikān |<BR>
kṣut-tṛṣṇā-nigrahair doṣais tv ārtān madhya-balair dṛḍhān || 14 ||<BR>
     14.14cv  kṣut-tṛṣṇā-nigrahair doṣair     14.14cv  kṣut-tṛṣṇā-nigrahair doṣaiś    <BR>
14.14dv  cārtān madhya-balair dṛḍhān<BR>
samīraṇātapāyāsaiḥ kim utālpa-balair narān |<BR>
na bṛṃhayel laṅghanīyān bṛṃhyāṃs tu mṛdu laṅghayet || 15 ||<BR>
yuktyā vā deśa-kālādi-balatas tān upācaret |<BR>
bṛṃhite syād balaṃ puṣṭis tat-sādhyāmaya-saṃkṣayaḥ || 16 ||<BR>
vi-malendriya-tā sargo malānāṃ lāghavaṃ ruciḥ |<BR>
kṣut-tṛṭ-sahodayaḥ śuddha-hṛdayodgāra-kaṇṭha-tā || 17 ||<BR>
vyādhi-mārdavam utsāhas tandrā-nāśaś ca laṅghite |<BR>
an-apekṣita-mātrādi-sevite kurutas tu te || 18 ||<BR>
ati-sthaulyāti-kārśyādīn vakṣyante te ca sauṣadhāḥ |<BR>
rūpaṃ tair eva ca jñeyam ati-bṛṃhita-laṅghite || 19 ||<BR>
     14.19cv  rūpaṃ tair eva vijñeyam<BR>
ati-sthaulyāpacī-meha-jvarodara-bhagandarān |<BR>
kāsa-saṃnyāsa-kṛcchrāma-kuṣṭhādīn ati-dāruṇān || 20 ||<BR>
tatra medo-'nila-śleṣma-nāśanaṃ sarvam iṣyate |<BR>
kulattha-jūrṇa-śyāmāka-yava-mudga-madhūdakam || 21 ||<BR>
mastu-daṇḍāhatāriṣṭa-cintā-śodhana-jāgaram |<BR>
madhunā tri-phalāṃ lihyād guḍūcīm abhayāṃ ghanam || 22 ||<BR>
rasāñjanasya mahataḥ pañca-mūlasya gugguloḥ |<BR>
śilā-jatu-prayogaś ca sāgnimantha-raso hitaḥ || 23 ||<BR>
     14.23cv  śilāhvasya prayogaś ca<BR>
viḍaṅgaṃ nāgaraṃ kṣāraḥ kāla-loha-rajo madhu |<BR>
yavāmalaka-cūrṇaṃ ca yogo 'ti-sthaulya-doṣa-jit || 24 ||<BR>
vyoṣa-kaṭvī-varā-śigru-viḍaṅgātiviṣā-sthirāḥ |<BR>
hiṅgu-sauvarcalājājī-yavānī-dhānya-citrakāḥ || 25 ||<BR>
niśe bṛhatyau hapuṣā pāṭhā mūlaṃ ca kembukāt |<BR>
eṣāṃ cūrṇaṃ madhu ghṛtaṃ tailaṃ ca sadṛśāṃśakam || 26 ||<BR>
     14.26dv  tailaṃ ca sadṛśāṃśikam<BR>
saktubhiḥ ṣo-ḍaśa-guṇair yuktaṃ pītaṃ nihanti tat |<BR>
ati-sthaulyādikān sarvān rogān anyāṃś ca tad-vidhān || 27 ||<BR>
hṛd-roga-kāmalā-śvitra-śvāsa-kāsa-gala-grahān |<BR>
buddhi-medhā-smṛti-karaṃ saṃnasyāgneś ca dīpanam || 28 ||<BR>
ati-kārśyaṃ bhramaḥ kāsas tṛṣṇādhikyam a-rocakaḥ |<BR>
snehāgni-nidrā-dṛk-śrotra-śukraujaḥ-kṣut-svara-kṣayaḥ || 29 ||<BR>
     14.29av  ati-kārśyaṃ bhramaḥ śvāsa-     14.29bv  -tṛṣṇādhikyam a-rocakaḥ<BR>
vasti-hṛn-mūrdha-jaṅghoru-trika-pārśva-rujā jvaraḥ |<BR>
pralāpordhvānila-glāni-cchardi-parvāsthi-bhedanam || 30 ||<BR>
     14.30dv  -cchardiḥ-parvāsthi-bhedanam<BR>
varco-mūtra-grahādyāś ca jāyante 'ti-vilaṅghanāt |<BR>
kārśyam eva varaṃ sthaulyān na hi sthūlasya bheṣajam || 31 ||<BR>
     14.31av  viṇ-mūtrādi-grahādyāś ca     14.31dv  na hi sthaulyasya bheṣajam<BR>
bṛṃhaṇaṃ laṅghanaṃ vālam ati-medo-'gni-vāta-jit |<BR>
madhura-snigdha-sauhityair yat saukhyena ca naśyati || 32 ||<BR>
     14.32av  bṛṃhaṇaṃ laṅghanaṃ nālam     14.32cv  madhura-sneha-sauhityair    <BR>
14.32dv  yat saukhyena vinaśyati<BR>
kraśimā sthavimāty-anta-viparīta-niṣevaṇaiḥ |<BR>
yojayed bṛṃhaṇaṃ tatra sarvaṃ pānānna-bheṣajam || 33 ||<BR>
a-cintayā harṣaṇena dhruvaṃ saṃtarpaṇena ca |<BR>
svapna-prasaṅgāc ca kṛśo varāha iva puṣyati || 34 ||<BR>
     14.34av  a-cintayā praharṣeṇa     14.34cv  svapna-prasaṅgāc ca naro<BR>
na hi māṃsa-samaṃ kiñ-cid anyad deha-bṛhat-tva-kṛt |<BR>
māṃsāda-māṃsaṃ māṃsena saṃbhṛta-tvād viśeṣataḥ || 35 ||<BR>
     14.35dv  saṃbhṛta-tvād viśiṣyate     14.35dv  saṃbhṛta-tvād bṛhat-tva-kṛt<BR>
guru cā-tarpaṇaṃ sthūle viparītaṃ hitaṃ kṛśe |<BR>
yava-godhūmam ubhayos tad-yogyāhita-kalpanam || 36 ||<BR>
     14.36dv  tad-yogya-hita-kalpanam     14.36dv  tato grāhita-kalpanam<BR>
doṣa-gatyātiricyante grāhi-bhedy-ādi-bhedataḥ |<BR>
upakramā na te dvi-tvād bhinnā api gadā iva || 37 ||<BR>
     14.37cv  upakramā na tu dvi-tvād<BR>
<BR>
Sūtrasthāna <BR>
madana-madhuka-lambā-nimba-bimbī-viśālā-trapusa-kuṭaja-mūrvā-devadālī-kṛmighnam |<BR>
vidula-dahana-citrāḥ kośavatyau karañjaḥ kaṇa-lavaṇa-vacailā-sarṣapāś chardanāni || 1<BR>
||<BR>
nikumbha-kumbha-tri-phalā-gavākṣī-snuk-śaṅkhinī-nīlini-tilvakāni |<BR>
śamyāka-kampillaka-hemadugdhā dugdhaṃ ca mūtraṃ ca virecanāni || 2 ||<BR>
madana-kuṭaja-kuṣṭha-devadālī-madhuka-vacā-daśa-mūla-dāru-rāsnāḥ |<BR>
yava-miśi-kṛtavedhanaṃ kulatthā madhu lavaṇaṃ trivṛtā nirūhaṇāni || 3 ||<BR>
     15.3cv  yava-miśi-kṛtavedhanaṃ kulattho<BR>
vellāpāmārga-vyoṣa-dārvī-surālā bījaṃ śairīṣaṃ bārhataṃ śaigravaṃ ca |<BR>
sāro mādhūkaḥ saindhavaṃ tārkṣya-śailaṃ truṭyau pṛthvīkā śodhayanty uttamāṅgam || 4<BR>
||<BR>
bhadradāru nataṃ kuṣṭhaṃ daśa-mūlaṃ balā-dvayam |<BR>
vāyuṃ vīratarādiś ca vidāry-ādiś ca nāśayet || 5 ||<BR>
     15.5bv  daśa-mūlaṃ balā-trayam     15.5dv  vidāry-ādiś ca śodhayet<BR>
dūrvānantā nimba-vāsātmaguptā gundrābhīruḥ śītapākī priyaṅguḥ |<BR>
nyagrodhādiḥ padmakādiḥ sthire dve padmaṃ vanyaṃ śārivādiś ca pittam || 6 ||<BR>
āragvadhādir arkādir muṣkakādyo 'sanādikaḥ |<BR>
surasādiḥ sa-mustādir vatsakādir balāsa-jit || 7 ||<BR>
jīvantī-kākolyau mede dve mudga-māṣaparṇyau ca |<BR>
ṛṣabhaka-jīvaka-madhukaṃ ceti gaṇo jīvanīyākhyaḥ || 8 ||<BR>
vidāri-pañcāṅgula-vṛścikālī-vṛścīva-devāhvaya-śūrpaparṇyaḥ |<BR>
kaṇḍūkarī jīvana-hrasva-saṃjñe dve pañcake gopasutā tripādī || 9 ||<BR>
     15.9bv  -vṛścīva-devā-dvaya-śūrpaparṇyaḥ     15.9dv  kaṇḍūkarī gopasutā tripādī<BR>
vidāry-ādir ayaṃ hṛdyo bṛṃhaṇo vāta-pitta-hā |<BR>
śoṣa-gulmāṅga-mardordhva-śvāsa-kāsa-haro gaṇaḥ || 10 ||<BR>
     15.10cv  śoṣa-gulmāṅga-sādordhva-<BR>
śārivośīra-kāśmarya-madhūka-śiśira-dvayam |<BR>
yaṣṭī parūṣakaṃ hanti dāha-pittāsra-tṛḍ-jvarān || 11 ||<BR>
padmaka-puṇḍrau vṛddhi-tugarddhyaḥ śṛṅgy amṛtā daśa jīvana-saṃjñāḥ |<BR>
stanya-karā ghnantīraṇa-pittaṃ prīṇana-jīvana-bṛṃhaṇa-vṛṣyāḥ || 12 ||<BR>
parūṣakaṃ varā drākṣā kaṭphalaṃ katakāt phalam |<BR>
rājāhvaṃ dāḍimaṃ śākaṃ tṛṇ-mūtrāmaya-vāta-jit || 13 ||<BR>
añjanaṃ phalinī māṃsī padmotpala-rasāñjanam |<BR>
sailā-madhuka-nāgāhvaṃ viṣāntar-dāha-pitta-nut || 14 ||<BR>
     15.14dv  viṣāntar-dāha-pitta-jit     15.14dv  viṣāntar-dāha-pitta-hṛt<BR>
paṭola-kaṭu-rohiṇī-candanaṃ madhusrava-guḍūci-pāṭhānvitam |<BR>
nihanti kapha-pitta-kuṣṭha-jvarān viṣaṃ vamim a-rocakaṃ kāmalām || 15 ||<BR>
guḍūcī-padmakāriṣṭa-dhānakā-rakta-candanam |<BR>
pitta-śleṣma-jvara-cchardi-dāha-tṛṣṇā-ghnam agni-kṛt || 16 ||<BR>
     15.16bv  -dhānyakā-rakta-candanam     15.16bv  -dhānyakaṃ rakta-candanam    <BR>
15.16bv  -dhanikā-rakta-candanam <BR>
āragvadhendrayava-pāṭali-kākatiktā-nimbāmṛtā-madhurasā-sruva-vṛkṣa-pāṭhāḥ |<BR>
bhūnimba-sairyaka-paṭola-karañja-yugma-saptacchadāgni-suṣavī-phala-bāṇa-ghoṇṭāḥ ||<BR>
17 ||<BR>
āragvadhādir jayati cchardi-kuṣṭha-viṣa-jvarān |<BR>
kaphaṃ kaṇḍūṃ pramehaṃ ca duṣṭa-vraṇa-viśodhanaḥ || 18 ||<BR>
     15.18dv  medodara-viśodhanaḥ<BR>
asana-tiniśa-bhūrja-śvetavāha-prakīryāḥ khadira-kadara-bhaṇḍī-śiṃśipā-meṣaśṛṅgyaḥ |<BR>
tri-hima-tala-palāśā joṅgakaḥ śāka-śālau kramuka-dhava-kaliṅga-cchāgakarṇāśvakarṇāḥ ||<BR>
19 ||<BR>
asanādir vijayate śvitra-kuṣṭha-kapha-krimīn |<BR>
pāṇḍu-rogaṃ pramehaṃ ca medo-doṣa-nibarhaṇaḥ || 20 ||<BR>
     15.20bv  śvitra-kuṣṭha-vami-krimīn<BR>
varuṇa-sairyaka-yugma-śatāvarī-dahana-moraṭa-bilva-viṣāṇikāḥ |<BR>
dvi-bṛhatī-dvi-karañja-jayā-dvayaṃ bahalapallava-darbha-rujākarāḥ || 21 ||<BR>
     15.21av  varaṇa-sairyaka-yugma-śatāvarī-<BR>
varuṇādiḥ kaphaṃ medo mandāgni-tvaṃ niyacchati |<BR>
āḍhya-vātaṃ śiraḥ-śūlaṃ gulmaṃ cāntaḥ sa-vidradhim || 22 ||<BR>
     15.22av  varaṇādiḥ kaphaṃ medo     15.22cv  adho-vātaṃ śiraḥ-śūlaṃ<BR>
ūṣakas tutthakaṃ hiṅgu kāsīsa-dvaya-saindhavam |<BR>
sa-śilā-jatu kṛcchrāśma-gulma-medaḥ-kaphāpaham || 23 ||<BR>
     15.23dv  -gulma-meha-kaphāpaham<BR>
vellantarāraṇika-būka-vṛṣāśmabheda-gokaṇṭaketkaṭa-sahācara-bāṇa-kāśāḥ |<BR>
vṛkṣādanī-nala-kuśa-dvaya-guṇṭha-gundrā-bhallūka-moraṭa-kuraṇṭa-karambha-pārthāḥ ||<BR>
24 ||<BR>
     15.24bv  -gokaṇṭakotkaṭa-sahācara-bāṇa-kāśāḥ     15.24cv <BR>
vṛkṣādanī-nala-kuśa-dvaya-guntha-gundrā-<BR>
     15.24cv  vṛkṣādanī-nala-kuśa-dvaya-guñcha-gundrā-     15.24cv <BR>
vṛkṣādanī-nala-kuśa-dvaya-guccha-gundrā-<BR>
vargo vīratarādyo 'yaṃ hanti vāta-kṛtān gadān |<BR>
aśmarī-śarkarā-mūtra-kṛcchrāghāta-rujā-haraḥ || 25 ||<BR>
     15.25dv  -kṛcchrāghāta-rujāpahaḥ<BR>
lodhra-śābaraka-lodhra-palāśā jiṅginī-sarala-kaṭphala-yuktāḥ |<BR>
kutsitāmba-kadalī-gataśokāḥ sailavālu-paripelava-mocāḥ || 26 ||<BR>
     15.26av  lodhra-śābara-kadamba-palāśā     15.26bv  jhiñjhiṇī-sarala-kaṭphala-yuktāḥ<BR>
eṣa lodhrādiko nāma medaḥ-kapha-haro gaṇaḥ |<BR>
yoni-doṣa-haraḥ stambhī varṇyo viṣa-vināśanaḥ || 27 ||<BR>
arkālarkau nāgadantī viśalyā bhārgī rāsnā vṛścikālī prakīryā |<BR>
pratyakpuṣpī pītatailodakīryā śvetā-yugmaṃ tāpasānāṃ ca vṛkṣaḥ || 28 ||<BR>
ayam arkādiko vargaḥ kapha-medo-viṣāpahaḥ |<BR>
kṛmi-kuṣṭha-praśamano viśeṣād vraṇa-śodhanaḥ || 29 ||<BR>
     15.29av  ayam arkādiko nāma<BR>
surasa-yuga-phaṇijjaṃ kālamālā viḍaṅgaṃ kharabusa-vṛṣakarṇī-kaṭphalaṃ kāsamardaḥ |<BR>
kṣavaka-sarasi-bhārgī-kārmukāḥ kākamācī kulahala-viṣamuṣṭī bhūstṛṇo bhūtakeśī || 30<BR>
||<BR>
     15.30bv  kharabuka-vṛṣakarṇī-kaṭphalāḥ kāsamardaḥ     15.30bv <BR>
kharabusa-vṛṣakarṇī-kaṭphalāḥ kāsamardaḥ          15.30bc <BR>
kharamukha-vṛṣakarṇī-kaṭphalaṃ kāsamardaḥ     15.30cv <BR>
kṣavaka-surasi-bhārgī-kārmukāḥ kākamācī           15.30cv  kṣavaka-surasi-bhārgī-kāmukāḥ<BR>
kākamācī     15.30cv  kṣavaka-sarasi-bhārgī-kāmukāḥ kākamācī<BR>
     15.30cv  kṣavaka-svarasi-bhārgī-kārmukāḥ kākamācī<BR>
surasādir gaṇaḥ śleṣma-medaḥ-kṛmi-niṣūdanaḥ |<BR>
pratiśyāyā-ruci-śvāsa-kāsa-ghno vraṇa-śodhanaḥ || 31 ||<BR>
muṣkaka-snug-varā-dvīpi-palāśa-dhava-śiṃśipāḥ |<BR>
gulma-mehāśmarī-pāṇḍu-medo-'rśaḥ-kapha-śukra-jit || 32 ||<BR>
     15.32bv  -palāśa-dhava-śiṃśipam<BR>
vatsaka-mūrvā-bhārgī-kaṭukā marīcaṃ ghuṇapriyā ca gaṇḍīram |<BR>
elā pāṭhājājī kaṭvaṅga-phalājamoda-siddhārtha-vacāḥ || 33 ||<BR>
jīraka-hiṅgu-viḍaṅgaṃ paśugandhā pañca-kolakaṃ hanti |<BR>
cala-kapha-medaḥ-pīnasa-gulma-jvara-śūla-dur-nāmnaḥ || 34 ||<BR>
     15.34dv  paśugandhā pañca-kolakaṃ ghnanti<BR>
vacā-jalada-devāhva-nāgarātiviṣābhayāḥ |<BR>
haridrā-dvaya-yaṣṭy-āhva-kalaśī-kuṭajodbhavāḥ || 35 ||<BR>
vacā-haridrādi-gaṇāv āmātīsāra-nāśanau |<BR>
medaḥ-kaphāḍhya-pavana-stanya-doṣa-nibarhaṇau || 36 ||<BR>
     15.36bv  āmātīsāra-pācanau<BR>
priyaṅgu-puṣpāñjana-yugma-padmāḥ padmād rajo yojanavally anantā |<BR>
mānadrumo moca-rasaḥ samaṅgā punnāga-śītaṃ madanīya-hetuḥ || 37 ||<BR>
     15.37cv  sāradrumo moca-rasaḥ samaṅgā     15.37dv  punnāma-śītaṃ<BR>
madanīya-hetuḥ<BR>
ambaṣṭhā madhukaṃ namaskarī nandīvṛkṣa-palāśa-kacchurāḥ |<BR>
lodhraṃ dhātaki-bilva-peśike kaṭvaṅgaḥ kamalodbhavaṃ rajaḥ || 38 ||<BR>
gaṇau priyaṅgv-ambaṣṭhādī pakvātīsāra-nāśanau |<BR>
saṃdhānīyau hitau pitte vraṇānām api ropaṇau || 39 ||<BR>
mustā-vacāgni-dvi-niśā-dvi-tiktā-bhallāta-pāṭhā-tri-phalā-viṣākhyāḥ |<BR>
kuṣṭhaṃ truṭī haimavatī ca yoni-stanyāmaya-ghnā mala-pācanāś ca || 40 ||<BR>
nyagrodha-pippala-sadāphala-lodhra-yugmaṃ jambū-dvayārjuna-kapītana-somavalkāḥ |<BR>
plakṣāmra-vañjula-piyāla-palāśa-nandī-kolī-kadamba-viralā-madhukaṃ madhūkam || 41<BR>
||<BR>
     15.41av  nyagrodha-pippala-sadāphala-lodhra-yugma-     15.41bv <BR>
-jambū-dvayārjuna-kapītana-somavalkāḥ<BR>
nyagrodhādir gaṇo vraṇyaḥ saṃgrāhī bhagna-sādhanaḥ |<BR>
medaḥ-pittāsra-tṛḍ-dāha-yoni-roga-nibarhaṇaḥ || 42 ||<BR>
     15.42av  nyagrodhādir gaṇo varṇyaḥ     15.42dv  -yoni-doṣa-nibarhaṇaḥ<BR>
elā-yugma-turuṣka-kuṣṭha-phalinī-māṃsī-jala-dhyāmakaṃ || 43a ||<BR>
spṛkkā-coraka-coca-pattra-tagara-sthauṇeya-jātī-rasāḥ || 43b ||<BR>
     15.43bv  -spṛkkā-coraka-coca-pattra-tagara-sthauṇeya-jātī-rasāḥ<BR>
śuktir vyāghranakho 'marāhvam aguruḥ śrīvāsakaḥ kuṅkumaṃ || 43c ||<BR>
     15.43cv  śuktir vyāghranakho 'marāhvam aguruḥ śrīvāsakaṃ kuṅkumaṃ<BR>
     15.43cv  śukti-vyāghranakhau surāhvam aguruḥ śrīveṣṭakaḥ kuṅkumaṃ<BR>
caṇḍā-guggulu-deva-dhūpa-khapurāḥ punnāga-nāgāhvayam || 43d ||<BR>
elādiko vāta-kaphau viṣaṃ ca viniyacchati |<BR>
varṇa-prasādanaḥ kaṇḍū-piṭikā-koṭha-nāśanaḥ || 44 ||<BR>
     15.44cv  varṇyaḥ prasādanaḥ kaṇḍū- <BR>
śyāmā-dantī-dravantī-kramuka-kuṭaraṇā-śaṅkhinī-carma-sāhvā- || 45a ||<BR>
     15.45av  śyāmā-dantī-dravantī-kramuka-kuṭaraṇī-śaṅkhinī-carma-sāhvā-<BR>
-svarṇakṣīrī-gavākṣī-śikhari-rajanaka-cchinnarohā-karañjāḥ || 45b ||<BR>
bastāntrī vyādhighāto bahala-bahu-rasas tīkṣṇavṛkṣāt phalāni || 45c ||<BR>
     15.45cv  bastāntrī vyādhighāto bahula-bahu-rasas tīkṣṇavṛkṣāt phalāni<BR>
śyāmādyo hanti gulmaṃ viṣama-ruci-kaphau hṛd-rujaṃ mūtra-kṛcchram || 45d ||<BR>
trayas-triṃśad iti proktā vargās teṣu tv a-lābhataḥ |<BR>
yuñjyāt tad-vidham anyac ca dravyaṃ jahyād a-yaugikam || 46 ||<BR>
ete vargā doṣa-dūṣyādy apekṣya kalka-kvātha-sneha-lehādi-yuktāḥ |<BR>
pāne nasye 'nvāsane 'ntar bahir vā lepābhyaṅgair ghnanti rogān su-kṛcchrān || 47 ||<BR>
     15.47av  ete vargā doṣa-dūṣyādy avekṣya     15.47dv  sekālepair ghnanti rogān<BR>
su-kṛcchrān<BR>
     15.47dv  svedābhyaṅgair ghnanti rogān su-kṛcchrān<BR>
<BR>
Sūtrasthāna <BR>
guru-śīta-sara-snigdha-manda-sūkṣma-mṛdu-dravam |<BR>
auṣadhaṃ snehanaṃ prāyo viparītaṃ virūkṣaṇam || 1 ||<BR>
sarpir majjā vasā tailaṃ sneheṣu pravaraṃ matam |<BR>
tatrāpi cottamaṃ sarpiḥ saṃskārasyānuvartanāt || 2 ||<BR>
mādhuryād a-vidāhi-tvāj janmādy eva ca śīlanāt |<BR>
pitta-ghnās te yathā-pūrvam itara-ghnā yathottaram || 3 ||<BR>
ghṛtāt tailaṃ guru vasā tailān majjā tato 'pi ca |<BR>
dvābhyāṃ tribhiś caturbhis tair yamakas tri-vṛto mahān || 4 ||<BR>
svedya-saṃśodhya-madya-strī-vyāyāmāsakta-cintakāḥ |<BR>
vṛddha-bālā-bala-kṛśā rūkṣāḥ kṣīṇāsra-retasaḥ || 5 ||<BR>
vātārta-syanda-timira-dāruṇa-pratibodhinaḥ |<BR>
snehyā na tv ati-mandāgni-tīkṣṇāgni-sthūla-dur-balāḥ || 6 ||<BR>
ūru-stambhātisārāma-gala-roga-garodaraiḥ |<BR>
mūrchā-chardy-a-ruci-śleṣma-tṛṣṇā-madyaiś ca pīḍitāḥ || 7 ||<BR>
apaprasūtā yukte ca nasye vastau virecane |<BR>
tatra dhī-smṛti-medhādi-kāṅkṣiṇāṃ śasyate ghṛtam || 8 ||<BR>
     16.8cv  tatra dhī-smṛti-medhāgni-<BR>
granthi-nāḍī-kṛmi-śleṣma-medo-māruta-rogiṣu |<BR>
tailaṃ lāghava-dārḍhyārthi-krūra-koṣṭheṣu dehiṣu || 9 ||<BR>
vātātapādhva-bhāra-strī-vyāyāma-kṣīṇa-dhātuṣu |<BR>
rūkṣa-kleśa-kṣamāty-agni-vātāvṛta-patheṣu ca || 10 ||<BR>
śeṣau vasā tu saṃdhy-asthi-marma-koṣṭha-rujāsu ca |<BR>
tathā dagdhāhata-bhraṣṭa-yoni-karṇa-śiro-ruji || 11 ||<BR>
tailaṃ prāvṛṣi varṣānte sarpir anyau tu mādhave |<BR>
ṛtau sādhāraṇe snehaḥ śasto 'hni vi-male ravau || 12 ||<BR>
tailaṃ tvarāyāṃ śīte 'pi gharme 'pi ca ghṛtaṃ niśi |<BR>
niśy eva pitte pavane saṃsarge pitta-vaty api || 13 ||<BR>
niśy anya-thā vāta-kaphād rogāḥ syuḥ pittato divā |<BR>
yuktyāvacārayet snehaṃ bhakṣyādy-annena vastibhiḥ || 14 ||<BR>
nasyābhyañjana-gaṇḍūṣa-mūrdha-karṇākṣi-tarpaṇaiḥ |<BR>
rasa-bhedaikaka-tvābhyāṃ catuḥ-ṣaṣṭir vicāraṇāḥ || 15 ||<BR>
snehasyānyābhibhūta-tvād alpa-tvāc ca kramāt smṛtāḥ |<BR>
yathokta-hetv-a-bhāvāc ca nāccha-peyo vicāraṇā || 16 ||<BR>
     16.16av  snehasyānnābhibhūta-tvād     16.16dv  nācchaḥ peyo vicāraṇā<BR>
snehasya kalpaḥ sa śreṣṭhaḥ sneha-karmāśu-sādhanāt |<BR>
dvābhyāṃ caturbhir aṣṭābhir yāmair jīryanti yāḥ kramāt || 17 ||<BR>
hrasva-madhyottamā mātrās tās tābhyaś ca hrasīyasīm |<BR>
kalpayed vīkṣya doṣādīn prāg eva tu hrasīyasīm || 18 ||<BR>
hyastane jīrṇa evānne sneho 'cchaḥ śuddhaye bahuḥ |<BR>
śamanaḥ kṣud-vato 'n-anno madhya-mātraś ca śasyate || 19 ||<BR>
bṛṃhaṇo rasa-madyādyaiḥ sa-bhakto 'lpo hitaḥ sa ca |<BR>
bāla-vṛddha-pipāsārta-sneha-dviṇ-madya-śīliṣu || 20 ||<BR>
     16.20bv  sa-bhakto 'lpo hitaś ca saḥ<BR>
strī-sneha-nitya-mandāgni-sukhita-kleśa-bhīruṣu |<BR>
mṛdu-koṣṭhālpa-doṣeṣu kāle coṣṇe kṛśeṣu ca || 21 ||<BR>
prāṅ-madhyottara-bhakto 'sāv adho-madhyordhva-deha-jān |<BR>
vyādhīñ jayed balaṃ kuryād aṅgānāṃ ca yathā-kramam || 22 ||<BR>
vāry uṣṇam acche 'nupibet snehe tat sukha-paktaye |<BR>
āsyopalepa-śuddhyai ca taubarāruṣkare na tu || 23 ||<BR>
mūrchā dāho '-ratis tṛṣṇā jṛmbhā moha-bhrama-klamāḥ |<BR>
bhavanti jīryati snehe jīrṇaḥ syāt taiḥ śamaṃ gataiḥ || 23+1 ||<BR>
jīrṇā-jīrṇa-viśaṅkāyāṃ punar uṣṇodakaṃ pibet |<BR>
tenodgāra-viśuddhiḥ syāt tataś ca laghu-tā ruciḥ || 24 ||<BR>
bhojyo 'nnaṃ mātrayā pāsyan śvaḥ piban pīta-vān api |<BR>
dravoṣṇam an-abhiṣyandi nāti-snigdham a-saṃkaram || 25 ||<BR>
uṣṇodakopacārī syād brahma-cārī kṣapāśayaḥ |<BR>
na vega-rodhī vyāyāma-krodha-śoka-himātapān || 26 ||<BR>
pravāta-yāna-yānādhva-bhāṣyāty-āsana-saṃsthitīḥ |<BR>
nīcāty-uccopadhānāhaḥ-svapna-dhūma-rajāṃsi ca || 27 ||<BR>
     16.27bv  -bhāṣyābhyāsana-saṃsthitīḥ     16.27bv  -bhāṣyāty-aśana-saṃsthitīḥ    <BR>
16.27bv  -bhāṣyāty-āśana-saṃsthitīḥ<BR>
yāny ahāni pibet tāni tāvanty anyāny api tyajet |<BR>
sarva-karmasv ayaṃ prāyo vyādhi-kṣīṇeṣu ca kramaḥ || 28 ||<BR>
upacāras tu śamane kāryaḥ snehe virikta-vat |<BR>
try-aham acchaṃ mṛdau koṣṭhe krūre sapta-dinaṃ pibet || 29 ||<BR>
samyak-snigdho 'tha-vā yāvad ataḥ sātmyī-bhavet param |<BR>
vātānulomyaṃ dīpto 'gnir varcaḥ snigdham a-saṃhatam || 30 ||<BR>
snehodvegaḥ klamaḥ samyak-snigdhe rūkṣe viparyayaḥ |<BR>
ati-snigdhe tu pāṇḍu-tvaṃ ghrāṇa-vaktra-guda-sravāḥ || 31 ||<BR>
     16.31av  mṛdu-snigdhāṅga-tā glāniḥ     16.31bv  snehodvego 'tha lāghavam     16.31bv <BR>
snehodvego 'ṅga-lāghavam      16.31cv  ati-snigdhe tu pāṇḍu-tva-     16.31cv <BR>
vi-malendriya-tā samyak-     16.31dv  -ghrāṇa-vaktra-guda-sravāḥ      16.31dv  -snigdhe<BR>
rūkṣe viparyayaḥ<BR>
a-mātrayā-hito '-kāle mithyāhāra-vihārataḥ |<BR>
snehaḥ karoti śophārśas-tandrā-stambha-vi-saṃjña-tāḥ || 32 ||<BR>
kaṇḍū-kuṣṭha-jvarotkleśa-śūlānāha-bhramādikān |<BR>
kṣut-tṛṣṇollekhana-sveda-rūkṣa-pānānna-bheṣajam || 33 ||<BR>
     16.33bv  -śūlānāha-bala-kṣayān     16.33cv  kṣut-tṛṣṇollekhanaṃ svedo     16.33dv <BR>
rūkṣaṃ pānānna-bheṣajam<BR>
takrāriṣṭa-khaloddāla-yava-śyāmāka-kodravāḥ |<BR>
pippalī-tri-phalā-kṣaudra-pathyā-go-mūtra-guggulu || 34 ||<BR>
     16.34av  takrāriṣṭaṃ khaloddāla-     16.34bv  -yava-śyāmāka-kodravam<BR>
yathā-svaṃ prati-rogaṃ ca sneha-vyāpadi sādhanam |<BR>
virūkṣaṇe laṅghana-vat kṛtāti-kṛta-lakṣaṇam || 35 ||<BR>
snigdha-dravoṣṇa-dhanvottha-rasa-bhuk svedam ācaret |<BR>
snigdhas try-ahaṃ sthitaḥ kuryād virekaṃ vamanaṃ punaḥ || 36 ||<BR>
     16.36bv  -rasa-bhuk svedam ācaran<BR>
ekāhaṃ dinam anyac ca kapham utkleśya tat-karaiḥ |<BR>
māṃsalā medurā bhūri-śleṣmāṇo viṣamāgnayaḥ || 37 ||<BR>
snehocitāś ca ye snehyās tān pūrvaṃ rūkṣayet tataḥ |<BR>
saṃsnehya śodhayed evaṃ sneha-vyāpan na jāyate || 38 ||<BR>
alaṃ malān īrayituṃ snehaś cā-sātmya-tāṃ gataḥ |<BR>
bāla-vṛddhādiṣu sneha-parihārā-sahiṣṇuṣu || 39 ||<BR>
yogān imān an-udvegān sadyaḥ-snehān prayojayet |<BR>
prājya-māṃsa-rasās teṣu peyā vā sneha-bharjitā || 40 ||<BR>
     16.40dv  peyā vā sneha-bharjitāḥ<BR>
tila-cūrṇaś ca sa-sneha-phāṇitaḥ kṛśarā tathā |<BR>
kṣīra-peyā ghṛtāḍhyoṣṇā dadhno vā sa-guḍaḥ saraḥ || 41 ||<BR>
     16.41av  tila-cūrṇaṃ ca sa-sneha-     16.41bv  -phāṇitaṃ kṛśarā tathā<BR>
peyā ca pañca-prasṛtā snehais taṇḍula-pañcamaiḥ |<BR>
saptaite snehanāḥ sadyaḥ snehāś ca lavaṇolbaṇāḥ || 42 ||<BR>
     16.42dv  snehaś ca lavaṇolbaṇaḥ<BR>
tad dhy abhiṣyandy a-rūkṣaṃ ca sūkṣmam uṣṇaṃ vyavāyi ca |<BR>
guḍānūpāmiṣa-kṣīra-tila-māṣa-surā-dadhi || 43 ||<BR>
     16.43av  tad dhi viṣyandy a-rūkṣaṃ ca<BR>
kuṣṭha-śopha-prameheṣu snehārthaṃ na prakalpayet |<BR>
tri-phalā-pippalī-pathyā-guggulv-ādi-vipācitān || 44 ||<BR>
snehān yathā-svam eteṣāṃ yojayed a-vikāriṇaḥ |<BR>
kṣīṇānāṃ tv āmayair agni-deha-saṃdhukṣaṇa-kṣamān || 45 ||<BR>
     16.45av  kṣīṇānām āmayair agni-<BR>
dīptāntarāgniḥ pariśuddha-koṣṭhaḥ pratyagra-dhātur bala-varṇa-yuktaḥ |<BR>
dṛḍhendriyo manda-jaraḥ śatāyuḥ snehopasevī puruṣaḥ pradiṣṭaḥ || 46 ||<BR>
<BR>
Sūtrasthāna <BR>
svedas tāpopanāhoṣma-drava-bhedāc catur-vidhaḥ |<BR>
tāpo 'gni-tapta-vasana-phāla-hasta-talādibhiḥ || 1 ||<BR>
upanāho vacā-kiṇva-śatāhvā-devadārubhiḥ |<BR>
dhānyaiḥ samastair gandhaiś ca rāsnairaṇḍa-jaṭāmiṣaiḥ || 2 ||<BR>
udrikta-lavaṇaiḥ sneha-cukra-takra-payaḥ-plutaiḥ |<BR>
kevale pavane śleṣma-saṃsṛṣṭe surasādibhiḥ || 3 ||<BR>
pittena padmakādyais tu śālvaṇākhyaiḥ punaḥ punaḥ |<BR>
snigdhoṣṇa-vīryair mṛdubhiś carma-paṭṭair a-pūtibhiḥ || 4 ||<BR>
     17.4av  pittena padmakādyaiś ca     17.4bv  śālvalākhyaiḥ punaḥ punaḥ<BR>
a-lābhe vāta-jit pattra-kauśeyāvika-śāṭakaiḥ |<BR>
baddhaṃ rātrau divā muñcen muñced rātrau divā-kṛtam || 5 ||<BR>
ūṣmā tūtkārikā-loṣṭa-kapālopala-pāṃsubhiḥ |<BR>
pattra-bhaṅgena dhānyena karīṣa-sikatā-tuṣaiḥ || 6 ||<BR>
anekopāya-saṃtaptaiḥ prayojyo deśa-kālataḥ |<BR>
śigru-vāraṇakairaṇḍa-karañja-surasārjakāt || 7 ||<BR>
śirīṣa-vāsā-vaṃśārka-mālatī-dīrghavṛntataḥ |<BR>
pattra-bhaṅgair vacādyaiś ca māṃsaiś cānūpa-vāri-jaiḥ || 8 ||<BR>
daśa-mūlena ca pṛthak sahitair vā yathā-malam |<BR>
sneha-vadbhiḥ surā-śukta-vāri-kṣīrādi-sādhitaiḥ || 9 ||<BR>
kumbhīr galantīr nāḍīr vā pūrayitvā rujārditam |<BR>
vāsasācchāditaṃ gātraṃ snigdhaṃ siñced yathā-sukham || 10 ||<BR>
     17.10cv  vastrāvacchāditaṃ gātraṃ<BR>
tair eva vā dravaiḥ pūrṇaṃ kuṇḍaṃ sarvāṅga-ge 'nile |<BR>
avagāhyāturas tiṣṭhed arśaḥ-kṛcchrādi-rukṣu ca || 11 ||<BR>
nivāte 'ntar-bahiḥ-snigdho jīrṇānnaḥ svedam ācaret |<BR>
vyādhi-vyādhita-deśartu-vaśān madhya-varāvaram || 12 ||<BR>
     17.12av  nir-vāte 'ntar-bahiḥ-snigdho<BR>
kaphārto rūkṣaṇaṃ rūkṣo rūkṣaḥ snigdhaṃ kaphānile |<BR>
āmāśaya-gate vāyau kaphe pakvāśayāśrite || 13 ||<BR>
     17.13av  kaphe taṃ rūkṣaṇai rūkṣo<BR>
rūkṣa-pūrvaṃ tathā sneha-pūrvaṃ sthānānurodhataḥ |<BR>
alpaṃ vaṅkṣaṇayoḥ sv-alpaṃ dṛṅ-muṣka-hṛdaye na vā || 14 ||<BR>
     17.14cv  alpaṃ vaṅkṣaṇayoḥ svedaṃ<BR>
śīta-śūla-kṣaye svinno jāte 'ṅgānāṃ ca mārdave |<BR>
syāc chanair mṛditaḥ snātas tataḥ sneha-vidhiṃ bhajet || 15 ||<BR>
pittāsra-kopa-tṛṇ-mūrchā-svarāṅga-sadana-bhramāḥ |<BR>
saṃdhi-pīḍā jvaraḥ śyāva-rakta-maṇḍala-darśanam || 16 ||<BR>
svedāti-yogāc chardiś ca tatra stambhanam auṣadham |<BR>
viṣa-kṣārāgny-atīsāra-cchardi-mohātureṣu ca || 17 ||<BR>
svedanaṃ guru tīkṣṇoṣṇaṃ prāyaḥ stambhanam anya-thā |<BR>
drava-sthira-sara-snigdha-rūkṣa-sūkṣmaṃ ca bheṣajam || 18 ||<BR>
svedanaṃ stambhanaṃ ślakṣṇaṃ rūkṣa-sūkṣma-sara-dravam |<BR>
prāyas tiktaṃ kaṣāyaṃ ca madhuraṃ ca samāsataḥ || 19 ||<BR>
stambhitaḥ syād bale labdhe yathoktāmaya-saṃkṣayāt |<BR>
stambha-tvak-snāyu-saṃkoca-kampa-hṛd-vāg-ghanu-grahaiḥ || 20 ||<BR>
pādauṣṭha-tvak-karaiḥ śyāvair ati-stambhitam ādiśet |<BR>
na svedayed ati-sthūla-rūkṣa-dur-bala-mūrchitān || 21 ||<BR>
stambhanīya-kṣata-kṣīṇa-kṣāma-madya-vikāriṇaḥ |<BR>
timirodara-vīsarpa-kuṣṭha-śoṣāḍhya-rogiṇaḥ || 22 ||<BR>
     17.22dv  -kuṣṭha-śophāḍhya-rogiṇaḥ<BR>
pīta-dugdha-dadhi-sneha-madhūn kṛta-virecanān |<BR>
bhraṣṭa-dagdha-guda-glāni-krodha-śoka-bhayārditān || 23 ||<BR>
     17.23dv  -krodha-śoka-bhayānvitān     17.23dv  -krodha-rakta-kṣayānvitān<BR>
kṣut-tṛṣṇā-kāmalā-pāṇḍu-mehinaḥ pitta-pīḍitān |<BR>
garbhiṇīṃ puṣpitāṃ sūtāṃ mṛdu cātyayike gade || 24 ||<BR>
     17.24dv  mṛdu tv ātyayike gade<BR>
śvāsa-kāsa-pratiśyāya-hidhmādhmāna-vibandhiṣu |<BR>
svara-bhedānila-vyādhi-śleṣmāma-stambha-gaurave || 25 ||<BR>
aṅga-marda-kaṭī-pārśva-pṛṣṭha-kukṣi-hanu-grahe |<BR>
mahat-tve muṣkayoḥ khalyām āyāme vāta-kaṇṭake || 26 ||<BR>
mūtra-kṛcchrārbuda-granthi-śukrāghātāḍhya-mārute |<BR>
svedaṃ yathā-yathaṃ kuryāt tad-auṣadha-vibhāgataḥ || 27 ||<BR>
svedo hitas tv an-āgneyo vāte medaḥ-kaphāvṛte |<BR>
nivātaṃ gṛham āyāso guru-prāvaraṇaṃ bhayam || 28 ||<BR>
upanāhāhava-krodhā bhūri-pānaṃ kṣudhātapaḥ || 28ū̆ ||<BR>
     17.28ū̆av  upanāhāhava-krodha-    17.28ū̆bv  -bhūri-pānaṃ kṣudhātapaḥ     17.28ū̆bv <BR>
bhūri-pāna-kṣud-ātapaḥ<BR>
svedayanti daśaitāni naram agni-guṇād ṛte || 28ū̆+1 ||<BR>
sneha-klinnāḥ koṣṭha-gā dhātu-gā vā sroto-līnā ye ca śākhāsthi-saṃsthāḥ |<BR>
doṣāḥ svedais te dravī-kṛtya koṣṭhaṃ nītāḥ samyak śuddhibhir nirhriyante || 29 ||<BR>
<BR>
Sūtrasthāna <BR>
kaphe vidadhyād vamanaṃ saṃyoge vā kapholbaṇe |<BR>
tad-vad virecanaṃ pitte viśeṣeṇa tu vāmayet || 1 ||<BR>
nava-jvarātisārādhaḥ-pittāsṛg-rāja-yakṣmiṇaḥ |<BR>
kuṣṭha-mehāpacī-granthi-ślīpadonmāda-kāsinaḥ || 2 ||<BR>
śvāsa-hṛl-lāsa-vīsarpa-stanya-doṣordhva-rogiṇaḥ |<BR>
a-vāmyā garbhiṇī rūkṣaḥ kṣudhito nitya-duḥkhitaḥ || 3 ||<BR>
     18.3bv  -stanya-rogordhva-rogiṇaḥ     18.3cv  a-vāmyā garbhiṇī-rūkṣa-     18.3dv <BR>
-kṣudhitā nitya-duḥkhitāḥ<BR>
bāla-vṛddha-kṛśa-sthūla-hṛd-rogi-kṣata-dur-balāḥ |<BR>
prasakta-vamathu-plīha-timira-kṛmi-koṣṭhinaḥ || 4 ||<BR>
ūrdhva-pravṛtta-vāyv-asra-datta-vasti-hata-svarāḥ |<BR>
mūtrāghāty udarī gulmī dur-vamo 'ty-agnir arśasaḥ || 5 ||<BR>
     18.5av  ūrdhva-pravṛtta-vātāsra-<BR>
udāvarta-bhramāṣṭhīlā-pārśva-rug-vāta-rogiṇaḥ |<BR>
ṛte viṣa-garā-jīrṇa-viruddhābhyavahārataḥ || 6 ||<BR>
     18.6av  udāvarta-śramāṣṭhīlā-<BR>
prasakta-vamathoḥ pūrve prāyeṇāma-jvaro 'pi ca |<BR>
dhūmāntaiḥ karmabhir varjyāḥ sarvair eva tv a-jīrṇinaḥ || 7 ||<BR>
vireka-sādhyā gulmārśo-visphoṭa-vyaṅga-kāmalāḥ |<BR>
jīrṇa-jvarodara-gara-cchardi-plīha-halīmakāḥ || 8 ||<BR>
     18.8cv  jīrṇa-jvarodara-cchardi-     18.8dv  -plīhānāha-halīmakāḥ     18.8dv <BR>
-plīha-pāṇḍu-halīmakāḥ<BR>
vidradhis timiraṃ kācaḥ syandaḥ pakvāśaya-vyathā |<BR>
yoni-śukrāśrayā rogāḥ koṣṭha-gāḥ kṛmayo vraṇāḥ || 9 ||<BR>
     18.9cv  yoni-śukra-gatā rogāḥ     18.9cv  yoni-śukrāśayā rogāḥ<BR>
vātāsram ūrdhva-gaṃ raktaṃ mūtrāghātaḥ śakṛd-grahaḥ |<BR>
vāmyaś ca kuṣṭha-mehādyā na tu recyā nava-jvarī || 10 ||<BR>
     18.10av  vātāsṛg ūrdhva-gaṃ raktaṃ     18.10dv  na tu recyo nava-jvarī<BR>
alpāgny-adho-ga-pittāsra-kṣata-pāyv-atisāriṇaḥ |<BR>
sa-śalyāsthāpita-krūra-koṣṭhāti-snigdha-śoṣiṇaḥ || 11 ||<BR>
     18.11cv  sa-śalyābhihata-krūra-<BR>
atha sādhāraṇe kāle snigdha-svinnaṃ yathā-vidhi |<BR>
śvo-vamyam utkliṣṭa-kaphaṃ matsya-māṣa-tilādibhiḥ || 12 ||<BR>
     18.12dv  matsya-māṃsa-tilādibhiḥ     18.12dv  māṃsa-māṣa-tilādibhiḥ<BR>
niśāṃ suptaṃ su-jīrṇānnaṃ pūrvāhṇe kṛta-maṅgalam |<BR>
nir-annam īṣat-snigdhaṃ vā peyayā pīta-sarpiṣam || 13 ||<BR>
     18.13av  niśāṃ suptaṃ ca jīrṇānnaṃ<BR>
vṛddha-bālā-bala-klība-bhīrūn rogānurodhataḥ |<BR>
ā-kaṇṭhaṃ pāyitān madyaṃ kṣīram ikṣu-rasaṃ rasam || 14 ||<BR>
     18.14cv  ā-kaṇṭhaṃ pāyayen madyaṃ<BR>
yathā-vikāra-vihitāṃ madhu-saindhava-saṃyutām |<BR>
koṣṭhaṃ vibhajya bhaiṣajya-mātrāṃ mantrābhimantritām || 15 ||<BR>
brahma-dakṣāśvi-rudrendra-bhū-candrārkānilānalāḥ |<BR>
ṛṣayaḥ sauṣadhi-grāmā bhūta-saṃghāś ca pāntu vaḥ || 16 ||<BR>
rasāyanam ivarṣīṇām a-marāṇām ivāmṛtam |<BR>
sudhevottama-nāgānāṃ bhaiṣajyam idam astu te || 17 ||<BR>
     18.17av  rasāyanam ivarṣīṇāṃ     18.17bv  devānām amṛtaṃ yathā<BR>
namo bhaga-vate bhaiṣajya-gurave vaiḍūrya-prabha-rājāya || 17+1 ||<BR>
tathā-gatāyārhate samyak-saṃbuddhāya || 17+2 ||<BR>
tad yathā || 17+3 ||<BR>
bhaiṣajye bhaiṣajye mahā-bhaiṣajye samudgate svāhā || 17+4 ||<BR>
     18.17+4v  bhaiṣajye bhaiṣajye mahā-bhaiṣajye bhaiṣajya-samudgate svāhā<BR>
     18.17+4v  bhaiṣajye mahā-bhaiṣajye samudgate svāhā<BR>
prāṅ-mukhaṃ pāyayet pīto muhūrtam anupālayet |<BR>
tan-manā jāta-hṛl-lāsa-prasekaś chardayet tataḥ || 18 ||<BR>
     18.18av  prāṅ-mukhaṃ pāyayet pītaṃ     18.18av  prāṅ-mukhaṃ pāyayet pīte    <BR>
18.18dv  -prasekaṃ chardayet tataḥ<BR>
aṅgulībhyām an-āyasto nālena mṛdunātha-vā |<BR>
gala-tālv a-rujan vegān a-pravṛttān pravartayan || 19 ||<BR>
     18.19dv  nā-pravṛttān pravartayan     18.19dv  nā-pravṛttān pravartayet     18.19dv <BR>
a-pravṛttān pravartayet<BR>
pravartayan pravṛttāṃś ca jānu-tulyāsane sthitaḥ |<BR>
ubhe pārśve lalāṭaṃ ca vamataś cāsya dhārayet || 20 ||<BR>
prapīḍayet tathā nābhiṃ pṛṣṭhaṃ ca pratilomataḥ |<BR>
kaphe tīkṣṇoṣṇa-kaṭukaiḥ pitte svādu-himair iti || 21 ||<BR>
vamet snigdhāmla-lavaṇaiḥ saṃsṛṣṭe marutā kaphe |<BR>
pittasya darśanaṃ yāvac chedo vā śleṣmaṇo bhavet || 22 ||<BR>
hīna-vegaḥ kaṇā-dhātrī-siddhārtha-lavaṇodakaiḥ |<BR>
vamet punaḥ punas tatra vegānām a-pravartanam || 23 ||<BR>
pravṛttiḥ sa-vibandhā vā kevalasyauṣadhasya vā |<BR>
a-yogas tena niṣṭhīva-kaṇḍū-koṭha-jvarādayaḥ || 24 ||<BR>
nir-vibandhaṃ pravartante kapha-pittānilāḥ kramāt |<BR>
samyag-yoge 'ti-yoge tu phena-candraka-rakta-vat || 25 ||<BR>
     18.25dv  phena-candrika-rakta-vat<BR>
manaḥ-prasādaḥ svāsthyaṃ cāvasthānaṃ ca svayaṃ bhavet |<BR>
vaiparītyam a-yogānāṃ na cāti-mahatī vyathā || 25.1+(1) ||<BR>
     18.25.1+(1)av  manaḥ-prasādaḥ svāsthyaṃ ca     18.25.1+(1)bv  avasthānaṃ svayaṃ<BR>
bhavet<BR>
vamitaṃ kṣāma-tā dāhaḥ kaṇṭha-śoṣas tamo bhramaḥ |<BR>
ghorā vāyv-āmayā mṛtyur jīva-śoṇita-nirgamāt || 26 ||<BR>
samyag-yogena vamitaṃ kṣaṇam āśvāsya pāyayet |<BR>
dhūma-trayasyānya-tamaṃ snehācāram athādiśet || 27 ||<BR>
tataḥ sāyaṃ prabhāte vā kṣud-vān snātaḥ sukhāmbunā |<BR>
bhuñjāno rakta-śāly-annaṃ bhajet peyādikaṃ kramam || 28 ||<BR>
     18.28cv  purāṇa-rakta-śālīnām     18.28cv  bhuñjāno 'nnam apekṣeta     18.28dv <BR>
a-sneha-lavaṇoṣaṇam<BR>
     18.28dv  peyādikam imaṃ kramam     18.28dv  peyādikam imaṃ kramāt     18.28dv <BR>
peyādikam amuṃ kramam<BR>
peyāṃ vilepīm a-kṛtaṃ kṛtaṃ ca yūṣaṃ rasaṃ trīn ubhayaṃ tathaikam |<BR>
krameṇa seveta naro 'nna-kālān pradhāna-madhyāvara-śuddhi-śuddhaḥ || 29 ||<BR>
yathāṇur agnis tṛṇa-go-mayādyaiḥ saṃdhukṣyamāṇo bhavati krameṇa |<BR>
mahān sthiraḥ sarva-pacas tathaiva śuddhasya peyādibhir antarāgniḥ || 30 ||<BR>
     18.30dv  śuddhasya peyādibhir antar-agniḥ<BR>
jaghanya-madhya-pravare tu vegāś catvāra iṣṭā vamane ṣaḍ aṣṭau |<BR>
daśaiva te dvi-tri-guṇā vireke prasthas tathā syād dvi-catur-guṇaś ca || 31 ||<BR>
pittāvasānaṃ vamanaṃ virekād ardhaṃ kaphāntaṃ ca virekam āhuḥ |<BR>
dvi-trān sa-viṭkān apanīya vegān meyaṃ vireke vamane tu pītam || 32 ||<BR>
athainaṃ vāmitaṃ bhūyaḥ sneha-svedopapāditam |<BR>
śleṣma-kāle gate jñātvā koṣṭhaṃ samyag virecayet || 33 ||<BR>
bahu-pitto mṛduḥ koṣṭhaḥ kṣīreṇāpi viricyate |<BR>
prabhūta-mārutaḥ krūraḥ kṛcchrāc chyāmādikair api || 34 ||<BR>
kaṣāya-madhuraiḥ pitte virekaḥ kaṭukaiḥ kaphe |<BR>
snigdhoṣṇa-lavaṇair vāyāv a-pravṛttau tu pāyayet || 35 ||<BR>
uṣṇāmbu svedayed asya pāṇi-tāpena codaram |<BR>
utthāne 'lpe dine tasmin bhuktvānye-dyuḥ punaḥ pibet || 36 ||<BR>
a-dṛḍha-sneha-koṣṭhas tu pibed ūrdhvaṃ daśāhataḥ |<BR>
bhūyo 'py upaskṛta-tanuḥ sneha-svedair virecanam || 37 ||<BR>
yaugikaṃ samyag ālocya smaran pūrvam atikramam |<BR>
hṛt-kukṣy-a-śuddhir a-rucir utkleśaḥ śleṣma-pittayoḥ || 38 ||<BR>
     18.38bv  smaran pūrvam anukramam<BR>
kaṇḍū-vidāhaḥ piṭikāh pīnaso vāta-viḍ-grahaḥ |<BR>
a-yoga-lakṣaṇaṃ yogo vaiparītye yathoditāt || 39 ||<BR>
     18.39av  kaṇḍū-vidāhaḥ piṭikā<BR>
viṭ-pitta-kapha-vāteṣu niḥsṛteṣu kramāt sravet |<BR>
niḥ-śleṣma-pittam udakaṃ śvetaṃ kṛṣṇaṃ sa-lohitam || 40 ||<BR>
māṃsa-dhāvana-tulyaṃ vā medaḥ-khaṇḍābham eva vā |<BR>
guda-niḥsaraṇaṃ tṛṣṇā bhramo netra-praveśanam || 41 ||<BR>
     18.41dv  śramo netra-praveśanam<BR>
bhavanty ati-viriktasya tathāti-vamanāmayāḥ |<BR>
samyag-viriktam enaṃ ca vamanoktena yojayet || 42 ||<BR>
dhūma-varjyena vidhinā tato vamita-vān iva |<BR>
krameṇānnāni bhuñjāno bhajet prakṛti-bhojanam || 43 ||<BR>
manda-vahnim a-saṃśuddham a-kṣāmaṃ doṣa-dur-balam |<BR>
a-dṛṣṭa-jīrṇa-liṅgaṃ ca laṅghayet pīta-bheṣajam || 44 ||<BR>
sneha-svedauṣadhotkleśa-saṅgair iti na bādhyate |<BR>
saṃśodhanāsra-visrāva-sneha-yojana-laṅghanaiḥ || 45 ||<BR>
yāty agnir manda-tāṃ tasmāt kramaṃ peyādim ācaret |<BR>
srutālpa-pitta-śleṣmāṇaṃ madya-paṃ vāta-paittikam || 46 ||<BR>
peyāṃ na pāyayet teṣāṃ tarpaṇādi-kramo hitaḥ |<BR>
a-pakvaṃ vamanaṃ dośān pacyamānaṃ virecanam || 47 ||<BR>
     18.47bv  tarpaṇādiḥ kramo hitaḥ     18.47bv  tarpaṇādiḥ kramo mataḥ     18.47bv <BR>
tarpaṇādi-kramo mataḥ<BR>
nirhared vamanasyātaḥ pākaṃ na pratipālayet |<BR>
dur-balo bahu-doṣaś ca doṣa-pākena yaḥ svayam || 48 ||<BR>
viricyate bhedanīyair bhojyais tam upapādayet |<BR>
dur-balaḥ śodhitaḥ pūrvam alpa-doṣaḥ kṛśo naraḥ || 49 ||<BR>
     18.49bv  bhojyais taṃ samupācaret<BR>
a-parijñāta-koṣṭhaś ca piben mṛdv alpam auṣadham |<BR>
varaṃ tad a-sakṛt-pītam anya-thā saṃśayāvaham || 50 ||<BR>
     18.50av  varaṃ tad a-sakṛt-pītaṃ     18.50bv  nānya-thā saṃśayāvaham<BR>
hared bahūṃś calān doṣān alpān alpān punaḥ punaḥ |<BR>
dur-balasya mṛdu-dravyair alpān saṃśamayet tu tān || 51 ||<BR>
kleśayanti ciraṃ te hi hanyur vainam a-nirhṛtāḥ |<BR>
mandāgniṃ krūra-koṣṭhaṃ ca sa-kṣāra-lavaṇair ghṛtaiḥ || 52 ||<BR>
     18.52bv  hanyuś cainam a-nirhṛtāḥ<BR>
saṃdhukṣitāgniṃ vijita-kapha-vātaṃ ca śodhayet |<BR>
rūkṣa-bahv-anila-krūra-koṣṭha-vyāyāma-śīlinām || 53 ||<BR>
dīptāgnīnāṃ ca bhaiṣajyam a-virecyaiva jīryati |<BR>
tebhyo vastiṃ purā dadyāt tataḥ snigdhaṃ virecanam || 54 ||<BR>
     18.54cv  tebhyo vastiṃ puro dadyāt<BR>
śakṛn nirhṛtya vā kiñ-cit tīkṣṇābhiḥ phala-vartibhiḥ |<BR>
pravṛttaṃ hi malaṃ snigdho vireko nirharet sukham || 55 ||<BR>
viṣābhighāta-piṭikā-kuṣṭha-śopha-visarpiṇaḥ |<BR>
kāmalā-pāṇḍu-mehārtān nāti-snigdhān viśodhayet || 56 ||<BR>
     18.56dv  nāti-snigdhān virecayet <BR>
sarvān sneha-virekaiś ca rūkṣais tu sneha-bhāvitān |<BR>
karmaṇāṃ vamanādīnāṃ punar apy antare 'ntare || 57 ||<BR>
     18.57bv  rūkṣaiś ca sneha-bhāvitān<BR>
sneha-svedau prayuñjīta sneham ante balāya ca |<BR>
malo hi dehād utkleśya hriyate vāsaso yathā || 58 ||<BR>
sneha-svedais tathotkliṣṭaḥ śodhyate śodhanair malaḥ |<BR>
sneha-svedāv an-abhyasya kuryāt saṃśodhanaṃ tu yaḥ || 59 ||<BR>
     18.59av  sneha-svedais tathotkleśya     18.59bv  hriyate śodhanair malaḥ<BR>
dāru śuṣkam ivān-āme śarīraṃ tasya dīryate || 59ū̆ab ||<BR>
buddhi-prasādaṃ balam indriyāṇāṃ dhātu-sthira-tvaṃ jvalanasya dīptim |<BR>
cirāc ca pākaṃ vayasaḥ karoti saṃśodhanaṃ samyag-upāsyamānam || 60ū̆ ||<BR>
     18.60ū̆av  buddheḥ prasādaṃ balam indriyāṇāṃ     18.60ū̆bv  dhātoḥ sthira-tvaṃ<BR>
jvalanasya dīptim<BR>
<BR>
Sūtrasthāna <BR>
vātolbaṇeṣu doṣeṣu vāte vā vastir iṣyate |<BR>
upakramāṇāṃ sarveṣāṃ so 'graṇīs tri-vidhas tu saḥ || 1 ||<BR>
     19.1dv  so 'graṇīs tri-vidhaś ca saḥ<BR>
nirūho 'nvāsanaṃ vastir uttaras tena sādhayet |<BR>
gulmānāha-khuḍa-plīha-śuddhātīsāra-śūlinaḥ || 2 ||<BR>
jīrṇa-jvara-pratiśyāya-śukrānila-mala-grahān |<BR>
vardhmāśmarī-rajo-nāśān dāruṇāṃś cānilāmayān || 3 ||<BR>
an-āsthāpyās tv ati-snigdhaḥ kṣatorasko bhṛśaṃ kṛśaḥ |<BR>
āmātīsārī vami-mān saṃśuddho datta-nāvanaḥ || 4 ||<BR>
śvāsa-kāsa-prasekārśo-hidhmādhmānālpa-vahnayaḥ |<BR>
śūna-pāyuḥ kṛtāhāro baddha-cchidrodakodarī || 5 ||<BR>
     19.5dv  baddha-cchidra-dakodarī<BR>
kuṣṭhī ca madhu-mehī ca māsān sapta ca garbhiṇī |<BR>
āsthāpyā eva cānvāsyā viśeṣād ati-vahnayaḥ || 6 ||<BR>
rūkṣāḥ kevala-vātārtā nānuvāsyās ta eva ca |<BR>
ye 'n-āsthāpyās tathā pāṇḍu-kāmalā-meha-pīnasāḥ || 7 ||<BR>
nir-anna-plīha-viḍ-bhedi-guru-koṣṭha-kaphodarāḥ |<BR>
abhiṣyandi-bhṛśa-sthūla-kṛmi-koṣṭhāḍhya-mārutāḥ || 8 ||<BR>
     19.8bv  -guru-koṣṭhaḥ kaphodarī     19.8cv  abhiṣyandi-kṛśa-sthūla-<BR>
pīte viṣe gare 'pacyāṃ ślīpadī gala-gaṇḍa-vān |<BR>
tayos tu netraṃ hemādi-dhātu-dārv-asthi-veṇu-jam || 9 ||<BR>
go-pucchākāram a-cchidraṃ ślakṣṇarju guṭikā-mukham |<BR>
ūne 'bde pañca pūrṇe 'sminn ā-saptabhyo 'ṅgulāni ṣaṭ || 10 ||<BR>
saptame sapta tāny aṣṭau dvā-daśe ṣo-ḍaśe nava |<BR>
dvā-daśaiva paraṃ viṃśād vīkṣya varṣāntareṣu ca || 11 ||<BR>
vayo-bala-śarīrāṇi pramāṇam abhivardhayet |<BR>
svāṅguṣṭhena samaṃ mūle sthaulyenāgre kaniṣṭhayā || 12 ||<BR>
pūrṇe 'bde 'ṅgulam ādāya tad-ardhārdha-pravardhitam |<BR>
try-aṅgulaṃ paramaṃ chidraṃ mūle 'gre vahate tu yat || 13 ||<BR>
mudgaṃ māṣaṃ kalāyaṃ ca klinnaṃ karkandhukaṃ kramāt |<BR>
mūla-cchidra-pramāṇena prānte ghaṭita-karṇikam || 14 ||<BR>
vartyāgre pihitaṃ mūle yathā-svaṃ dvy-aṅgulāntaram |<BR>
karṇikā-dvitayaṃ netre kuryāt tatra ca yojayet || 15 ||<BR>
     19.15bv  yathā-svaṃ dvy-aṅgulāntare     19.15dv  kuryāt tatra prayojayet     19.15dv <BR>
kuryāt tatra tu yojayet<BR>
ajāvi-mahiṣādīnāṃ vastiṃ su-mṛditaṃ dṛḍham |<BR>
kaṣāya-raktaṃ niś-chidra-granthi-gandha-siraṃ tanum || 16 ||<BR>
     19.16av  go-'jāvi-mahiṣādīnāṃ<BR>
grathitaṃ sādhu sūtreṇa sukha-saṃsthāpya-bheṣajam |<BR>
vasty-a-bhāve 'ṅka-pādaṃ vā nyased vāso 'tha-vā ghanam || 17 ||<BR>
     19.17av  granthitaṃ sādhu sūtreṇa<BR>
nirūha-mātrā prathame prakuñco vatsare param |<BR>
prakuñca-vṛddhiḥ praty-abdaṃ yāvat ṣaṭ prasṛtās tataḥ || 18 ||<BR>
     19.18bv  prakuñco vatsarāt param<BR>
prasṛtaṃ vardhayed ūrdhvaṃ dvā-daśāṣṭā-daśasya tu |<BR>
ā-saptater idaṃ mānaṃ daśaiva prasṛtāḥ param || 19 ||<BR>
     19.19bv  dvā-daśāṣṭā-daśasya ca<BR>
yathā-yathaṃ nirūhasya pādo mātrānuvāsane |<BR>
āsthāpyaṃ snehitaṃ svinnaṃ śuddhaṃ labdha-balaṃ punaḥ || 20 ||<BR>
anvāsanārhaṃ vijñāya pūrvam evānuvāsayet |<BR>
śīte vasante ca divā rātrau ke-cit tato 'nya-dā || 21 ||<BR>
     19.21dv  rātrau ke-cit tato 'nya-thā<BR>
abhyakta-snātam ucitāt pāda-hīnaṃ hitaṃ laghu |<BR>
a-snigdha-rūkṣam aśitaṃ sānu-pānaṃ dravādi ca || 22 ||<BR>
     19.22dv  sānu-pānaṃ dravādi vā<BR>
kṛta-caṅkramaṇaṃ mukta-viṇ-mūtraṃ śayane sukhe |<BR>
nāty-ucchrite na coc-chīrṣe saṃviṣṭaṃ vāma-pārśvataḥ || 23 ||<BR>
saṃkocya dakṣiṇaṃ sakthi prasārya ca tato 'param |<BR>
athāsya netraṃ praṇayet snigdhe snigdha-mukhaṃ gude || 24 ||<BR>
     19.24dv  snigdhaṃ snigdha-mukhe gude<BR>
ucchvāsya vaster vadane baddhe hastam a-kampayan |<BR>
pṛṣṭha-vaṃśaṃ prati tato nāti-druta-vilambitam || 25 ||<BR>
nāti-vegaṃ na vā mandaṃ sakṛd eva prapīḍayet |<BR>
sāvaśeṣaṃ ca kurvīta vāyuḥ śeṣe hi tiṣṭhati || 26 ||<BR>
     19.26cv  sāvaśeṣaṃ prakurvīta<BR>
datte tūttāna-dehasya pāṇinā tāḍayet sphijau |<BR>
tat-pārṣṇibhyāṃ tathā śayyāṃ pādataś ca trir utkṣipet || 27 ||<BR>
tataḥ prasāritāṅgasya sopadhānasya pārṣṇike |<BR>
āhanyān muṣṭināṅgaṃ ca snehenābhyajya mardayet || 28 ||<BR>
vedanārtam iti sneho na hi śīghraṃ nivartate |<BR>
yojyaḥ śīghraṃ nivṛtte 'nyaḥ sneho '-tiṣṭhann a-kārya-kṛt || 29 ||<BR>
dīptāgniṃ tv āgata-snehaṃ sāyāhne bhojayel laghu |<BR>
nivṛtti-kālaḥ paramas trayo yāmas tataḥ param || 30 ||<BR>
aho-rātram upekṣeta parataḥ phala-vartibhiḥ |<BR>
tīkṣṇair vā vastibhiḥ kuryād yatnaṃ sneha-nivṛttaye || 31 ||<BR>
ati-raukṣyād an-āgacchan na cej jāḍyādi-doṣa-kṛt |<BR>
upekṣetaiva hi tato 'dhyuṣitaś ca niśāṃ pibet || 32 ||<BR>
prātar nāgara-dhānyāmbhaḥ koṣṇaṃ kevalam eva vā |<BR>
anvāsayet tṛtīye 'hni pañcame vā punaś ca tam || 33 ||<BR>
yathā vā sneha-paktiḥ syād ato 'ty-ulbaṇa-mārutān |<BR>
vyāyāma-nityān dīptāgnīn rūkṣāṃś ca prati-vāsaram || 34 ||<BR>
ādhmāna-saṃkoca-purīṣa-bandha-kṣīṇendriya-tvā-ruci-bhaṅga-śūlāḥ |<BR>
pāṅgulya-śākhāśrita-vāta-bhagna-bandhāś ca sādhyā hy anuvāsanena || 34+1 ||<BR>
     19.34+1dv  -vātāś ca sādhyā hy anuvāsanena<BR>
iti snehais tri-caturaiḥ snigdhe sroto-viśuddhaye |<BR>
nirūhaṃ śodhanaṃ yuñjyād a-snigdhe snehanaṃ tanoḥ || 35 ||<BR>
pañcame 'tha tṛtīye vā divase sādhake śubhe |<BR>
madhyāhne kiñ-cid-āvṛtte prayukte bali-maṅgale || 36 ||<BR>
abhyakta-sveditotsṛṣṭa-malaṃ nāti-bubhukṣitam |<BR>
avekṣya puruṣaṃ doṣa-bheṣajādīni cādarāt || 37 ||<BR>
     19.37cv  avetya puruṣaṃ doṣa-<BR>
vastiṃ prakalpayed vaidyas tad-vidyair bahubhiḥ saha |<BR>
kvāthayed viṃśati-palaṃ dravyasyāṣṭau phalāni ca || 38 ||<BR>
     19.38bv  tad-vedyair bahubhiḥ saha     19.38bv  tad-vidhair bahubhiḥ saha<BR>
tataḥ kvāthāc caturthāṃśaṃ snehaṃ vāte prakalpayet |<BR>
pitte svasthe ca ṣaṣṭhāṃśam aṣṭamāṃśaṃ kaphe 'dhike || 39 ||<BR>
     19.39bv  snehaṃ vāte 'nu kalpayet     19.39bv  snehaṃ vāte tu kalpayet<BR>
sarva-tra cāṣṭamaṃ bhāgaṃ kalkād bhavati vā yathā |<BR>
nāty-accha-sāndra-tā vasteḥ pala-mātraṃ guḍasya ca || 40 ||<BR>
madhu-paṭv-ādi-śeṣaṃ ca yuktyā sarvaṃ tad ekataḥ |<BR>
uṣṇāmbu-kumbhī-bāṣpeṇa taptaṃ khaja-samāhatam || 41 ||<BR>
prakṣipya vastau praṇayet pāyau nāty-uṣṇa-śītalam |<BR>
nāti-snigdhaṃ na vā rūkṣaṃ nāti-tīkṣṇaṃ na vā mṛdu || 42 ||<BR>
nāty-accha-sāndraṃ nonāti-mātraṃ nā-paṭu nāti ca |<BR>
lavaṇaṃ tad-vad amlaṃ ca paṭhanty anye tu tad-vidaḥ || 43 ||<BR>
     19.43dv  vadanty anye tu tad-vidaḥ <BR>
mātrāṃ tri-palikāṃ kuryāt sneha-mākṣikayoḥ pṛthak |<BR>
karṣārdhaṃ māṇimanthasya svasthe kalka-pala-dvayam || 44 ||<BR>
sarva-dravāṇāṃ śeṣāṇāṃ palāni daśa kalpayet |<BR>
mākṣikaṃ lavaṇaṃ snehaṃ kalkaṃ kvātham iti kramāt || 45 ||<BR>
āvapeta nirūhāṇām eṣa saṃyojane vidhiḥ |<BR>
uttāno datta-mātre tu nirūhe tan-manā bhavet || 46 ||<BR>
kṛtopadhānaḥ sañjāta-vegaś cotkaṭakaḥ sṛjet |<BR>
āgatau paramaḥ kālo muhūrto mṛtyave param || 47 ||<BR>
     19.47bv  -vegaś cotkaṭukaḥ sṛjet     19.47bv  -vegaś cotkuṭakaḥ sṛjet     19.47dv <BR>
muhūrto mṛtyave paraḥ<BR>
tatrānulomikaṃ sneha-kṣāra-mūtrāmla-kalpitam |<BR>
tvaritaṃ snigdha-tīkṣṇoṣṇaṃ vastim anyaṃ prapīḍayet || 48 ||<BR>
     19.48av  tatrānulomika-sneha-<BR>
vidadyāt phala-vartiṃ vā svedanottrāsanādi ca |<BR>
svayam eva nivṛtte tu dvitīyo vastir iṣyate || 49 ||<BR>
     19.49bv  svedanotrāsanādi vā<BR>
tṛtīyo 'pi caturtho 'pi yāvad vā su-nirūḍha-tā |<BR>
virikta-vac ca yogādīn vidyād yoge tu bhojayet || 50 ||<BR>
     19.50bv  yāvad vā su-nirūha-tā     19.50dv  vidyād yoge tu yojayet<BR>
koṣṇena vāriṇā snātaṃ tanu-dhanva-rasaudanam |<BR>
vikārā ye nirūḍhasya bhavanti pracalair malaiḥ || 51 ||<BR>
     19.51av  koṣṇena vāriṇā snānaṃ     19.51cv  vikārā ye nirūhasya<BR>
te sukhoṣṇāmbu-siktasya yānti bhukta-vataḥ śamam |<BR>
atha vātārditaṃ bhūyaḥ sadya evānuvāsayet || 52 ||<BR>
samyag-dhīnāti-yogāś ca tasya syuḥ sneha-pīta-vat |<BR>
kiñ-cit-kālaṃ sthito yaś ca sa-purīṣo nivartate || 53 ||<BR>
     19.53cv  kiñ-cit-kālaṃ sthito yasya<BR>
sānulomānilaḥ snehas tat siddham anuvāsanam |<BR>
ekaṃ trīn vā balāse tu sneha-vastīn prakalpayet || 54 ||<BR>
     19.54dv  sneha-vastīn prayojayet<BR>
pañca vā sapta vā pitte navaikā-daśa vānile |<BR>
punas tato 'py a-yugmāṃs tu punar āsthāpanaṃ tataḥ || 55 ||<BR>
kapha-pittānileṣv annaṃ yūṣa-kṣīra-rasaiḥ kramāt |<BR>
vāta-ghnauṣadha-niḥkvātha-trivṛtā-saindhavair yutaḥ || 56 ||<BR>
vastir eko 'nile snigdhaḥ svādv-amloṣṇo rasānvitaḥ |<BR>
nyagrodhādi-gaṇa-kvātha-padmakādi-sitā-yutau || 57 ||<BR>
     19.57bv  svādv-amloṣṇa-rasānvitaḥ<BR>
pitte svādu-himau sājya-kṣīrekṣu-rasa-mākṣikau |<BR>
āragvadhādi-niḥkvātha-vatsakādi-yutās trayaḥ || 58 ||<BR>
rūkṣāḥ sa-kṣaudra-go-mūtrās tīkṣṇoṣṇa-kaṭukāḥ kaphe |<BR>
trayas te saṃnipāte 'pi doṣān ghnanti yataḥ kramāt || 59 ||<BR>
     19.59cv  trayaś ca saṃnipāte 'pi<BR>
tribhyaḥ paraṃ vastim ato necchanty anye cikitsakāḥ |<BR>
na hi doṣaś caturtho 'sti punar dīyeta yaṃ prati || 60 ||<BR>
     19.60av  nācārya-carakasyāto     19.60bv  vastis tribhyaḥ paraṃ mataḥ<BR>
utkleśanaṃ śuddhi-karaṃ doṣāṇāṃ śamanaṃ kramāt |<BR>
tri-dhaiva kalpayed vastim ity anye 'pi pracakṣate || 61 ||<BR>
     19.61cv  tri-dhaivaṃ kalpayed vastim<BR>
doṣauṣadhādi-balataḥ sarvam etat pramāṇayet |<BR>
samyaṅ-nirūḍha-liṅgaṃ tu nā-saṃbhāvya nivartayet || 62 ||<BR>
prāk sneha ekaḥ pañcānte dvā-daśāsthāpanāni ca |<BR>
sānvāsanāni karmaivaṃ vastayas triṃśad īritāḥ || 63 ||<BR>
kālaḥ pañca-daśaiko 'tra prāk sneho 'nte trayas tathā |<BR>
ṣaṭ pañca-vasty-antaritā yogo 'ṣṭau vastayo 'tra tu || 64 ||<BR>
trayo nirūhāḥ snehāś ca snehāv ādy-antayor ubhau |<BR>
sneha-vastiṃ nirūhaṃ vā naikam evātiśīlayet || 65 ||<BR>
utkleśāgni-vadhau snehān nirūhān maruto bhayam |<BR>
tasmān nirūḍhaḥ snehyaḥ syān nirūhyaś cānuvāsitaḥ || 66 ||<BR>
sneha-śodhana-yuktyaivaṃ vasti-karma tri-doṣa-jit |<BR>
hrasvayā sneha-pānasya mātrayā yojitaḥ samaḥ || 67 ||<BR>
mātrā-vastiḥ smṛtaḥ snehaḥ śīlanīyaḥ sadā ca saḥ |<BR>
bāla-vṛddhādhva-bhāra-strī-vyāyāmāsakta-cintakaiḥ || 68 ||<BR>
     19.68cv  bāla-vṛddhādhva-bhāṣya-strī-<BR>
vāta-bhagnā-balālpāgni-nṛpeśvara-sukhātmabhiḥ |<BR>
doṣa-ghno niṣ-parīhāro balyaḥ sṛṣṭa-malaḥ sukhaḥ || 69 ||<BR>
     19.69bv  -nṛpaiśvarya-sukhātmabhiḥ<BR>
vastau rogeṣu nārīṇāṃ yoni-garbhāśayeṣu ca |<BR>
dvi-trāsthāpana-śuddhebhyo vidadhyād vastim uttaram || 70 ||<BR>
āturāṅgula-mānena tan-netraṃ dvā-daśāṅgulam |<BR>
vṛttaṃ go-puccha-van mūla-madyayoḥ kṛta-karṇikam || 71 ||<BR>
siddhārthaka-praveśāgraṃ ślakṣṇaṃ hemādi-saṃbhavam |<BR>
kundāśvamāra-sumanaḥ-puṣpa-vṛntopamaṃ dṛḍham || 72 ||<BR>
tasya vastir mṛdu-laghur mātrā śuktir vikalpya vā |<BR>
atha snātāśītasyāsya sneha-vasti-vidhānataḥ || 73 ||<BR>
     19.73bv  mātrā śuktir vikalpya ca     19.73bv  mātrā śuktiḥ prakalpya vā<BR>
ṛjoḥ sukhopaviṣṭasya pīṭhe jānu-same mṛdau |<BR>
hṛṣṭe meḍhre sthite carjau śanaiḥ sroto-viśuddhaye || 74 ||<BR>
sūkṣmāṃ śalākāṃ praṇayet tayā śuddhe anu-sevani |<BR>
ā-mehanāntaṃ netraṃ ca niṣ-kampaṃ guda-vat tataḥ || 75 ||<BR>
     19.75bv  tayā śuddhe anu-sevanīm<BR>
pīḍite 'ntar-gate snehe sneha-vasti-kramo hitaḥ |<BR>
vastīn anena vidhinā dadyāt trīṃś caturo 'pi vā || 76 ||<BR>
     19.76av  pīḍite 'nugate snehe<BR>
anuvāsana-vac cheṣaṃ sarvam evāsya cintayet |<BR>
strīṇām ārtava-kāle tu yonir gṛhṇāty apāvṛteḥ || 77 ||<BR>
vidadhīta tadā tasmād an-ṛtāv api cātyaye |<BR>
yoni-vibhraṃśa-śūleṣu yoni-vyāpady asṛg-dare || 78 ||<BR>
netraṃ daśāṅgulaṃ mudga-praveśaṃ catur-aṅgulam |<BR>
apatya-mārge yojyaṃ syād dvy-aṅgulaṃ mūtra-vartmani || 79 ||<BR>
mūtra-kṛcchra-vikāreṣu bālānāṃ tv ekam aṅgulam |<BR>
prakuñco madhyamā mātrā bālānāṃ śuktir eva tu || 80 ||<BR>
uttānāyāḥ śayānāyāḥ samyak saṃkocya sakthinī |<BR>
ūrdhva-jānvās tri-caturān aho-rātreṇa yojayet || 81 ||<BR>
vastīṃs tri-rātram evaṃ ca sneha-mātrāṃ vivardhayan |<BR>
try-aham eva ca viśramya praṇidadhyāt punas try-aham || 82 ||<BR>
     19.82bv  sneha-mātrāṃ vivardhayet<BR>
pakṣād vireko vamite tataḥ pakṣān nirūhaṇam |<BR>
sadyo nirūḍhaś cānvāsyaḥ sapta-rātrād virecitaḥ || 83 ||<BR>
yathā kusumbhādi-yutāt toyād rāgaṃ haret paṭaḥ |<BR>
tathā dravī-kṛtād dehād vastir nirharate malān || 84 ||<BR>
śākhā-gatāḥ koṣṭha-gatāś ca rogā marmordhva-sarvāvayavāṅga-jāś ca |<BR>
ye santi teṣāṃ na tu kaś-cid anyo vāyoḥ paraṃ janmani hetur asti || 85 ||<BR>
     19.85cv  ye santi teṣāṃ na hi kaś-cid anyo<BR>
viṭ-śleṣma-pittādi-maloccayānāṃ vikṣepa-saṃhāra-karaḥ sa yasmāt |<BR>
tasyāti-vṛddhasya śamāya nānyad vaster vinā bheṣajam asti kiñ-cit || 86 ||<BR>
     19.86av  viṭ-śleṣma-pittādi-malācayānāṃ     19.86av  viṭ-śleṣma-pittādi-malāśayānāṃ<BR>
     19.86av  viṇ-mūtra-pittādi-malāśayānāṃ     19.86bv  vikṣepa-saṃhāra-karo hi vāyuḥ<BR>
     19.86dv  vasteḥ samaṃ bheṣajam asti yasmāt<BR>
tasmāc cikitsārdha iti pradiṣṭaḥ kṛtsnā cikitsāpi ca vastir ekaiḥ |<BR>
tathā nijāgantu-vikāra-kāri-raktauṣadha-tvena sirā-vyadho 'pi || 87 ||<BR>
     19.87av  tasmāc cikitsārdham iti pradiṣṭaḥ     19.87bv  kṛtsnā cikitsāpi ca vastir eke<BR>
<BR>
Sūtrasthāna <BR>
ūrdhva-jatru-vikāreṣu viśeṣān nasyam iṣyate |<BR>
nāsā hi śiraso dvāraṃ tena tad vyāpya hanti tān || 1 ||<BR>
virecanaṃ bṛṃhaṇaṃ ca śamanaṃ ca tri-dhāpi tat |<BR>
virecanaṃ śiraḥ-śūla-jāḍya-syanda-galāmaye || 2 ||<BR>
     20.2bv  śamanaṃ ca tri-dhā bhavet <BR>
marśa-dhmānāvapīḍākhyais tat punaḥ ṣaḍ-vidhaṃ smṛtam || 2.1+1 ||<BR>
     20.2.1+1av  marśa-dhmānāvapīḍākhyāt<BR>
śopha-gaṇḍa-kṛmi-granthi-kuṣṭhāpasmāra-pīnase |<BR>
bṛṃhaṇaṃ vāta-je śūle sūryāvarte svara-kṣaye || 3 ||<BR>
snehena tīkṣṇaiḥ siddhena kalka-kvāthādibhiś ca tat || 3.1+1 ||<BR>
nāsāsya-śoṣe vāk-saṅge kṛcchra-bodhe 'va-bāhuke |<BR>
śamanaṃ nīlikā-vyaṅga-keśa-doṣākṣi-rājiṣu || 4 ||<BR>
     20.4dv  -keśa-doṣākṣi-rogiṣu     20.4dv  -keśa-doṣākṣi-roga-jit<BR>
yathā-svaṃ yaugikaiḥ snehair yathā-svaṃ ca prasādhitaiḥ |<BR>
kalka-kvāthādibhiś cādyaṃ madhu-paṭv-āsavair api || 5 ||<BR>
bṛṃhaṇaṃ dhanva-māṃsottha-rasāsṛk-khapurair api |<BR>
śamanaṃ yojayet pūrvaiḥ kṣīreṇa salilena vā || 6 ||<BR>
     20.6dv  kṣīreṇa salilena ca     20.6dv  kṣīreṇa ca jalena ca<BR>
marśaś ca pratimarśaś ca dvi-dhā sneho 'tra mātrayā |<BR>
kalkādyair avapīḍas tu sa tīkṣṇair mūrdha-recanaḥ || 7 ||<BR>
     20.7dv  tīkṣṇair mūrdha-virecanaḥ<BR>
dhmānaṃ virecanaś cūrṇo yuñjyāt taṃ mukha-vāyunā |<BR>
ṣaḍ-aṅgula-dvi-mukhayā nāḍyā bheṣaja-garbhayā || 8 ||<BR>
     20.8av  dhmānaṃ virecanaiś cūrṇair     20.8dv  nāḍyā bhaiṣajya-garbhayā<BR>
sa hi bhūri-taraṃ doṣaṃ cūrṇa-tvād apakarṣati |<BR>
pradeśiny-aṅgulī-parva-dvayān magna-samuddhṛtāt || 9 ||<BR>
yāvat pataty asau bindur daśāṣṭau ṣaṭ krameṇa te |<BR>
marśasyotkṛṣṭa-madhyonā mātrās tā eva ca kramāt || 10 ||<BR>
bindu-dvayonāḥ kalkāder yojayen na tu nāvanam |<BR>
toya-madya-gara-sneha-pītānāṃ pātum icchatām || 11 ||<BR>
bhukta-bhakta-śiraḥ-snāta-snātu-kāma-srutāsṛjām |<BR>
nava-pīnasa-vegārta-sūtikā-śvāsa-kāsinām || 12 ||<BR>
     20.12av  bhuktābhyakta-śiraḥ-snāta-<BR>
śuddhānāṃ datta-vastīnāṃ tathān-ārtava-dur-dine |<BR>
anya-trātyayikād vyādher atha nasyaṃ prayojayet || 13 ||<BR>
prātaḥ śleṣmaṇi madhyāhne pitte sāyan-niśoś cale |<BR>
svastha-vṛtte tu pūrvāhṇe śarat-kāla-vasantayoḥ || 14 ||<BR>
śīte madhyan-dine grīṣme sāyaṃ varṣāsu sātape |<BR>
vātābhibhūte śirasi hidhmāyām apatānake || 15 ||<BR>
manyā-stambhe svara-bhraṃśe sāyaṃ prātar dine dine |<BR>
ekāhāntaram anya-tra saptāhaṃ ca tad ācaret || 16 ||<BR>
snigdha-svinnottamāṅgasya prāk-kṛtāvaśyakasya ca |<BR>
nivāta-śayana-sthasya jatrūrdhvaṃ svedayet punaḥ || 17 ||<BR>
athottānarju-dehasya pāṇi-pāde prasārite |<BR>
kiñ-cid-unnata-pādasya kiñ-cin mūrdhani nāmite || 18 ||<BR>
nāsā-puṭaṃ pidhāyaikaṃ paryāyeṇa niṣecayet |<BR>
uṣṇāmbu-taptaṃ bhaiṣajyaṃ praṇāḍyā picunātha-vā || 19 ||<BR>
     20.19dv  praṇālyā picunātha-vā<BR>
datte pāda-tala-skandha-hasta-karṇādi mardayet |<BR>
śanair ucchidya niṣṭhīvet pārśvayor ubhayos tataḥ || 20 ||<BR>
     20.20cv  śanair ucchindya niṣṭhīvet<BR>
ā-bheṣaja-kṣayād evaṃ dvis trir vā nasyam ācaret |<BR>
mūrchāyāṃ śīta-toyena siñcet pariharan śiraḥ || 21 ||<BR>
snehaṃ virecanasyānte dadyād doṣādy-apekṣayā |<BR>
nasyānte vāk-śataṃ tiṣṭhed uttāno dhārayet tataḥ || 22 ||<BR>
     20.22av  snehaṃ recana-nasyānte<BR>
dhūmaṃ pītvā kavoṣṇāmbu-kavaḍān kaṇṭha-śuddhaye |<BR>
samyak-snigdhe sukhocchvāsa-svapna-bodhākṣa-pāṭavam || 23 ||<BR>
rūkṣe 'kṣi-stabdha-tā śoṣo nāsāsye mūrdha-śūnya-tā |<BR>
snigdhe 'ti kaṇḍū-guru-tā-prasekā-ruci-pīnasāḥ || 24 ||<BR>
     20.24cv  snigdhe 'ti kaṇḍūr guru-tā     20.24dv  prasekā-ruci-pīnasāḥ<BR>
su-virikte 'kṣi-laghu-tā-vaktra-svara-viśuddhayaḥ |<BR>
dur-virikte gadodrekaḥ kṣāma-tāti-virecite || 25 ||<BR>
pratimarśaḥ kṣata-kṣāma-bāla-vṛddha-sukhātmasu |<BR>
prayojyo '-kāla-varṣe 'pi na tv iṣṭo duṣṭa-pīnase || 26 ||<BR>
madya-pīte '-bala-śrotre kṛmi-dūṣita-mūrdhani |<BR>
utkṛṣṭotkliṣṭa-doṣe ca hīna-mātra-tayā hi saḥ || 27 ||<BR>
     20.27dv  hīna-māna-tayā hi saḥ<BR>
niśāhar-bhukta-vāntāhaḥ-svapnādhva-śrama-retasām |<BR>
śiro-'bhyañjana-gaṇḍūṣa-prasrāvāñjana-varcasām || 28 ||<BR>
danta-kāṣṭhasya hāsasya yojyo 'nte 'sau dvi-bindukaḥ |<BR>
pañcasu srotasāṃ śuddhiḥ klama-nāśas triṣu kramāt || 29 ||<BR>
dṛg-balaṃ pañcasu tato danta-dārḍhyaṃ maruc-chamaḥ |<BR>
na nasyam ūna-saptābde nātītāśīti-vatsare || 30 ||<BR>
na conāṣṭā-daśe dhūmaḥ kavaḍo nona-pañcame |<BR>
na śuddhir ūna-daśame na cātikrānta-saptatau || 31 ||<BR>
     20.31bv  kavaḍo nyūna-pañcame<BR>
ā-janma-maraṇaṃ śastaḥ pratimarśas tu vasti-vat |<BR>
marśa-vac ca guṇān kuryāt sa hi nityopasevanāt || 32 ||<BR>
na cātra yantraṇā nāpi vyāpadbhyo marśa-vad bhayam |<BR>
tailam eva ca nasyārthe nityābhyāsena śasyate || 33 ||<BR>
     20.33cv  tailam eva ca nasyārthaṃ<BR>
śirasaḥ śleṣma-dhāma-tvāt snehāḥ svasthasya netare |<BR>
āśu-kṛc-cira-kāri-tvaṃ guṇotkarṣāpakṛṣṭa-tā || 34 ||<BR>
     20.34dv  guṇotkṛṣṭāpakṛṣṭa-tā     20.34dv  guṇotkṛṣṭāpakarṣa-tā     20.34dv <BR>
guṇotkarṣāpakarṣa-tā<BR>
marśe ca pratimarśe ca viśeṣo na bhaved yadi |<BR>
ko marśaṃ sa-parīhāraṃ sāpadaṃ ca bhajet tataḥ || 35 ||<BR>
     20.35dv  sāpadaṃ ca vadet tataḥ<BR>
accha-pāna-vicārākhyau kuṭī-vātātapa-sthitī |<BR>
anvāsa-mātrā-vastī ca tad-vad eva vinirdiśet || 36 ||<BR>
     20.36dv  tad-vad eva ca nirdiśet<BR>
paṭola-mudga-vārtāka-hrasvamūlaka-jāṅgalaiḥ |<BR>
rasaiḥ śāli-yavān adyān nasya-karmaṇi ṣaḍ-vidhe || 36+1 ||<BR>
uccair-bhāṣaṇam āyāsam a-jīrṇā-sātmya-bhojanam |<BR>
datta-nasyo naraḥ krodhaṃ yānādīṃś ca vivarjayet || 36+2 ||<BR>
jīvantī-jala-devadāru-jalada-tvak-sevya-gopī-himaṃ || 37a ||<BR>
dārvī-tvaṅ-madhuka-plavāguru-varī-puṇḍrāhva-bilvotpalam || 37b ||<BR>
dhāvanyau surabhiṃ sthire kṛmiharaṃ pattraṃ truṭīṃ reṇukāṃ || 37c ||<BR>
kiñjalkaṃ kamalād balāṃ śata-guṇe divye 'mbhasi kvāthayet || 37d ||<BR>
tailād rasaṃ daśa-guṇaṃ pariśeṣya tena tailaṃ paceta salilena daśaiva vārān |<BR>
pāke kṣipec ca daśame samam āja-dugdhaṃ nasyaṃ mahā-guṇam uśanty aṇu-tailam etat<BR>
|| 38 ||<BR>
     20.38bv  tailaṃ pacec ca salilena daśaiva vārān<BR>
ghanonnata-prasanna-tvak-skandha-grīvāsya-vakṣasaḥ |<BR>
dṛḍhendriyāsta-palitā bhaveyur nasya-śīlinaḥ || 39 ||<BR>
     20.39cv  dṛḍhendriyās tv a-palitā<BR>
<BR>
Sūtrasthāna <BR>
jatrūrdhva-kapha-vātottha-vikārāṇām a-janmane |<BR>
ucchedāya ca jātānāṃ pibed dhūmaṃ sadātma-vān || 1 ||<BR>
     21.1av  jatrūrdhvaṃ kapha-vātottha-<BR>
snigdho madhyaḥ sa tīkṣṇaś ca vāte vāta-kaphe kaphe |<BR>
yojyo na rakta-pittārti-viriktodara-mehiṣu || 2 ||<BR>
     21.2cv  yojyo na pitta-raktārta-     21.2cv  yojyo na pitta-raktārti-<BR>
timirordhvānilādhmāna-rohiṇī-datta-vastiṣu |<BR>
matsya-madya-dadhi-kṣīra-kṣaudra-sneha-viṣāśiṣu || 3 ||<BR>
śirasy abhihate pāṇḍu-roge jāgarite niśi |<BR>
rakta-pittāndhya-bādhirya-tṛṇ-mūrchā-mada-moha-kṛt || 4 ||<BR>
dhūmo '-kāle 'ti-pīto vā tatra śīto vidhir hitaḥ |<BR>
kṣuta-jṛmbhita-viṇ-mūtra-strī-sevā-śastra-karmaṇām || 5 ||<BR>
     21.5dv  -strī-sevā-śastra-karmiṇām<BR>
hāsasya danta-kāṣṭhasya dhūmam ante piben mṛdum |<BR>
kāleṣv eṣu niśāhāra-nāvanānte ca madhyamam || 6 ||<BR>
     21.6av  hāsyasya danta-kāṣṭhasya<BR>
nidrā-nasyāñjana-snāna-ccharditānte virecanam |<BR>
vasti-netra-sama-dravyaṃ tri-kośaṃ kārayed ṛju || 7 ||<BR>
mūlāgre 'ṅguṣṭha-kolāsthi-praveśaṃ dhūma-netrakam |<BR>
tīkṣṇa-snehana-madhyeṣu trīṇi catvāri pañca ca || 8 ||<BR>
     21.8av  mūle 'gre 'ṅguṣṭha-kolāsthi-<BR>
aṅgulānāṃ kramāt pātuḥ pramāṇenāṣṭakāni tat |<BR>
ṛjūpaviṣṭas tac-cetā vivṛtāsyas tri-paryayam || 9 ||<BR>
     21.9cv  ṛjūpaviṣṭas tac-citto<BR>
pidhāya cchidram ekaikaṃ dhūmaṃ nāsikayā pibet |<BR>
prāk piben nāsayotkliṣṭe doṣe ghrāṇa-śiro-gate || 10 ||<BR>
     21.10dv  doṣe nāsā-śiro-gate<BR>
utkleśanārthaṃ vaktreṇa viparītaṃ tu kaṇṭha-ge |<BR>
mukhenaivodvamed dhūmaṃ nāsayā dṛg-vighāta-kṛt || 11 ||<BR>
ākṣepa-mokṣaiḥ pātavyo dhūmas tu tris tribhis tribhiḥ |<BR>
ahnaḥ pibet sakṛt snigdhaṃ dvir madhyaṃ śodhanaṃ param || 12 ||<BR>
     21.12bv  dhūmas trīṃs trīṃs tribhis tribhiḥ<BR>
triś catur vā mṛdau tatra dravyāṇy aguru guggulu |<BR>
musta-sthauṇeya-śaileya-naladośīra-vālakam || 13 ||<BR>
     21.13av  triś catur vā mṛdos tatra<BR>
varāṅga-kauntī-madhuka-bilva-majjailavālukam |<BR>
śrīveṣṭakaṃ sarja-raso dhyāmakaṃ madanaṃ plavam || 14 ||<BR>
śallakī kuṅkumaṃ māṣā yavāḥ kundurukas tilāḥ |<BR>
snehaḥ phalānāṃ sārāṇāṃ medo majjā vasā ghṛtam || 15 ||<BR>
śamane śallakī lākṣā pṛthvīkā kamalotpalam |<BR>
nyagrodhodumbarāśvattha-plakṣa-lodhra-tvacaḥ sitā || 16 ||<BR>
yaṣṭīmadhu suvarṇatvak padmakaṃ raktayaṣṭikā |<BR>
gandhāś cā-kuṣṭha-tagarās tīkṣṇe jyotiṣmatī niśā || 17 ||<BR>
daśa-mūla-manohvālaṃ lākṣā śvetā phala-trayam |<BR>
gandha-dravyāṇi tīkṣṇāni gaṇo mūrdha-virecanaḥ || 18 ||<BR>
     21.18av  daśa-mūla-manohvāla-     21.18bv  -lākṣā śvetā phala-trayam<BR>
jale sthitām aho-rātram iṣīkāṃ dvā-daśāṅgulām |<BR>
piṣṭair dhūmauṣadhair evaṃ pañca-kṛtvaḥ pralepayet || 19 ||<BR>
     21.19cv  piṣṭair dhūmauṣadhair eva<BR>
vartir aṅguṣṭhaka-sthūlā yava-madhyā yathā bhavet |<BR>
chāyā-śuṣkāṃ vi-garbhāṃ tāṃ snehābhyaktāṃ yathā-yatham || 20 ||<BR>
     21.20av  vartir aṅguṣṭha-vat sthūlā<BR>
dhūma-netrārpitāṃ pātum agni-pluṣṭāṃ prayojayet |<BR>
śarāva-saṃpuṭa-cchidre nāḍīṃ nyasya daśāṅgulām || 21 ||<BR>
aṣṭāṅgulāṃ vā vaktreṇa kāsa-vān dhūmam āpibet || 21ū̆ab ||<BR>
kāsaḥ śvāsaḥ pīnaso vi-svara-tvaṃ pūtir gandhaḥ pāṇḍu-tā keśa-doṣaḥ |<BR>
karṇāsyākṣi-srāva-kaṇḍv-arti-jāḍyaṃ tandrā hidhmā dhūma-paṃ na spṛśanti || 22ū̆ ||<BR>
hṛt-kaṇṭhendriya-saṃśuddhir lāghavaṃ śirasaḥ śamaḥ |<BR>
yatheritānāṃ doṣāṇāṃ samyak-pītasya lakṣaṇam || 22ū̆+1 ||<BR>
<BR>
Sūtrasthāna <BR>
catuḥ-prakāro gaṇḍūṣaḥ snigdhaḥ śamana-śodhanau |<BR>
ropaṇaś ca trayas tatra triṣu yojyāś calādiṣu || 1 ||<BR>
antyo vraṇa-ghnaḥ snigdho 'tra svādv-amla-paṭu-sādhitaiḥ |<BR>
snehaiḥ saṃśamanas tikta-kaṣāya-madhurauṣadhaiḥ || 2 ||<BR>
śodhanas tikta-kaṭv-amla-paṭūṣṇai ropaṇaḥ punaḥ |<BR>
kaṣāya-tiktakais tatra snehaḥ kṣīraṃ madhūdakam || 3 ||<BR>
śuktaṃ madyaṃ raso mūtraṃ dhānyāmlaṃ ca yathā-yatham |<BR>
kalkair yuktaṃ vipakvaṃ vā yathā-sparśaṃ prayojayet || 4 ||<BR>
danta-harṣe danta-cāle mukha-roge ca vātike |<BR>
sukhoṣṇam atha-vā śītaṃ tila-kalkodakaṃ hitam || 5 ||<BR>
gaṇḍūṣa-dhāraṇe nityaṃ tailaṃ māṃsa-raso 'tha-vā |<BR>
ūṣā-dāhānvite pāke kṣate cāgantu-saṃbhave || 6 ||<BR>
     22.6dv  kṣate vāgantu-saṃbhave<BR>
viṣe kṣārāgni-dagdhe ca sarpir dhāryaṃ payo 'tha-vā |<BR>
vaiśadyaṃ janayaty āśu saṃdadhāti mukhe vraṇān || 7 ||<BR>
     22.7av  viṣa-kṣārāgni-dagdhe ca     22.7cv  vaiśadyaṃ janayaty āsye     22.7dv <BR>
saṃdadhāti mukha-vraṇān<BR>
dāha-tṛṣṇā-praśamanaṃ madhu-gaṇḍūṣa-dhāraṇam |<BR>
dhānyāmlam āsya-vairasya-mala-daurgandhya-nāśanam || 8 ||<BR>
tad evā-lavaṇaṃ śītaṃ mukha-śoṣa-haraṃ param |<BR>
āśu kṣārāmbu-gaṇḍūṣo bhinatti śleṣmaṇaś cayam || 9 ||<BR>
sukhoṣṇodaka-gaṇḍūṣair jāyate vaktra-lāghavam |<BR>
nivāte sātape svinna-mṛdita-skandha-kandharaḥ || 10 ||<BR>
gaṇḍūṣam a-piban kiñ-cid-unnatāsyo vidhārayet |<BR>
kapha-pūrṇāsya-tā yāvat sravad-ghrāṇākṣa-tātha-vā || 11 ||<BR>
a-saṃcāryo mukhe pūrṇe gaṇḍūṣaḥ kavaḍo 'nya-thā || 11ū̆ab ||<BR>
     22.11ū̆av  a-saṃcāryo mukhe '-pūrṇe<BR>
manyā-śiraḥ-karṇa-mukhākṣi-rogāḥ praseka-kaṇṭhāmaya-vaktra-śoṣāḥ |<BR>
hṛl-lāsa-tandrā-ruci-pīnasāś ca sādhyā viśeṣāt kavaḍa-graheṇa || 12 ||<BR>
kalko rasa-kriyā cūrṇas tri-vidhaṃ pratisāraṇam || 13ab ||<BR>
     22.13av  kalko rasa-kriyā cūrṇaṃ<BR>
yuñjyāt tat kapha-rogeṣu gaṇḍūṣa-vihitauṣadhaiḥ |<BR>
mukhālepas tri-dhā doṣa-viṣa-hā varṇa-kṛc ca saḥ || 14 ||<BR>
     22.14cv  mukha-lepas tri-dhā doṣa-<BR>
vyādher apacayaḥ puṣṭir vaiśadyaṃ vaktra-lāghavam |<BR>
indriyāṇāṃ prasādaś ca kavaḍe śuddhi-lakṣaṇam || 14.1+1 ||<BR>
hīnāj jāḍya-kaphotkleśāv a-rasa-jñānam eva ca |<BR>
ati-yogān mukhe pākaḥ śoṣa-tṛṣṇā-ruci-klamaḥ || 14.1+2 ||<BR>
     22.14.1+2av  hīnād dhmāna-kaphotleśāv<BR>
uṣṇo vāta-kaphe śastaḥ śeṣeṣv aty-artha-śītalaḥ |<BR>
tri-pramāṇaś catur-bhāga-tri-bhāgārdhāṅgulonnatiḥ || 15 ||<BR>
a-śuṣkasya sthitis tasya śuṣko dūṣayati cchavim |<BR>
tam ārdrayitvāpanayet tad-ante 'bhyaṅgam ācaret || 16 ||<BR>
vivarjayed divā-svapna-bhāṣyāgny-ātapa-śuk-krudhaḥ |<BR>
na yojyaḥ pīnase '-jīrṇe datta-nasye hanu-grahe || 17 ||<BR>
     22.17dv  datte nasye hanu-grahe<BR>
a-rocake jāgarite sa tu hanti su-yojitaḥ |<BR>
a-kāla-palita-vyaṅga-valī-timira-nīlikāḥ || 18 ||<BR>
     22.18bv  sa ca hanti su-yojitaḥ<BR>
kola-majjā vṛṣān mūlaṃ śābaraṃ gaura-sarṣapāḥ |<BR>
siṃhī-mūlaṃ tilāḥ kṛṣṇā dārvī-tvaṅ nis-tuṣā yavāḥ || 19 ||<BR>
darbha-mūla-himośīra-śirīṣa-miśi-taṇḍulāḥ |<BR>
kumudotpala-kalhāra-dūrvā-madhuka-candanam || 20 ||<BR>
kālīyaka-tilośīra-māṃsī-tagara-padmakam |<BR>
tālīśa-gundrā-puṇḍrāhva-yaṣṭī-kāśa-natāguru || 21 ||<BR>
ity ardhārdhoditā lepā hemantādiṣu ṣaṭ smṛtāḥ |<BR>
-mukhālepana-śīlānāṃ dṛḍhaṃ bhavati darśanam || 22 ||<BR>
vadanaṃ cā-parimlānaṃ ślakṣṇaṃ tāmarasopamam |<BR>
abhyaṅga-seka-picavo vastiś ceti catur-vidham || 23 ||<BR>
mūrdha-tailaṃ bahu-guṇaṃ tad vidyād uttarottaram |<BR>
tatrābhyaṅgaḥ prayoktavyo raukṣya-kaṇḍū-malādiṣu || 24 ||<BR>
     22.24dv  rūkṣa-kaṇḍū-malādiṣu<BR>
arūṃṣikā-śiras-toda-dāha-pāka-vraṇeṣu tu |<BR>
pariṣekaḥ picuḥ keśa-śāta-sphuṭana-dhūpane || 25 ||<BR>
     22.25bv  -dāha-pāka-vraṇeṣu ca<BR>
netra-stambhe ca vastis tu prasupty-ardita-jāgare |<BR>
nāsāsya-śoṣe timire śiro-roge ca dāruṇe || 26 ||<BR>
vidhis tasya niṣaṇṇasya pīṭhe jānu-same mṛdau |<BR>
śuddhākta-svinna-dehasya dinānte gavya-māhiṣam || 27 ||<BR>
dvā-daśāṅgula-vistīrṇaṃ carma-paṭṭaṃ śiraḥ-samam |<BR>
ā-karṇa-bandhana-sthānaṃ lalāṭe vastra-veṣṭite || 28 ||<BR>
caila-veṇikayā baddhvā māṣa-kalkena lepayet |<BR>
tato yathā-vyādhi śṛtaṃ snehaṃ koṣṇaṃ niṣecayet || 29 ||<BR>
ūrdhvaṃ keśa-bhuvo yāvad aṅgulaṃ dhārayec ca tam |<BR>
ā-vaktra-nāsikotkledād daśāṣṭau ṣaṭ calādiṣu || 30 ||<BR>
     22.30cv  ā-vaktra-nāsikā-kledād<BR>
mātrā-sahasrāṇy a-ruje tv ekaṃ skandhādi mardayet |<BR>
mukta-snehasya paramaṃ saptāhaṃ tasya sevanam || 31 ||<BR>
     22.31dv  saptāhaṃ tasya secanam<BR>
dhārayet pūraṇaṃ karṇe karṇa-mūlaṃ vimardayan |<BR>
rujaḥ syān mārdavaṃ yāvan mātrā-śatam a-vedane || 32 ||<BR>
     22.32bv  karṇa-mūlaṃ vimardayet<BR>
yāvat paryeti hastāgraṃ dakṣiṇaṃ jānu-maṇḍalam |<BR>
nimeṣonmeṣa-kālena samaṃ mātrā tu sā smṛtā || 33 ||<BR>
     22.33cv  nimeṣonmeṣa-mātreṇa<BR>
kaca-sadana-sita-tva-piñjara-tvaṃ pariphuṭanaṃ śirasaḥ samīra-rogān |<BR>
jayati janayatīndriya-prasādaṃ svara-hanu-mūrdha-balaṃ ca mūrdha-tailam || 34 ||<BR>
     22.34av  kaca-śadana-sita-tva-piñjara-tvaṃ     22.34av <BR>
kaca-śadana-sita-tva-piñjara-tva-<BR>
     22.34av  kaca-sadana-sita-tva-piñjara-tva-<BR>
<BR>
Sūtrasthāna <BR>
sarveṣām akṣi-rogāṇām ādāv āścyotanaṃ hitam |<BR>
ruk-toda-kaṇḍu-gharṣāśru-dāha-rāga-nibarhaṇam || 1 ||<BR>
     23.1dv  -dāha-roga-nibarhaṇam<BR>
uṣṇaṃ vāte kaphe koṣṇaṃ tac chītaṃ rakta-pittayoḥ |<BR>
nivāta-sthasya vāmena pāṇinonmīlya locanam || 2 ||<BR>
śuktau pralambayānyena picu-vartyā kanīnike |<BR>
daśa dvā-daśa vā bindūn dvy-aṅgulād avasecayet || 3 ||<BR>
tataḥ pramṛjya mṛdunā cailena kapha-vātayoḥ |<BR>
anyena koṣṇa-pānīya-plutena svedayen mṛdu || 4 ||<BR>
aty-uṣṇa-tīkṣṇaṃ rug-rāga-dṛṅ-nāśāyākṣi-secanam |<BR>
ati-śītaṃ tu kurute nistoda-stambha-vedanāḥ || 5 ||<BR>
kaṣāya-vartma-tāṃ gharṣaṃ kṛcchrād unmeṣaṇaṃ bahu |<BR>
vikāra-vṛddhim aty-alpaṃ saṃrambham a-parisrutam || 6 ||<BR>
gatvā saṃdhi-śiro-ghrāṇa-mukha-srotāṃsi bheṣajam |<BR>
ūrdhva-gān nayane nyastam apavartayate malān || 7 ||<BR>
     23.7av  gatvā saṃdhi-sirā-ghrāṇa-<BR>
athāñjanaṃ śuddha-tanor netra-mātrāśraye male |<BR>
pakva-liṅge 'lpa-śophāti-kaṇḍū-paicchilya-lakṣite || 8 ||<BR>
     23.8cv  pakva-liṅge 'lpa-śophārti-<BR>
manda-gharṣāśru-rāge 'kṣṇi prayojyaṃ ghana-dūṣike |<BR>
ārte pitta-kaphāsṛgbhir mārutena viśeṣataḥ || 9 ||<BR>
lekhanaṃ ropaṇaṃ dṛṣṭi-prasādanam iti tri-dhā |<BR>
añjanaṃ lekhanaṃ tatra kaṣāyāmla-paṭūṣaṇaiḥ || 10 ||<BR>
ropaṇaṃ tiktakair dravyaiḥ svādu-śītaiḥ prasādanam |<BR>
tīkṣṇāñjanābhisaṃtapte nayane tat prasādanam || 11 ||<BR>
prayujyamānaṃ labhate pratyañjana-samāhvayam |<BR>
daśāṅgulā tanur madhye śalākā mukulānanā || 12 ||<BR>
praśastā lekhane tāmrī ropaṇe kāla-loha-jā |<BR>
aṅgulī ca suvarṇotthā rūpya-jā ca prasādane || 13 ||<BR>
piṇḍo rasa-kriyā cūrṇas tri-dhaivāñjana-kalpanā |<BR>
gurau madhye laghau doṣe tāṃ krameṇa prayojayet || 14 ||<BR>
     23.14cv  guru-madhya-laghau doṣe     23.14dv  tāḥ krameṇa prayojayet<BR>
piṇḍasya tīkṣṇa-dravyasya mṛdu-dravya-kṛtasya ca |<BR>
hareṇu-mātraṃ dvi-guṇaṃ pramāṇaṃ kathayanty api || 14+1 ||<BR>
rasa-kriyāyām apy evaṃ viḍaṅga-phala-mātrakam |<BR>
śalākāṃ dvi-guṇāṃ tīkṣṇe cūrṇe ca tri-guṇāṃ mṛdau || 14+2 ||<BR>
hareṇu-mātrā piṇḍasya vella-mātrā rasa-kriyā |<BR>
tīkṣṇasya dvi-guṇaṃ tasya mṛdunaś cūrṇitasya ca || 15 ||<BR>
     23.15av  piṇḍo hareṇu-mātras tu     23.15av  hareṇu-mātraṃ piṇḍasya     23.15av <BR>
hareṇu-mātraḥ piṇḍas tu<BR>
     23.15bv  valla-mātrā rasa-kriyā     23.15dv  mṛdoś cūrṇāñjanasya ca<BR>
dve śalāke tu tīkṣṇasya tisras tad-itarasya ca |<BR>
niśi svapne na madhyāhne mlāne noṣṇa-gabhastibhiḥ || 16 ||<BR>
     23.16bv  tisraḥ syur itarasya ca     23.16cv  niśi svapnena madhyāhne     23.16dv <BR>
pānānnoṣṇa-gabhastibhiḥ<BR>
akṣi-rogāya doṣāḥ syur vardhitotpīḍita-drutāḥ |<BR>
prātaḥ sāyaṃ ca tac-chāntyai vy-abhre 'rke 'to 'ñjayet sadā || 17 ||<BR>
vadanty anye tu na divā prayojyaṃ tīkṣṇam añjanam |<BR>
vireka-dur-balaṃ cakṣur ādityaṃ prāpya sīdati || 18 ||<BR>
svapnena rātrau kālasya saumya-tvena ca tarpitā |<BR>
śīta-sātmyā dṛg āgneyī sthira-tāṃ labhate punaḥ || 19 ||<BR>
aty-udrikte balāse tu lekhanīye 'tha-vā gade |<BR>
kāmam ahny api nāty-uṣṇe tīkṣṇam akṣṇi prayojayet || 20 ||<BR>
aśmano janma lohasya tata eva ca tīkṣṇa-tā |<BR>
upaghāto 'pi tenaiva tathā netrasya tejasaḥ || 21 ||<BR>
na rātrāv api śīte 'ti netre tīkṣṇāñjanaṃ hitam |<BR>
doṣam a-srāvayet stabdhaṃ kaṇḍū-jāḍyādi-kāri tat || 22 ||<BR>
     23.22cv  doṣam a-srāvayat stabdhaṃ     23.22cv  doṣam a-srāvayat stambha-<BR>
     23.22cv  doṣaṃ na srāvayet stambha-     23.22dv  -kaṇḍū-jāḍyādi-kāri tat<BR>
nāñjayed bhīta-vamita-viriktāśita-vegite |<BR>
kruddha-jvarita-tāntākṣi-śiro-ruk-śoka-jāgare || 23 ||<BR>
a-dṛṣṭe 'rke śiraḥ-snāte pītayor dhūma-madyayoḥ |<BR>
a-jīrṇe 'gny-arka-saṃtapte divā-supte pipāsite || 24 ||<BR>
     23.24dv  divā-svapne pipāsite<BR>
ati-tīkṣṇa-mṛdu-stoka-bahv-accha-ghana-karkaśam |<BR>
aty-artha-śītalaṃ taptam añjanaṃ nāvacārayet || 25 ||<BR>
     23.25cv  aty-arthaṃ śītalaṃ taptam<BR>
athānumīlayan dṛṣṭim antaḥ saṃcārayec chanaiḥ |<BR>
añjite vartmanī kiñ-cic cālayec caivam añjanam || 26 ||<BR>
tīkṣṇaṃ vyāpnoti sahasā na conmeṣa-nimeṣaṇam |<BR>
niṣpīḍanaṃ ca vartmabhyāṃ kṣālanaṃ vā samācaret || 27 ||<BR>
apetauṣadha-saṃrambhaṃ nirvṛtaṃ nayanaṃ yadā |<BR>
vyādhi-doṣartu-yogyābhir adbhiḥ prakṣālayet tadā || 28 ||<BR>
dakṣiṇāṅguṣṭhakenākṣi tato vāmaṃ sa-vāsasā |<BR>
ūrdhva-vartmani saṃgṛhya śodhyaṃ vāmena cetarat || 29 ||<BR>
vartma-prāpto 'ñjanād doṣo rogān kuryād ato 'nya-thā |<BR>
kaṇḍū-jāḍye 'ñjanaṃ tīkṣṇaṃ dhūmaṃ vā yojayet punaḥ || 30 ||<BR>
     23.30av  vartma-prāptāñjanād doṣo     23.30bv  rogān kuryāt tato 'nya-thā<BR>
tīkṣṇāñjanābhitapte tu cūrṇaṃ pratyañjanaṃ himam || 30ū̆ab ||<BR>
     23.30ū̆av  tīkṣṇāñjanāti-tapte tu     23.30ū̆av  tīkṣṇāñjanāti-yoge tu     23.30ū̆bv <BR>
cūrṇaṃ pratyañjanaṃ hitam<BR>
<BR>
Sūtrasthāna <BR>
nayane tāmyati stabdhe śuṣke rūkṣe 'bhighātite |<BR>
vāta-pittāture jihme śīrṇa-pakṣmāvilekṣaṇe || 1 ||<BR>
kṛcchronmīla-sirā-harṣa-sirotpāta-tamo-'rjunaiḥ |<BR>
syanda-manthānyato-vāta-vāta-paryāya-śukrakaiḥ || 2 ||<BR>
āture śānta-rāgāśru-śūla-saṃrambha-dūṣike |<BR>
nivāte tarpaṇaṃ yojyaṃ śuddhayor mūrdha-kāyayoḥ || 3 ||<BR>
kāle sādhāraṇe prātaḥ sāyaṃ vottāna-śāyinaḥ |<BR>
yava-māṣa-mayīṃ pālīṃ netra-kośād bahiḥ samām || 4 ||<BR>
     24.4bv  sāyaṃ cottāna-śāyinaḥ<BR>
dvy-aṅguloccāṃ dṛḍhāṃ kṛtvā yathā-svaṃ siddham āvapet |<BR>
sarpir nimīlite netre taptāmbu-pravilāyitam || 5 ||<BR>
     24.5dv  taptāmbu-pravilāpitam<BR>
naktāndhya-vāta-timira-kṛcchra-bodhādike vasām |<BR>
ā-pakṣmāgrād athonmeṣaṃ śanakais tasya kurvataḥ || 6 ||<BR>
mātrā vigaṇayet tatra vartma-saṃdhi-sitāsite |<BR>
dṛṣṭau ca krama-śo vyādhau śataṃ trīṇi ca pañca ca || 7 ||<BR>
     24.7av  mātrāṃ vigaṇayet tatra <BR>
śatāni sapta cāṣṭau ca daśa manthe daśānile |<BR>
pitte ṣaṭ svastha-vṛtte ca balāse pañca dhārayet || 8 ||<BR>
     24.8bv  daśa manthe 'nile daśa<BR>
kṛtvāpāṅge tato dvāraṃ snehaṃ pātre nigālayet |<BR>
pibec ca dhūmaṃ nekṣeta vyoma rūpaṃ ca bhāsvaram || 9 ||<BR>
     24.9dv  vyoma rūpaṃ ca bhās-karam<BR>
itthaṃ prati-dinaṃ vāyau pitte tv ekāntaraṃ kaphe |<BR>
svasthe tu dvy-antaraṃ dadyād ā-tṛpter iti yojayet || 10 ||<BR>
prakāśa-kṣama-tā svāsthyaṃ viśadaṃ laghu locanam |<BR>
tṛpte viparyayo '-tṛpte 'ti-tṛpte śleṣma-jā rujaḥ || 11 ||<BR>
     24.11dv  tṛpte 'ti śleṣma-jā rujaḥ<BR>
sneha-pītā tanur iva klāntā dṛṣṭir hi sīdati |<BR>
tarpaṇān-antaraṃ tasmād dṛg-balādhāna-kāriṇam || 12 ||<BR>
puṭa-pākaṃ prayuñjīta pūrvokteṣv eva yakṣmasu |<BR>
sa vāte snehanaḥ śleṣma-sahite lekhano hitaḥ || 13 ||<BR>
     24.13bv  pūrvokteṣv eṣu yakṣmasu     24.13bv  pūrvokteṣu ca yakṣmasu<BR>
dṛg-daurbalye 'nile pitte rakte svasthe prasādanaḥ |<BR>
bhū-śaya-prasahānūpa-medo-majja-vasāmiṣaiḥ || 14 ||<BR>
snehanaṃ payasā piṣṭair jīvanīyaiś ca kalpayet |<BR>
mṛga-pakṣi-yakṛn-māṃsa-muktāyas-tāmra-saindhavaiḥ || 15 ||<BR>
sroto-ja-śaṅkha-phenālair lekhanaṃ mastu-kalkitaiḥ |<BR>
mṛga-pakṣi-yakṛn-majja-vasāntra-hṛdayāmiṣaiḥ || 16 ||<BR>
madhuraiḥ sa-ghṛtaiḥ stanya-kṣīra-piṣṭaiḥ prasādanam |<BR>
bilva-mātraṃ pṛthak piṇḍaṃ māṃsa-bheṣaja-kalkayoḥ || 17 ||<BR>
urubūka-vaṭāmbho-ja-pattraiḥ snehādiṣu kramāt |<BR>
veṣṭayitvā mṛdā liptaṃ dhava-dhanvana-go-mayaiḥ || 18 ||<BR>
     24.18bv  -pattraiḥ snigdhādiṣu kramāt<BR>
pacet pradīptair agny-ābhaṃ pakvaṃ niṣpīḍya tad-rasam |<BR>
netre tarpaṇa-vad yuñjyāt śataṃ dve trīṇi dhārayet || 19 ||<BR>
lekhana-snehanāntyeṣu koṣṇau pūrvau himo 'paraḥ |<BR>
dhūma-po 'nte tayor eva yogās tatra ca tṛpti-vat || 20 ||<BR>
tarpaṇaṃ puṭa-pākaṃ ca nasyān-arhe na yojayet |<BR>
yāvanty ahāni yuñjīta dvis tato hita-bhāg bhavet || 21 ||<BR>
mālatī-mallikā-puṣpair baddhākṣo nivasen niśām || 21ū̆ab ||<BR>
     24.21ū̆bv  baddhākṣo nivasen niśi<BR>
sarvātmanā netra-balāya yatnaṃ kurvīta nasyāñjana-tarpaṇādyaiḥ |<BR>
dṛṣṭiś ca naṣṭā vividhaṃ jagac ca tamo-mayaṃ jāyata eka-rūpam || 22ū̆ ||<BR>
<BR>
Sūtrasthāna <BR>
nānā-vidhānāṃ śalyānāṃ nānā-deśa-prabodhinām |<BR>
āhartum abhyupāyo yas tad yantraṃ yac ca darśane || 1 ||<BR>
     25.1bv  nānā-deśa-vibādhinām<BR>
arśo-bhagandarādīnāṃ śastra-kṣārāgni-yojane |<BR>
śeṣāṅga-parirakṣāyāṃ tathā vasty-ādi-karmaṇi || 2 ||<BR>
ghaṭikālābu-śṛṅgaṃ ca jāmbavauṣṭhādikāni ca |<BR>
aneka-rūpa-kāryāṇi yantrāṇi vividhāny ataḥ || 3 ||<BR>
vikalpya kalpayet buddhyā yathā-sthūlaṃ tu vakṣyate |<BR>
tulyāni kaṅka-siṃharkṣa-kākādi-mṛga-pakṣiṇām || 4 ||<BR>
mukhair mukhāni yantrāṇāṃ kuryāt tat-saṃjñakāni ca |<BR>
aṣṭā-daśāṅgulāyāmāny āyasāni ca bhūri-śaḥ || 5 ||<BR>
masūrākāra-pary-antaiḥ kaṇṭhe baddhāni kīlakaiḥ |<BR>
vidyāt svastika-yantrāṇi mūle 'ṅkuśa-natāni ca || 6 ||<BR>
     25.6dv  mūle 'ṅkuśa-nibhāni ca<BR>
tair dṛḍhair asthi-saṃlagna-śalyāharaṇam iṣyate |<BR>
kīla-baddha-vimuktāgrau saṃdaṃśau ṣo-ḍaśāṅgulau || 7 ||<BR>
tvak-sirā-snāyu-piśita-lagna-śalyāpakarṣaṇau |<BR>
ṣaḍ-aṅgulo 'nyo haraṇe sūkṣma-śalyopa-pakṣmaṇām || 8 ||<BR>
mucuṇḍī sūkṣma-dantarjur mūle rucaka-bhūṣaṇā |<BR>
gambhīra-vraṇa-māṃsānām armaṇaḥ śeṣitasya ca || 9 ||<BR>
     25.9av  mucuṭī sūkṣma-dantarjur <BR>
dve dvā-daśāṅgule matsya-tāla-vat dvy-eka-tālake |<BR>
tāla-yantre smṛte karṇa-nāḍī-śalyāpahāriṇī || 10 ||<BR>
     25.10bv  -tālu-vat dvy-eka-tāluke     25.10cv  tālu-yantre smṛte karṇa-<BR>
     25.10dv  -nāḍī-śalyāpahāraṇe     25.10dv  -nāḍī-śalyāpakarṣaṇī<BR>
nāḍī-yantrāṇi suṣirāṇy ekāneka-mukhāni ca |<BR>
sroto-gatānāṃ śalyānām āmayānāṃ ca darśane || 11 ||<BR>
     25.11bv  ekāneka-mukhāni tu<BR>
kriyāṇāṃ su-kara-tvāya kuryād ācūṣaṇāya ca |<BR>
tad-vistāra-parīṇāha-dairghyaṃ sroto-'nurodhataḥ || 12 ||<BR>
daśāṅgulārdha-nāhāntaḥ-kaṇṭha-śalyāvalokinī |<BR>
nāḍī pañca-mukha-cchidrā catuṣ-karṇasya saṃgrahe || 13 ||<BR>
     25.13bv  -kaṇṭha-śalyāvalokane<BR>
vāraṅgasya dvi-karṇasya tri-cchidrā tat-pramāṇataḥ |<BR>
vāraṅga-karṇa-saṃsthānānāha-dairghyānurodhataḥ || 14 ||<BR>
nāḍīr evaṃ-vidhāś cānyā draṣṭuṃ śalyāni kārayet |<BR>
padma-karṇikayā mūrdhni sadṛśī dvā-daśāṅgulā || 15 ||<BR>
caturtha-suṣirā nāḍī śalya-nirghātinī matā |<BR>
arśasāṃ go-stanākāraṃ yantrakaṃ catur-aṅgulam || 16 ||<BR>
nāhe pañcāṅgulaṃ puṃsāṃ pramadānāṃ ṣaḍ-aṅgulam |<BR>
dvi-cchidraṃ darśane vyādher eka-cchidraṃ tu karmaṇi || 17 ||<BR>
madhye 'sya try-aṅgulaṃ chidram aṅguṣṭhodara-vistṛtam |<BR>
ardhāṅgulocchritodvṛtta-karṇikaṃ ca tad-ūrdhvataḥ || 18 ||<BR>
     25.18dv  -karṇikaṃ tu tad-ūrdhvataḥ<BR>
śamy-ākhyaṃ tādṛg a-cchidraṃ yantram arśaḥ-prapīḍanam |<BR>
sarva-thāpanayed oṣṭhaṃ chidrād ūrdhvaṃ bhagandare || 19 ||<BR>
ghrāṇārbudārśasām eka-cchidrā nāḍy-aṅgula-dvayā |<BR>
pradeśinī-parīṇāhā syād bhagandara-yantra-vat || 20 ||<BR>
aṅgulī-trāṇakaṃ dāntaṃ vārkṣaṃ vā catur-aṅgulam |<BR>
dvi-cchidraṃ go-stanākāraṃ tad-vaktra-vivṛtau sukham || 21 ||<BR>
yoni-vraṇekṣaṇaṃ madhye suṣiraṃ ṣo-ḍaśāṅgulam |<BR>
mudrā-baddhaṃ catur-bhittam ambho-ja-mukulānanam || 22 ||<BR>
     25.22cv  mudrā-baddhaṃ catur-bhinnam     25.22cv  mudrā-baddhaṃ catuṣ-koṇam<BR>
catuḥ-śalākam ākrāntaṃ mūle tad vikasen mukhe |<BR>
yantre nāḍī-vraṇābhyaṅga-kṣālanāya ṣaḍ-aṅgule || 23 ||<BR>
vasti-yantrākṛtī mūle mukhe 'ṅguṣṭha-kalāya-khe |<BR>
agrato '-karṇike mūle nibaddha-mṛdu-carmaṇī || 24 ||<BR>
dvi-dvārā nalikā piccha-nalikā vodakodare |<BR>
dhūma-vasty-ādi-yantrāṇi nirdiṣṭāni yathā-yatham || 25 ||<BR>
try-aṅgulāsyaṃ bhavec chṛṅgaṃ cūṣaṇe 'ṣṭā-daśāṅgulam |<BR>
agre siddhārthaka-cchidraṃ su-naddhaṃ cūcukākṛti || 26 ||<BR>
syād dvā-daśāṅgulo 'lābur nāhe tv aṣṭā-daśāṅgulaḥ |<BR>
catus-try-aṅgula-vṛttāsyo dīpto 'ntaḥ śleṣma-rakta-hṛt || 27 ||<BR>
tad-vad ghaṭī hitā gulma-vilayonnamane ca sā |<BR>
śalākākhyāni yantrāṇi nānā-karmākṛtīni ca || 28 ||<BR>
     25.28dv  nānā-karmākṛtīni tu<BR>
yathā-yoga-pramāṇāni teṣām eṣaṇa-karmaṇī |<BR>
ubhe gaṇḍū-pada-mukhe srotobhyaḥ śalya-hāriṇī || 29 ||<BR>
     25.29bv  teṣām eṣaṇa-karmaṇi<BR>
masūra-dala-vaktre dve syātām aṣṭa-navāṅgule |<BR>
śaṅkavaḥ ṣaḍ ubhau teṣāṃ ṣo-ḍaśa-dvā-daśāṅgulau || 30 ||<BR>
vyūhane 'hi-phaṇā-vaktrau dvau daśa-dvā-daśāṅgulau |<BR>
cālane śara-puṅkhāsyāv āhārye baḍiśākṛtī || 31 ||<BR>
nato 'gre śaṅkunā tulyo garbha-śaṅkur iti smṛtaḥ |<BR>
aṣṭāṅgulāyatas tena mūḍha-garbhaṃ haret striyāḥ || 32 ||<BR>
aśmary-āharaṇaṃ sarpa-phaṇā-vad vakram agrataḥ |<BR>
śara-puṅkha-mukhaṃ danta-pātanaṃ catur-aṅgulam || 33 ||<BR>
     25.33av  aśmary-āharaṇe sarpa-     25.33bv  -phaṇā-vad vaktram agrataḥ<BR>
kārpāsa-vihitoṣṇīṣāḥ śalākāḥ ṣaṭ pramārjane |<BR>
pāyāv āsanna-dūrārthe dve daśa-dvā-daśāṅgule || 34 ||<BR>
dve ṣaṭ-saptāṅgule ghrāṇe dve karṇe 'ṣṭa-navāṅgule |<BR>
karṇa-śodhanam aśvattha-pattra-prāntaṃ sruvānanam || 35 ||<BR>
śalākā-jāmbavauṣṭhānāṃ kṣāre 'gnau ca pṛthak trayam |<BR>
yuñjyāt sthūlāṇu-dīrghāṇāṃ śalākām antra-vardhmani || 36 ||<BR>
madhyordhva-vṛtta-daṇḍāṃ ca mūle cārdhendu-saṃnibhām |<BR>
kolāsthi-dala-tulyāsyā nāsārśo-'rbuda-dāha-kṛt || 37 ||<BR>
aṣṭāṅgulā nimna-mukhās tisraḥ kṣārauṣadha-krame |<BR>
kanīnī-madhyamānāmī-nakha-māna-samair mukhaiḥ || 38 ||<BR>
     25.38cv  kaniṣṭhā-madhyamānāmī-<BR>
svaṃ svam uktāni yantrāṇi meḍhra-śuddhy-añjanādiṣu |<BR>
anu-yantrāṇy ayas-kānta-rajjū-vastrāśma-mudgarāḥ || 39 ||<BR>
     25.39cv  aṇu-yantrāṇy ayas-kānta-<BR>
vadhrāntra-jihvā-vālāś ca śākhā-nakha-mukha-dvi-jāḥ |<BR>
kālaḥ pākaḥ karaḥ pādo bhayaṃ harṣaś ca tat-kriyāḥ || 40 ||<BR>
     25.40av  vadhry-antra-jihvā-vālāś ca     25.40av  vardhrāntra-jihvā-vālāś ca     25.40bv <BR>
-śākhā-nakha-mukha-dvi-jāḥ<BR>
upāya-vit pravibhajed ālocya nipuṇaṃ dhiyā || 40ū̆ab ||<BR>
nirghātanonmathana-pūraṇa-mārga-śuddhi-saṃvyūhanāharaṇa-bandhana-pīḍanāni |<BR>
ācūṣaṇonnamana-nāmana-cāla-bhaṅga-vyāvartanarju-karaṇāni ca yantra-karma || 41ū̆ ||<BR>
vivartate sādhv avagāhate ca grāhyaṃ gṛhītvoddharate ca yasmāt |<BR>
yantreṣv ataḥ kaṅka-mukhaṃ pradhānaṃ sthāneṣu sarveṣv adhikāri yac ca || 42ū̆ ||<BR>
     25.42ū̆av  nivartate sādhv avagāhate ca     25.42ū̆dv  sthāneṣu sarveṣv a-vikāri yac<BR>
ca<BR>
<BR>
Sūtrasthāna <BR>
ṣaḍ-viṃśatiḥ su-karmārair ghaṭitāni yathā-vidhi |<BR>
śastrāṇi roma-vāhīni bāhulyenāṅgulāni ṣaṭ || 1 ||<BR>
su-rūpāṇi su-dhārāṇi su-grahāṇi ca kārayet |<BR>
a-karālāni su-dhmāta-su-tīkṣṇāv artite 'yasi || 2 ||<BR>
samāhita-mukhāgrāṇi nīlāmbho-ja-cchavīni ca |<BR>
nāmānugata-rūpāṇi sadā saṃnihitāni ca || 3 ||<BR>
svonmānārdha-caturthāṃśa-phalāny ekaika-śo 'pi ca |<BR>
prāyo dvi-trāṇi yuñjīta tāni sthāna-viśeṣataḥ || 4 ||<BR>
     26.4av  sva-mānārdha-caturthāṃśa-<BR>
maṇḍalāgraṃ vṛddhi-pattram utpalādhy-ardha-dhārake |<BR>
sarpaiṣaṇyau vetasākhyaṃ śarāry-āsya-tri-kūrcake || 4+(1) ||<BR>
kuśāsyaṃ sāṭa-vadanam antar-vaktrārdha-candrake |<BR>
vrīhi-mukhaṃ kuṭhārī ca śalākāṅguli-śastrake || 4+(2) ||<BR>
     26.4+(2)av  kuśāsyā sāṭa-vadanā     26.4+(2)bv  antar-vaktrārdha-candrakam<BR>
     26.4+(2)bv  channa-vaktrārdha-candrake     26.4+(2)bv <BR>
channa-vaktrārdha-candrakam<BR>
baḍiśaṃ kara-pattrākhyaṃ kartarī nakha-śastrakam |<BR>
danta-lekhanakaṃ sūcyaḥ kūrco nāma khajāhvayam || 4+(3) ||<BR>
ārā catur-vidhākārā tathā syāt karṇa-vedhanī || 4+(4)ab ||<BR>
     26.4+(4)bv  tathā syāt karṇa-vedhanam<BR>
maṇḍalāgraṃ phale teṣāṃ tarjany-antar-nakhākṛti |<BR>
lekhane chedane yojyaṃ pothakī-śuṇḍikādiṣu || 5 ||<BR>
     26.5av  maṇḍalāgraṃ phalaṃ teṣāṃ<BR>
vṛddhi-pattraṃ kṣurākāraṃ cheda-bhedana-pāṭane |<BR>
ṛjv-agram unnate śophe gambhīre ca tad anya-thā || 6 ||<BR>
     26.6dv  gambhīre tu tato 'nya-thā<BR>
natāgraṃ pṛṣṭhato dīrgha-hrasva-vaktraṃ yathāśrayam |<BR>
utpalādhy-ardha-dhārākhye bhedane chedane tathā || 7 ||<BR>
     26.7bv  -hrasva-vaktraṃ yathāśayam     26.7bv  -hrasva-vaktraṃ yathā-kramam<BR>
     26.7bv  -hrasva-vaktraṃ yathā-yatham     26.7bv  -hrasva-vaktre yathā-yatham<BR>
sarpāsyaṃ ghrāṇa-karṇārśaś-chedane 'rdhāṅgulaṃ phale |<BR>
gater anveṣaṇe ślakṣṇā gaṇḍū-pada-mukhaiṣaṇī || 8 ||<BR>
bhedanārthe 'parā sūcī-mukhā mūla-niviṣṭa-khā |<BR>
vetasaṃ vyadhane srāvye śarāry-āsya-tri-kūrcake || 9 ||<BR>
kuśāṭā-vadane srāvye dvy-aṅgulaṃ syāt tayoḥ phalam |<BR>
tad-vad antar-mukhaṃ tasya phalam adhy-ardham aṅgulam || 10 ||<BR>
     26.10ac  kuśāṭā vadane srāvye<BR>
ardha-candrānanaṃ caitat tathādhy-ardhāṅgulaṃ phale |<BR>
vrīhi-vaktraṃ prayojya ca tat sirodarayor vyadhe || 11 ||<BR>
pṛthuḥ kuṭhārī go-danta-sadṛśārdhāṅgulānanā |<BR>
tayordhva-daṇḍayā vidhyed upary asthnāṃ sthitāṃ sirām || 12 ||<BR>
tāmrī śalākā dvi-mukhī mukhe kurubakākṛtiḥ |<BR>
liṅga-nāśaṃ tayā vidhyet kuryād aṅguli-śastrakam || 13 ||<BR>
     26.13av  tāmrī śalākā dvi-mukhā<BR>
mudrikā-nirgata-mukhaṃ phale tv ardhāṅgulāyatam |<BR>
yogato vṛddhi-pattreṇa maṇḍalāgreṇa vā samam || 14 ||<BR>
tat pradeśiny-agra-parva-pramāṇārpaṇa-mudrikam |<BR>
sūtra-baddhaṃ gala-sroto-roga-cchedana-bhedane || 15 ||<BR>
     26.15bv  -pramāṇārpita-mudrikam<BR>
grahaṇe śuṇḍikārmāder baḍiśaṃ su-natānanam |<BR>
chede 'sthnāṃ karapattraṃ tu khara-dhāraṃ daśāṅgulam || 16 ||<BR>
     26.16bv  baḍiśaḥ su-natānanaḥ<BR>
vistāre dvy-aṅgulaṃ sūkṣma-dantaṃ su-tsaru-bandhanam |<BR>
snāyu-sūtra-kaca-cchede kartarī kartarī-nibhā || 17 ||<BR>
vakrarju-dhāraṃ dvi-mukhaṃ nakha-śastraṃ navāṅgulam |<BR>
sūkṣma-śalyoddhṛti-ccheda-bheda-pracchāna-lekhane || 18 ||<BR>
     26.18dv  -bheda-pracchanna-lekhane<BR>
eka-dhāraṃ catuṣ-koṇaṃ prabaddhākṛti caikataḥ |<BR>
danta-lekhanakaṃ tena śodhayed danta-śarkarām || 19 ||<BR>
     26.19bv  pravṛddhākṛti caikataḥ<BR>
vṛttā gūḍha-dṛḍhāḥ pāśe tisraḥ sūcyo 'tra sīvane |<BR>
māṃsalānāṃ pradeśānāṃ try-aśrā try-aṅgulam āyatā || 20 ||<BR>
alpa-māṃsāsthi-saṃdhi-stha-vraṇānāṃ dvy-aṅgulāyatā |<BR>
vrīhi-vaktrā dhanur-vakrā pakvāmāśaya-marmasu || 21 ||<BR>
sā sārdha-dvy-aṅgulā sarva-vṛttās tāś catur-aṅgulāḥ |<BR>
kūrco vṛttaika-pīṭha-sthāḥ saptāṣṭau vā su-bandhanāḥ || 22 ||<BR>
     26.22av  sā sārdha-dvy-aṅgulā sarvā     26.22bv  vṛttās tāś catur-aṅgulāḥ<BR>
sa yojyo nīlikā-vyaṅga-keśa-śāteṣu kuṭṭane |<BR>
ardhāṅgula-mukhair vṛttair aṣṭābhiḥ kaṇṭakaiḥ khajaḥ || 23 ||<BR>
     26.23bv  -keśa-śātana-kuṭṭane<BR>
pāṇibhyāṃ mathyamānena ghrāṇāt tena hared asṛk |<BR>
vyadhanaṃ karṇa-pālīnāṃ yūthikā-mukulānanam || 24 ||<BR>
     26.24cv  vyadhane karṇa-pālīnāṃ     26.24dv  yūthikā-mukulānanā<BR>
ārārdhāṅgula-vṛttāsyā tat-praveśā tathordhvataḥ |<BR>
catur-aśrā tayā vidhyec chophaṃ pakvāma-saṃśaye || 25 ||<BR>
karṇa-pālīṃ ca bahalāṃ bahalāyāś ca śasyate |<BR>
sūcī tri-bhāga-suṣirā try-aṅgulā karṇa-vedhanī || 26 ||<BR>
     26.26bv  tasyā eva ca śasyate<BR>
jalaukaḥ-kṣāra-dahana-kācopala-nakhādayaḥ |<BR>
a-lauhāny anu-śastrāṇi tāny evaṃ ca vikalpayet || 27 ||<BR>
aparāṇy api yantrādīny upayogaṃ ca yaugikam |<BR>
utpāṭya-pāṭya-sīvyaiṣya-lekhya-pracchāna-kuṭṭanam || 28 ||<BR>
     26.28cv  utpāṭya-pāṭya-sevyaiṣya-     26.28dv  -lekhya-pracchanna-kuṭṭanam<BR>
chedyaṃ bhedyaṃ vyadho mantho graho dāhaś ca tat-kriyāḥ |<BR>
kuṇṭha-khaṇḍa-tanu-sthūla-hrasva-dīrgha-tva-vakra-tāḥ || 29 ||<BR>
śastrāṇāṃ khara-dhāra-tvam aṣṭau doṣāḥ prakīrtitāḥ |<BR>
cheda-bhedana-lekhyārthaṃ śastraṃ vṛnta-phalāntare || 30 ||<BR>
tarjanī-madhyamāṅguṣṭhair gṛhṇīyāt su-samāhitaḥ |<BR>
visrāvaṇāni vṛntāgre tarjany-aṅguṣṭhakena ca || 31 ||<BR>
tala-pracchanna-vṛntāgraṃ grāhyaṃ vrīhi-mukhaṃ mukhe |<BR>
mūleṣv āharaṇārthāni kriyā-saukaryato 'param || 32 ||<BR>
     26.32cv  mūleṣv āharaṇārthe tu     26.32cv  mūleṣv āharaṇārtheṣu<BR>
syān navāṅgula-vistāraḥ su-ghano dvā-daśāṅgulaḥ |<BR>
kṣauma-pattrorṇa-kauśeya-dukūla-mṛdu-carma-jaḥ || 33 ||<BR>
vinyasta-pāśaḥ su-syūtaḥ sāntarorṇā-stha-śastrakaḥ |<BR>
śalākā-pihitāsyaś ca śastra-kośaḥ su-saṃcayaḥ || 34 ||<BR>
jalaukasas tu sukhināṃ rakta-srāvāya yojayet |<BR>
duṣṭāmbu-matsya-bhekāhi-śava-kotha-malodbhavāḥ || 35 ||<BR>
     26.35cv  duṣṭāmbu-matsya-bhekādi-<BR>
raktāḥ śvetā bhṛśaṃ kṛṣṇāś capalāḥ sthūla-picchilāḥ |<BR>
indrāyudha-vicitrordhva-rājayo romaśāś ca tāḥ || 36 ||<BR>
sa-viṣā varjayet tābhiḥ kaṇḍū-pāka-jvara-bhramāḥ |<BR>
viṣa-pittāsra-nut kāryaṃ tatra śuddhāmbu-jāḥ punaḥ || 37 ||<BR>
     26.37cv  viṣa-pittāsra-jit kāryaṃ     26.37dv  tatra śuddhāmbu-saṃbhavāḥ<BR>
nir-viṣāḥ śaivala-śyāvā vṛttā nīlordhva-rājayaḥ |<BR>
kaṣāya-pṛṣṭhās tanv-aṅgyaḥ kiñ-cit-pītodarāś ca yāḥ || 38 ||<BR>
tā apy a-samyag-vamanāt pratataṃ ca nipātanāt |<BR>
sīdantiḥ salilaṃ prāpya rakta-mattā iti tyajet || 39 ||<BR>
     26.39cv  sīdanti salilaṃ prāpya<BR>
athetarā niśā-kalka-yukte 'mbhasi pariplutāḥ |<BR>
avanti-some takre vā punaś cāśvāsitā jale || 40 ||<BR>
     26.40cv  kāñjike kālaśeye vā<BR>
lāgayed ghṛta-mṛt-stanya-rakta-śastra-nipātanaiḥ |<BR>
pibantīr unnata-skandhāś chādayen mṛdu-vāsasā || 41 ||<BR>
     26.41av  lāgayet pala-mṛt-stanya-<BR>
saṃpṛktād duṣṭa-śuddhāsrāj jalaukā duṣṭa-śoṇitam |<BR>
ādatte prathamaṃ haṃsaḥ kṣīraṃ kṣīrodakād iva || 42 ||<BR>
     26.42av  saṃsṛṣṭād duṣṭa-śuddhāsrāj<BR>
gulmārśo-vidradhīn kuṣṭha-vāta-rakta-galāmayān |<BR>
netra-rug-viṣa-vīsarpān śamayanti jalaukasaḥ || 42+(1) ||<BR>
daṃśasya tode kaṇḍvāṃ vā mokṣayed vāmayec ca tām |<BR>
paṭu-tailākta-vadanāṃ ślakṣṇa-kaṇḍana-rūṣitām || 43 ||<BR>
     26.43bv  mokṣayed vāmayec ca tāḥ     26.43cv  paṭu-tailākta-vadanāḥ     26.43dv <BR>
ślakṣṇa-kaṇḍana-rūkṣitām<BR>
     26.43dv  ślakṣṇa-kaṇḍana-rūṣitāḥ     26.43dv  ślakṣṇa-kaṇḍana-rūkṣitāḥ<BR>
rakṣan rakta-madād bhūyaḥ saptāhaṃ tā na pātayet |<BR>
pūrva-vat paṭu-tā dārḍhyaṃ samyag-vānte jalaukasām || 44 ||<BR>
klamo 'ti-yogān mṛtyur vā dur-vānte stabdha-tā madaḥ |<BR>
anya-trānya-tra tāḥ sthāpyā ghaṭe mṛtsnāmbu-garbhiṇi || 45 ||<BR>
lālādi-kotha-nāśārthaṃ sa-viṣāḥ syus tad-anvayāt |<BR>
a-śuddhau srāvayed daṃśān haridrā-guḍa-mākṣikaiḥ || 46 ||<BR>
śata-dhautājya-picavas tato lepāś ca śītalāḥ |<BR>
duṣṭa-raktāpagamanāt sadyo rāga-rujāṃ śamaḥ || 47 ||<BR>
a-śuddhaṃ calitaṃ sthānāt sthitaṃ raktaṃ vraṇāśaye |<BR>
vy-amlī-bhavet paryuṣitaṃ tasmāt tat srāvayet punaḥ || 48 ||<BR>
     26.48cv  amlī-bhavet paryuṣitaṃ<BR>
yuñjyān nālābu-ghaṭikā rakte pittena dūṣite |<BR>
tāsām anala-saṃyogād yuñjyāt tu kapha-vāyunā || 49 ||<BR>
     26.49dv  yuñjyāc ca kapha-vāyunā<BR>
kaphena duṣṭaṃ rudhiraṃ na śṛṅgeṇa vinirharet |<BR>
skanna-tvād vāta-pittābhyāṃ duṣṭaṃ śṛṅgeṇa nirharet || 50 ||<BR>
     26.50bv  na śṛṅgeṇāti nirharet     26.50bv  na śṛṅgeṇābhinirharet<BR>
gātraṃ baddhvopari dṛḍhaṃ rajjvā paṭṭena vā samam |<BR>
snāyu-saṃdhy-asthi-marmāṇi tyajan pracchānam ācaret || 51 ||<BR>
adho-deśa pravisṛtaiḥ padair upari-gāmibhiḥ |<BR>
na gāḍha-ghana-tiryagbhir na pade padam ācaran || 52 ||<BR>
     26.52dv  na pade padam ācaret<BR>
pracchānenaika-deśa-sthaṃ grathitaṃ jala-janmabhiḥ |<BR>
harec chṛṅgādibhiḥ suptam asṛg vyāpi sirā-vyadhaiḥ || 53 ||<BR>
     26.53bv  granthitaṃ jala-janmabhiḥ<BR>
pracchānaṃ piṇḍite vā syād avagāḍhe jalaukasaḥ |<BR>
tvak-sthe 'lābu-ghaṭī-śṛṅgaṃ siraiva vyāpake 'sṛji || 54 ||<BR>
vātādi-dhāma vā śṛṅga-jalauko-'lābubhiḥ kramāt |<BR>
srutāsṛjaḥ pradehādyaiḥ śītaiḥ syād vāyu-kopataḥ || 55 ||<BR>
sa-toda-kaṇḍuḥ śophas taṃ sarpiṣoṣṇena secayet || 55ū̆ab ||<BR>
     26.55ū̆av  sa-toda-kaṇḍū-śophas taṃ<BR>
<BR>
Sūtrasthāna <BR>
madhuraṃ lavaṇaṃ kiñ-cid a-śītoṣṇam a-saṃhatam |<BR>
padmendragopa-hemāvi-śaśa-lohita-lohitam || 1 ||<BR>
lohitaṃ prabhavaḥ śuddhaṃ tanos tenaiva ca sthitaḥ |<BR>
tat pitta-śleṣmalaiḥ prāyo dūṣyate kurute tataḥ || 2 ||<BR>
     27.2av  lohitaṃ pravadec chuddhaṃ<BR>
visarpa-vidradhi-plīha-gulmāgni-sadana-jvarān |<BR>
mukha-netra-śiro-roga-mada-tṛḍ-lavaṇāsya-tāḥ || 3 ||<BR>
kuṣṭha-vātāsra-pittāsra-kaṭv-amlodgiraṇa-bhramān |<BR>
śītoṣṇa-snigdha-rūkṣādyair upakrāntāś ca ye gadāḥ || 4 ||<BR>
samyak sādhyā na sidhyanti te ca rakta-prakopa-jāḥ |<BR>
teṣu srāvayituṃ raktam udriktaṃ vyadhayet sirām || 5 ||<BR>
na tūna-ṣo-ḍaśātīta-saptaty-abda-srutāsṛjām |<BR>
a-snigdhā-sveditāty-artha-sveditānila-rogiṇām || 6 ||<BR>
     27.6av  na nyūna-ṣo-ḍaśātīta-<BR>
garbhiṇī-sūtikā-jīrṇa-pittāsra-śvāsa-kāsinām |<BR>
atīsārodara-cchardi-pāṇḍu-sarvāṅga-śophinām || 7 ||<BR>
sneha-pīte prayukteṣu tathā pañcasu karmasu |<BR>
nā-yantritāṃ sirāṃ vidhyen na tiryaṅ nāpy an-utthitām || 8 ||<BR>
     27.8dv  na tiryaṅ nāpy an-ucchritām<BR>
nāti-śītoṣṇa-vātābhreṣv anya-trātyayikād gadāt |<BR>
śiro-netra-vikāreṣu lalāṭyāṃ mokṣayet sirām || 9 ||<BR>
     27.9dv  lālāṭyāṃ mokṣayet sirām     27.9dv  lālāṭyā mokṣayet sirāḥ     27.9dv <BR>
lalāṭyā mokṣayet sirāḥ<BR>
apāṅgyām upanāsyāṃ vā karṇa-rogeṣu karṇa-jām |<BR>
nāsā-rogeṣu nāsāgre sthitāṃ nāsā-lalāṭayoḥ || 10 ||<BR>
     27.10av  apāṅgyā upanāsyā vā<BR>
pīnase mukha-rogeṣu jihvauṣṭha-hanu-tālu-gāḥ |<BR>
jatrūrdhva-granthiṣu grīvā-karṇa-śaṅkha-śiraḥ-śritāḥ || 11 ||<BR>
     27.11cv  jatrūrdhvaṃ granthiṣu grīvā-<BR>
uro-'pāṅga-lalāṭa-sthā unmāde 'pasmṛtau punaḥ |<BR>
hanu-saṃdhau samaste vā sirāṃ bhrū-madhya-gāminīm || 12 ||<BR>
     27.12av  uro-'pāṅga-lalāṭa-sthām     27.12dv  sirā bhrū-madhya-gāminīḥ<BR>
vidradhau pārśva-śūle ca pārśva-kakṣā-stanāntare |<BR>
tṛtīyake 'ṃsayor madhye skandhasyādhaś caturthake || 13 ||<BR>
pravāhikāyāṃ śūlinyāṃ śroṇito dvy-aṅgule sthitām |<BR>
śukra-meḍhrāmaye meḍhra ūru-gāṃ gala-gaṇḍayoḥ || 14 ||<BR>
gṛdhrasyāṃ jānuno 'dhas-tād ūrdhvaṃ vā catur-aṅgule |<BR>
indra-vaster adho 'pacyāṃ dvy-aṅgule catur-aṅgule || 15 ||<BR>
ūrdhvaṃ gulphasya sakthy-artau tathā kroṣṭuka-śīrṣake |<BR>
pāda-dāhe khuḍe harṣe vipādyāṃ vāta-kaṇṭake || 16 ||<BR>
     27.16av  ūrdhvaṃ gulphasya saṃdhy-artau<BR>
cipye ca dvy-aṅgule vidhyed upari kṣipra-marmaṇaḥ |<BR>
gṛdhrasyām iva viśvācyāṃ yathoktānām a-darśane || 17 ||<BR>
marma-hīne yathāsanne deśe 'nyāṃ vyadhayet sirām |<BR>
atha snigdha-tanuḥ sajja-sarvopakaraṇo balī || 18 ||<BR>
kṛta-svasty-ayanaḥ snigdha-rasānna-pratibhojitaḥ |<BR>
agni-tāpātapa-svinno jānūccāsana-saṃsthitaḥ || 19 ||<BR>
mṛdu-paṭṭātta-keśānto jānu-sthāpita-kūrparaḥ |<BR>
muṣṭibhyāṃ vastra-garbhābhyāṃ manye gāḍhaṃ nipīḍayet || 20 ||<BR>
     27.20dv  manye gāḍhaṃ prapīḍayet<BR>
danta-prapīḍanotkāsa-gaṇḍādhmānāni cācaret |<BR>
pṛṣṭhato yantrayec cainaṃ vastram āveṣṭayan naraḥ || 21 ||<BR>
     27.21dv  vastram āveṣṭayen naraḥ<BR>
kandharāyāṃ parikṣipya nyasyāntar vāma-tarjanīm |<BR>
eṣo 'ntar-mukha-varjyānāṃ sirāṇāṃ yantraṇe vidhiḥ || 22 ||<BR>
     27.22bv  tasyāntar vāma-tarjanīm     27.22cv  eṣo 'ntar-mukha-varjānāṃ<BR>
tato madhyamayāṅgulyā vaidyo 'ṅguṣṭha-vimuktayā |<BR>
tāḍayed utthitāṃ jñātvā sparśād vāṅguṣṭha-pīḍanaiḥ || 23 ||<BR>
     27.23dv  sparśāṅguṣṭha-prapīḍanaiḥ<BR>
kuṭhāryā lakṣayen madhye vāma-hasta-gṛhītayā |<BR>
phaloddeśe su-niṣ-kampaṃ sirāṃ tad-vac ca mokṣayet || 24 ||<BR>
tāḍayan pīḍayaṃś caināṃ vidhyed vrīhi-mukhena tu |<BR>
aṅguṣṭhenonnamayyāgre nāsikām upa-nāsikām || 25 ||<BR>
     27.25av  tāḍayan pīḍayan vaināṃ     27.25av  tāḍayan pīḍayec caināṃ<BR>
abhyunnata-vidaṣṭāgra-jihvasyādhas tad-āśrayām |<BR>
yantrayet stanayor ūrdhvaṃ grīvāśrita-sirā-vyadhe || 26 ||<BR>
pāṣāṇa-garbha-hastasya jānu-sthe prasṛte bhuje |<BR>
kukṣer ārabhya mṛdite vidhyed baddhordhva-paṭṭake || 27 ||<BR>
vidhyed dhasta-sirāṃ bāhāv an-ākuñcita-kūrpare |<BR>
baddhvā sukhopaviṣṭasya muṣṭim aṅguṣṭha-garbhiṇam || 28 ||<BR>
     27.28dv  muṣṭim aṅguṣṭha-garbhiṇīm<BR>
ūrdhvaṃ vedhya-pradeśāc ca paṭṭikāṃ catur-aṅgule |<BR>
vidhyed ālambamānasya bāhubhyāṃ pārśvayoḥ sirām || 29 ||<BR>
prahṛṣṭe mehane jaṅghā-sirāṃ jānuny a-kuñcite |<BR>
pāde tu su-sthite 'dhas-tāj jānu-saṃdher nipīḍite || 30 ||<BR>
     27.30cv  pāde tu bhū-sthite 'dhas-tāj<BR>
gāḍhaṃ karābhyām ā-gulphaṃ caraṇe tasya copari |<BR>
dvitīye kuñcite kiñ-cid-ārūḍhe hasta-vat tataḥ || 31 ||<BR>
baddhvā vidhyet sirām ittham an-ukteṣv api kalpayet |<BR>
teṣu teṣu pradeśeṣu tat tad yantram upāya-vit || 32 ||<BR>
māṃsale nikṣiped deśe vrīhy-āsyaṃ vrīhi-mātrakam |<BR>
yavārdham asthnām upari sirāṃ vidhyan kuṭhārikām || 33 ||<BR>
     27.33dv  sirāṃ vidhyan kuṭhārayā     27.33dv  sirāṃ vidhyet kuṭhārayā     27.33dv <BR>
sirāṃ vidhyet kuṭhārikām<BR>
samyag-viddhā sraved dhārāṃ yantre mukte tu na sravet |<BR>
alpa-kālaṃ vahaty alpaṃ dur-viddhā taila-cūrṇanaiḥ || 34 ||<BR>
     27.34av  samyag-viddhe sraved dhārā     27.34bv  yantre mukte ca na sravet    <BR>
27.34dv  dur-viddhā taila-cūrṇitaiḥ<BR>
sa-śabdam ati-viddhā tu sraved duḥkhena dhāryate |<BR>
bhī-mūrchā-yantra-śaithilya-kuṇṭha-śastrāti-tṛptayaḥ || 35 ||<BR>
kṣāma-tva-vegi-tā-svedā raktasyā-sruti-hetavaḥ |<BR>
a-samyag asre sravati vella-vyoṣa-niśā-nataiḥ || 36 ||<BR>
sāgāra-dhūma-lavaṇa-tailair dihyāt sirā-mukham |<BR>
samyak-pravṛtte koṣṇena tailena lavaṇena ca || 37 ||<BR>
     27.37dv  tailena lavaṇena vā<BR>
agre sravati duṣṭāsraṃ kusumbhād iva pītikā |<BR>
samyak srutvā svayaṃ tiṣṭhec chuddhaṃ tad iti nāharet || 38 ||<BR>
yantraṃ vimucya mūrchāyāṃ vījite vyajanaiḥ punaḥ |<BR>
srāvayen mūrchati punas tv apare-dyus try-ahe 'pi vā || 39 ||<BR>
vātāc chyāvāruṇaṃ rūkṣaṃ vega-srāvy accha-phenilaṃ |<BR>
pittāt pītāsitaṃ visram a-skandy auṣṇyāt sa-candrikam || 40 ||<BR>
     27.40dv  a-skandy auṣṇyāt sa-candrakam<BR>
vātikaṃ śoṇitaṃ śīghraṃ bhūmiḥ pibati cāvṛtam |<BR>
makṣikāṇām a-kāntaṃ ca raktaṃ bhavati paittikam || 40+1 ||<BR>
ślaiṣmikaṃ makṣikākrāntaṃ śuṣyaty api na ceṇayat || 40+2ab ||<BR>
kaphāt snigdham asṛk pāṇḍu tantu-mat picchilaṃ ghanam |<BR>
saṃsṛṣṭa-liṅgaṃ saṃsargāt tri-doṣaṃ malināvilam || 41 ||<BR>
a-śuddhau balino 'py asraṃ na prasthāt srāvayet param |<BR>
ati-srutau hi mṛtyuḥ syād dāruṇā vā calāmayāḥ || 42 ||<BR>
     27.42av  a-śuddhaṃ balino 'py asraṃ<BR>
tatrābhyaṅga-rasa-kṣīra-rakta-pānāni bheṣajam |<BR>
srute rakte śanair yantram apanīya himāmbunā || 43 ||<BR>
prakṣālya taila-plotāktaṃ bandhanīyaṃ sirā-mukham |<BR>
a-śuddhaṃ srāvayed bhūyaḥ sāyam ahny apare 'pi vā || 44 ||<BR>
     27.44cv  a-śuddhau srāvayed bhūyaḥ<BR>
snehopaskṛta-dehasya pakṣād vā bhṛśa-dūṣitam |<BR>
kiñ-cid dhi śeṣe duṣṭāsre naiva rogo 'tivartate || 45 ||<BR>
sa-śeṣam apy ato dhāryaṃ na cāti-srutim ācaret |<BR>
harec chṛṅgādibhiḥ śeṣaṃ prasādam atha-vā nayet || 46 ||<BR>
śītopacāra-pittāsra-kriyā-śuddhi-viśoṣaṇaiḥ |<BR>
duṣṭaṃ raktam an-udriktam evam eva prasādayet || 47 ||<BR>
rakte tv a-tiṣṭhati kṣipraṃ stambhanīm ācaret kriyām |<BR>
lodhra-priyaṅgu-pattaṅga-māṣa-yaṣṭy-āhva-gairikaiḥ || 48 ||<BR>
mṛt-kapālāñjana-kṣauma-maṣī-kṣīri-tvag-aṅkuraiḥ |<BR>
vicūrṇayed vraṇa-mukhaṃ padmakādi-himaṃ pibet || 49 ||<BR>
tām eva vā sirāṃ vidhyed vyadhāt tasmād an-antaram |<BR>
sirā-mukhaṃ vā tvaritaṃ dahet tapta-śalākayā || 50 ||<BR>
     27.50cv  sirā-mukhaṃ ca tvaritaṃ<BR>
un-mārga-gā yantra-nipīḍanena sva-sthānam āyānti punar na yāvat |<BR>
doṣāḥ praduṣṭā rudhiraṃ prapannās tāvad dhitāhāra-vihāra-bhāk syāt || 51 ||<BR>
nāty-uṣṇa-śītaṃ laghu dīpanīyaṃ rakte 'panīte hitam anna-pānam |<BR>
tadā śarīraṃ hy an-avasthitāsṛg agnir viśeṣād iti rakṣitavyaḥ || 52 ||<BR>
     27.52cv  tadā śarīraṃ hy an-avasthitāsram     27.52dv  agnir viśeṣād iti rakṣaṇīyaḥ<BR>
     27.52dv  agnir viśeṣeṇa ca rakṣitavyaḥ<BR>
prasanna-varṇendriyam indriyārthān icchantam a-vyāhata-paktṛ-vegam |<BR>
sukhānvitaṃ puṣṭi-balopapannaṃ viśuddha-raktaṃ puruṣaṃ vadanti || 53 ||<BR>
rakta-jā vyaṅga-kuṣṭhādyāḥ kaṇṭhāsyākṣi-śiro-gadāḥ |<BR>
palitārūṃṣikābādhāḥ śāmyanty ete sirā-vyadhāt || 53+1 ||<BR>
nir-vyādhi-nīlotpala-pattra-netraṃ su-vyakta-mūlāsita-baddha-keśam |<BR>
candropamaṃ padma-su-gandhi vaktraṃ bhavel lalāṭe tu sirā-vyadhena || 53+2 ||<BR>
<BR>
Sūtrasthāna <BR>
vakrarju-tiryag-ūrdhvādhaḥ śalyānāṃ pañca-dhā gatiḥ |<BR>
dhyāmaṃ śopha-rujā-vantaṃ sravantaṃ śoṇitaṃ muhuḥ || 1 ||<BR>
abhyudgataṃ budbuda-vat piṭikopacitaṃ vraṇam |<BR>
mṛdu-māṃsaṃ ca jānīyād antaḥ-śalyaṃ samāsataḥ || 2 ||<BR>
     28.2av  abhyunnataṃ budbuda-vat     28.2cv  mṛdu-māṃsaṃ vijānīyād<BR>
viśeṣāt tvag-gate śalye vi-varṇaḥ kaṭhināyataḥ |<BR>
śopho bhavati māṃsa-sthe coṣaḥ śopho vivardhate || 3 ||<BR>
pīḍanā-kṣama-tā pākaḥ śalya-mārgo na rohati |<BR>
peśy-antara-gate māṃsa-prāpta-vac chvayathuṃ vinā || 4 ||<BR>
     28.4av  pīḍane '-kṣama-tā pākaḥ     28.4dv  -prāpta-vac chvayathor vinā<BR>
ākṣepaḥ snāyu-jālasya saṃrambha-stambha-vedanāḥ |<BR>
snāyu-ge dur-haraṃ caitat sirādhmānaṃ sirāśrite || 5 ||<BR>
     28.5cv  snāva-ge dur-haraṃ caitat<BR>
sva-karma-guṇa-hāniḥ syāt srotasāṃ srotasi sthite |<BR>
dhamanī-sthe 'nile raktaṃ phena-yuktam udīrayet || 6 ||<BR>
     28.6dv  phena-yuktam udīrayan<BR>
niryāti śabda-vān syāc ca hṛl-lāsaḥ sāṅga-vedanaḥ |<BR>
saṃgharṣo bala-vān asthi-saṃdhi-prāpte 'sthi-pūrṇa-tā || 7 ||<BR>
     28.7cv  saṃharṣo bala-vān asthi-<BR>
naika-rūpā rujo 'sthi-sthe śophas tad-vac ca saṃdhi-ge |<BR>
ceṣṭā-nivṛttiś ca bhaved āṭopaḥ koṣṭha-saṃśrite || 8 ||<BR>
ānāho 'nna-śakṛn-mūtra-darśanaṃ ca vraṇānane |<BR>
vidyān marma-gataṃ śalyaṃ marma-viddhopalakṣaṇaiḥ || 9 ||<BR>
yathā-svaṃ ca parisrāvais tvag-ādiṣu vibhāvayet |<BR>
ruhyate śuddha-dehānām anuloma-sthitaṃ tu tat || 10 ||<BR>
     28.10av  yathā-yathaṃ parisrāvais<BR>
doṣa-kopābhighātādi-kṣobhād bhūyo 'pi bādhate |<BR>
tvaṅ-naṣṭe yatra tatra syur abhyaṅga-sveda-mardanaiḥ || 11 ||<BR>
rāga-rug-dāha-saṃrambhā yatra cājyaṃ vilīyate |<BR>
āśu śuṣyati lepo vā tat-sthānaṃ śalya-vad vadet || 12 ||<BR>
     28.12bv  yatra vājyaṃ vilīyate     28.12cv  āśuṣyati pralepo vā<BR>
māṃsa-praṇaṣṭaṃ saṃśuddhyā karśanāc chlatha-tāṃ gatam |<BR>
kṣobhād rāgādibhiḥ śalyaṃ lakṣayet tad-vad eva ca || 13 ||<BR>
     28.13bv  karṣaṇāc chlatha-tāṃ gatam<BR>
peśy-asthi-saṃdhi-koṣṭheṣu naṣṭam asthiṣu lakṣayet |<BR>
asthnām abhyañjana-sveda-bandha-pīḍana-mardanaiḥ || 14 ||<BR>
prasāraṇākuñcanataḥ saṃdhi-naṣṭaṃ tathāsthi-vat |<BR>
naṣṭe snāyu-sirā-sroto-dhamanīṣv a-same pathi || 15 ||<BR>
aśva-yuktaṃ rathaṃ khaṇḍa-cakram āropya rogiṇam |<BR>
śīghraṃ nayet tatas tasya saṃrambhāc chalyam ādiśet || 16 ||<BR>
marma-naṣṭaṃ pṛthaṅ noktaṃ teṣāṃ māṃsādi-saṃśrayāt |<BR>
sāmānyena sa-śalyaṃ tu kṣobhiṇyā kriyayā sa-ruk || 17 ||<BR>
vṛttaṃ pṛthu catuṣ-koṇaṃ tri-puṭaṃ ca samāsataḥ |<BR>
a-dṛśya-śalya-saṃsthānaṃ vraṇākṛtyā vibhāvayet || 18 ||<BR>
teṣām āharaṇopāyau pratilomānulomakau |<BR>
arvācīna-parācīne nirharet tad-viparyayāt || 19 ||<BR>
     28.19cv  avācīna-parācīne<BR>
sukhāhāryaṃ yataś chittvā tatas tiryag-gataṃ haret |<BR>
śalyaṃ na nirghātyam uraḥ-kakṣā-vaṅkṣaṇa-pārśva-gam || 20 ||<BR>
pratilomam an-uttuṇḍaṃ chedyaṃ pṛthu-mukhaṃ ca yat |<BR>
naivāhared vi-śalya-ghnaṃ naṣṭaṃ vā nir-upadravam || 21 ||<BR>
athāharet kara-prāpyaṃ kareṇaivetarat punaḥ |<BR>
dṛśyaṃ siṃhāhi-makara-varmi-karkaṭakānanaiḥ || 22 ||<BR>
a-dṛśyaṃ vraṇa-saṃsthānād grahītuṃ śakyate yataḥ |<BR>
kaṅka-bhṛṅgāhva-kurara-śarāri-vāyasānanaiḥ || 23 ||<BR>
saṃdaṃśābhyāṃ tvag-ādi-sthaṃ tālābhyāṃ suṣiraṃ haret |<BR>
suṣira-sthaṃ tu nalakaiḥ śeṣaṃ śeṣair yathā-yatham || 24 ||<BR>
śastreṇa vā viśasyādau tato nir-lohitaṃ vraṇam |<BR>
kṛtvā ghṛtena saṃsvedya baddhācārikam ādiśet || 25 ||<BR>
     28.25dv  baddhācārikam ācaret<BR>
sirā-snāyu-vilagnaṃ tu cālayitvā śalākayā |<BR>
hṛdaye saṃsthitaṃ śalyaṃ trāsitasya himāmbunā || 26 ||<BR>
     28.26av  sirā-snāyu-vilagnaṃ ca     28.26av  sirā-snāva-vilagnaṃ tu<BR>
tataḥ sthānāntaraṃ prāptaṃ āharet tad yathā-yatham |<BR>
yathā-mārgaṃ dur-ākarṣam anyato 'py evam āharet || 27 ||<BR>
asthi-daṣṭe naraṃ padbhyāṃ pīḍayitvā vinirharet |<BR>
ity a-śakye su-balibhiḥ su-gṛhītasya kiṅkaraiḥ || 28 ||<BR>
     28.28av  asthi-dṛṣṭe naraṃ padbhyāṃ     28.28av  asthi-naṣṭe naraṃ padbhyāṃ<BR>
     28.28av  asthi-lagnaṃ naraṃ padbhyāṃ     28.28av  asthi-sthaṃ na paraṃ padbhyāṃ<BR>
tathāpy a-śakye vāraṅgaṃ vakrī-kṛtya dhanur-jyayā |<BR>
su-baddhaṃ vaktra-kaṭake badhnīyāt su-samāhitaḥ || 29 ||<BR>
su-saṃyatasya pañcāṅgyā vājinaḥ kaśayātha tam |<BR>
tāḍayed iti mūrdhānaṃ vegenonnamayan yathā || 30 ||<BR>
     28.30dv  vegenonnamayed yathā<BR>
uddharec chalyam evaṃ vā śākhāyāṃ kalpayet taroḥ |<BR>
baddhvā dur-bala-vāraṅgaṃ kuśābhiḥ śalyam āharet || 31 ||<BR>
śvayathu-grasta-vāraṅgaṃ śopham utpīḍya yuktitaḥ |<BR>
mudgarāhatayā nāḍyā nirghātyottuṇḍitaṃ haret || 32 ||<BR>
tair eva cānayen mārgam a-mārgottuṇḍitaṃ tu yat |<BR>
mṛditvā karṇināṃ karṇaṃ nāḍy-āsyena nigṛhya vā || 33 ||<BR>
     28.33av  tenaiva vā nayen mārgam     28.33bv  a-mārgottuṇḍitaṃ ca yat<BR>
ayas-kāntena niṣ-karṇaṃ vivṛtāsyam ṛju-sthitam |<BR>
pakvāśaya-gataṃ śalyaṃ virekeṇa vinirharet || 34 ||<BR>
duṣṭa-vāta-viṣa-stanya-rakta-toyādi cūṣaṇaiḥ |<BR>
kaṇṭha-sroto-gate śalye sūtraṃ kaṇṭhe praveśayet || 35 ||<BR>
bisenātte tataḥ śalye bisaṃ sūtraṃ samaṃ haret |<BR>
nāḍyāgni-tāpitāṃ kṣiptvā śalākām ap-sthirī-kṛtām || 36 ||<BR>
     28.36bv  jatu-digdham a-jātuṣam<BR>
ānayej jātuṣaṃ kaṇṭhāj jatu-digdhām a-jātuṣam |<BR>
keśondukena pītena dravaiḥ kaṇṭakam ākṣipet || 37 ||<BR>
     28.37bv  jatu-digdham a-jātuṣam     28.37cv  keśāṇḍakena pītena     28.37cv <BR>
keśāṇḍukena pītena<BR>
     28.37cv  keśoṇḍukena pītena<BR>
sahasā sūtra-baddhena vamatas tena cetarat |<BR>
a-śakyaṃ mukha-nāsābhyām āhartuṃ parato nudet || 38 ||<BR>
ap-pāna-skandha-ghātābhyāṃ grāsa-śalyaṃ praveśayet |<BR>
sūkṣmākṣi-vraṇa-śalyāni kṣauma-vāla-jalair haret || 39 ||<BR>
apāṃ pūrṇaṃ vidhunuyād avāk-śirasam āyatam |<BR>
vāmayec cā-mukhaṃ bhasma-rāśau vā nikhanen naram || 40 ||<BR>
     28.40cv  vāmayed ā-mukhaṃ bhasma-     28.40cv  vāmayed vā-mukhaṃ bhasma-<BR>
     28.40cv  vāmayed vā sukhaṃ bhasma-<BR>
karṇe 'mbu-pūrṇe hastena mathitvā taila-vāriṇī |<BR>
kṣiped adho-mukhaṃ karṇaṃ hanyād vācūṣayeta vā || 41 ||<BR>
     28.41dv  hanyād vācūṣayet tadā     28.41dv  hanyād vācūṣayeta ca<BR>
kīṭe sroto-gate karṇaṃ pūrayed lavaṇāmbunā |<BR>
śuktena vā sukhoṣṇena mṛte kleda-haro vidhiḥ || 42 ||<BR>
jātuṣaṃ hema-rūpyādi-dhātu-jaṃ ca cira-sthitam |<BR>
ūṣmaṇā prāya-śaḥ śalyaṃ deha-jena vilīyate || 43 ||<BR>
mṛd-veṇu-dāru-śṛṅgāsthi-danta-vālopalāni na |<BR>
viṣāṇa-veṇv-ayas-tāla-dāru-śalyaṃ cirād api || 44 ||<BR>
     28.44bv  -danta-vālopalādi na<BR>
prāyo nirbhujyate tad dhi pacaty āśu palāsṛjī |<BR>
śalye māṃsāvagāḍhe cet sa deśo na vidahyate || 45 ||<BR>
     28.45cv  śalye māṃsāvagāḍhe ca<BR>
tatas taṃ mardana-sveda-śuddhi-karṣaṇa-bṛṃhaṇaiḥ |<BR>
tīkṣṇopanāha-pānānna-ghana-śastra-padāṅkanaiḥ || 46 ||<BR>
     28.46bv  -śuddhi-karśana-bṛṃhaṇaiḥ<BR>
pācayitvā harec chalyaṃ pāṭanaiṣaṇa-bhedanaiḥ |<BR>
śalya-pradeśa-yantrāṇām avekṣya bahu-rūpa-tām || 47 ||<BR>
tais tair upāyair mati-mān śalyaṃ vidyāt tathāharet || 47ū̆ab ||<BR>
     28.47ū̆bv  śalyaṃ vidyāt tato haret<BR>
<BR>
Sūtrasthāna <BR>
vraṇaḥ saṃjāyate prāyaḥ pākāc chvayathu-pūrvakāt |<BR>
tam evopacaret tasmād rakṣan pākaṃ prayatnataḥ || 1 ||<BR>
su-śīta-lepa-sekāsra-mokṣa-saṃśodhanādibhiḥ |<BR>
śopho 'lpo 'lpoṣma-ruk sāmaḥ sa-varṇaḥ kaṭhinaḥ sthiraḥ || 2 ||<BR>
     29.2av  su-śīta-lepa-sekāsṛṅ-     29.2cv  śopho 'lpo 'lpoṣma-ruk cāmaḥ<BR>
pacyamāno vi-varṇas tu rāgī vastir ivātataḥ |<BR>
sphuṭatīva sa-nistodaḥ sāṅga-marda-vijṛmbhikaḥ || 3 ||<BR>
saṃrambhā-ruci-dāhoṣā-tṛḍ-jvarā-nidra-tānvitaḥ |<BR>
styānaṃ viṣyandayaty ājyaṃ vraṇa-vat sparśanā-sahaḥ || 4 ||<BR>
pakve 'lpa-vega-tā mlāniḥ pāṇḍu-tā vali-saṃbhavaḥ |<BR>
nāmo 'nteṣūnnatir madhye kaṇḍū-śophādi-mārdavam || 5 ||<BR>
     29.5av  pakve 'lpa-vega-tā glāniḥ     29.5av  pakve 'lpa-vedanā glāniḥ     29.5av <BR>
pakve 'lpa-vedanā mlāniḥ<BR>
     29.5av  pakve 'lpā vedanā mlāniḥ<BR>
spṛṣṭe pūyasya saṃcāro bhaved vastāv ivāmbhasaḥ |<BR>
śūlaṃ narte 'nilād dāhaḥ pittāc chophaḥ kaphodayāt || 6 ||<BR>
rāgo raktāc ca pākaḥ syād ato doṣaiḥ sa-śoṇitaiḥ |<BR>
pāke 'tivṛtte suṣiras tanu-tvag-doṣa-bhakṣitaḥ || 7 ||<BR>
valībhir ācitaḥ śyāvaḥ śīryamāṇa-tanū-ruhaḥ |<BR>
kapha-jeṣu tu śopheṣu gambhīraṃ pākam ety asṛk || 8 ||<BR>
     29.8av  valībhir ācitaḥ śyāmaḥ<BR>
pakva-liṅgaṃ tato '-spaṣṭaṃ yatra syāc chīta-śopha-tā |<BR>
tvak-sāvarṇyaṃ rujo 'lpa-tvaṃ ghana-sparśa-tvam aśma-vat || 9 ||<BR>
rakta-pākam iti brūyāt taṃ prājño mukta-saṃśayaḥ |<BR>
alpa-sat-tve '-bale bāle pākād vāty-artham uddhate || 10 ||<BR>
     29.10dv  pākād aty-artham uddhate     29.10dv  pāke vāty-artham uddhate<BR>
dāraṇaṃ marma-saṃdhy-ādi-sthite cānya-tra pāṭanam |<BR>
āma-cchede sirā-snāyu-vyāpado 'sṛg-ati-srutiḥ || 11 ||<BR>
rujo 'ti-vṛddhir daraṇaṃ visarpo vā kṣatodbhavaḥ |<BR>
tiṣṭhann antaḥ punaḥ pūyaḥ sirā-snāyv-asṛg-āmiṣam || 12 ||<BR>
vivṛddho dahati kṣipraṃ tṛṇolapam ivānalaḥ |<BR>
yaś chinatty āmam a-jñānād yaś ca pakvam upekṣate || 13 ||<BR>
     29.13bv  tṛṇolupam ivānalaḥ     29.13bv  tṛṇopalam ivānalaḥ     29.13bv  tṛṇoccayam<BR>
ivānalaḥ<BR>
śva-pacāv iva vijñeyau tāv a-niścita-kāriṇau |<BR>
prāk śastra-karmaṇaś ceṣṭaṃ bhojayed annam āturam || 14 ||<BR>
     29.14av  śva-pacāv iva jānīyāt     29.14bv  dvāv a-niścita-kāriṇau     29.14cv  prāk<BR>
śastra-karmaṇaḥ śreṣṭhaṃ<BR>
pāna-paṃ pāyayen madyaṃ tīkṣṇaṃ yo vedanā-kṣamaḥ |<BR>
na mūrchaty anna-saṃyogān mattaḥ śastraṃ na budhyate || 15 ||<BR>
anya-tra mūḍha-garbhāśma-mukha-rogodarāturāt |<BR>
athāhṛtopakaraṇaṃ vaidyaḥ prāṅ-mukham āturam || 16 ||<BR>
     29.16cv  athāhṛtopakaraṇo<BR>
saṃmukho yantrayitvāśu nyasyen marmādi varjayan |<BR>
anulomaṃ su-niśitaṃ śastram ā-pūya-darśanāt || 17 ||<BR>
     29.17av  saṃmukhaṃ yantrayitvāśu<BR>
sakṛd evāharec tac ca pāke tu su-mahaty api |<BR>
pāṭayed dvy-aṅgulaṃ samyag dvy-aṅgula-try-aṅgulāntaram || 18 ||<BR>
eṣitvā samyag eṣiṇyā paritaḥ su-nirūpitam |<BR>
aṅgulī-nāla-vālair vā yathā-deśaṃ yathāśayam || 19 ||<BR>
yato gatāṃ gatiṃ vidyād utsaṅgo yatra yatra ca |<BR>
tatra tatra vraṇaṃ kuryāt su-vibhaktaṃ nir-āśayam || 20 ||<BR>
     29.20bv  utsaṅgaṃ yatra yatra ca<BR>
āyataṃ ca viśālaṃ ca yathā doṣo na tiṣṭhati |<BR>
śauryam āśu-kriyā tīkṣṇaṃ śastram a-sveda-vepathū || 21 ||<BR>
     29.21cv  śauryam āśu-kriyā tīkṣṇa-     29.21dv  -śastram a-sveda-vepathū<BR>
a-saṃmohaś ca vaidyasya śastra-karmaṇi śasyate |<BR>
tiryak chindyāl lalāṭa-bhrū-danta-veṣṭaka-jatruṇi || 22 ||<BR>
kukṣi-kakṣākṣi-kūṭauṣṭha-kapola-gala-vaṅkṣaṇe |<BR>
anya-tra cchedanāt tiryak sirā-snāyu-vipāṭanam || 23 ||<BR>
śastre 'vacārite vāgbhiḥ śītāmbhobhiś ca rogiṇam |<BR>
āśvāsya parito 'ṅgulyā paripīḍya vraṇaṃ tataḥ || 24 ||<BR>
kṣālayitvā kaṣāyeṇa plotenāmbho 'panīya ca |<BR>
guggulv-aguru-siddhārtha-hiṅgu-sarja-rasānvitaiḥ || 25 ||<BR>
dhūpayec paṭu-ṣaḍgranthā-nimba-pattrair ghṛta-plutaiḥ |<BR>
tila-kalkājya-madhubhir yathā-svaṃ bheṣajena ca || 26 ||<BR>
digdhāṃ vartiṃ tato dadyāt tair evācchādayec ca tām |<BR>
ghṛtāktaiḥ saktubhiś cordhvaṃ ghanāṃ kavalikāṃ tataḥ || 27 ||<BR>
     29.27bv  tair evācchādayec ca tam<BR>
nidhāya yuktyā badhnīyāt paṭṭena su-samāhitam |<BR>
pārśve savye 'pa-savye vā nādhas-tān naiva copari || 28 ||<BR>
     29.28bv  paṭṭena su-samāhitaḥ<BR>
śuci-sūkṣma-dṛḍhāḥ paṭṭāḥ kavalyaḥ sa-vikeśikāḥ |<BR>
dhūpitā mṛdavaḥ ślakṣṇā nir-valīkā vraṇe hitāḥ || 29 ||<BR>
     29.29bv  kavalyaḥ su-vikeśikāḥ<BR>
kurvītān-antaraṃ tasya rakṣāṃ rakṣo-niṣiddhaye |<BR>
baliṃ copaharet tebhyaḥ sadā mūrdhnā ca dhārayet || 30 ||<BR>
     29.30av  kurvītān-antaraṃ samyag-     29.30bv  rakṣāṃ rakṣo-nivṛttaye<BR>
     29.30bv  -rakṣāṃ rakṣo-niṣiddhaye     29.30dv  sadā mūrdhnāvadhārayet<BR>
lakṣmīṃ guhām atiguhāṃ jaṭilāṃ brahmacāriṇīm |<BR>
vacāṃ chattrām aticchattrāṃ dūrvāṃ siddhārthakān api || 31 ||<BR>
tataḥ sneha-dinehoktaṃ tasyācāraṃ samādiśet |<BR>
divā-svapno vraṇe kaṇḍū-rāga-ruk-śopha-pūya-kṛt || 32 ||<BR>
     29.32av  tataḥ sneha-vidhānoktaṃ<BR>
strīṇāṃ tu smṛti-saṃsparśa-darśanaiś calita-srute |<BR>
śukre vyavāya-jān doṣān a-saṃsarge 'py avāpnuyāt || 33 ||<BR>
vraṇe śvayathur āyāsāt sa ca rāgaś ca jāgarāt |<BR>
tau ca ruk ca divā-svāpāt tāś ca mṛtyuś ca maithunāt || 33+(1) ||<BR>
bhojanaṃ ca yathā-sātmyaṃ yava-godhūma-ṣaṣṭikāḥ |<BR>
masūra-mudga-tubarī-jīvantī-suniṣaṇṇakāḥ || 34 ||<BR>
     29.34av  bhojanaṃ tu yathā-sātmyaṃ<BR>
bāla-mūlaka-vārtāka-taṇḍulīyaka-vāstukam |<BR>
kāravellaka-karkoṭa-paṭola-kaṭukā-phalam || 35 ||<BR>
saindhavaṃ dāḍimaṃ dhātrī ghṛtaṃ tapta-himaṃ jalam |<BR>
jīrṇa-śāly-odanaṃ snigdham alpam uṣṇodakottaram || 36 ||<BR>
     29.36dv  alpam uṣṇaṃ dravottaram<BR>
bhuñjāno jāṅgalair māṃsaiḥ śīghraṃ vraṇam apohati |<BR>
aśitaṃ mātrayā kāle pathyaṃ yāti jarāṃ sukham || 37 ||<BR>
a-jīrṇāt tv anilādīnāṃ vibhramo bala-vān bhavet |<BR>
tataḥ śopha-rujā-pāka-dāhānāhān avāpnuyāt || 38 ||<BR>
     29.38av  a-jīrṇe tv anilādīnāṃ<BR>
navaṃ dhānyaṃ tilān māṣān madyaṃ māṃsam a-jāṅgalam |<BR>
kṣīrekṣu-vikṛtīr amlaṃ lavaṇaṃ kaṭukaṃ tyajet || 39 ||<BR>
     29.39bv  madyaṃ māṃsaṃ tv a-jāṅgalam<BR>
yac cānyad api viṣṭambhi vidāhi guru śītalam |<BR>
vargo 'yaṃ nava-dhānyādir vraṇinaḥ sarva-doṣa-kṛt || 40 ||<BR>
     29.40dv  vraṇināṃ sarva-doṣa-kṛt<BR>
madyaṃ tīkṣṇoṣṇa-rūkṣāmlam āśu vyāpādayed vraṇam |<BR>
vālośīraiś ca vījyeta na cainaṃ parighaṭṭayet || 41 ||<BR>
     29.41cv  bālośīraiś ca vījyeta<BR>
na tuden na ca kaṇḍūyec ceṣṭamānaś ca pālayet |<BR>
snigdha-vṛddha-dvi-jātīnāṃ kathāḥ śṛṇvan manaḥ-priyāḥ || 42 ||<BR>
     29.42bv  chayānaḥ paripālayet     29.42cv  siddha-vṛddha-dvi-jātīnāṃ<BR>
āśā-vān vyādhi-mokṣāya kṣipraṃ vraṇam apohati |<BR>
tṛtīye 'hni punaḥ kuryād vraṇa-karma ca pūrva-vat || 43 ||<BR>
prakṣālanādi divase dvitīye nācaret tathā |<BR>
tīvra-vyatho vigrathitaś cirāt saṃrohati vraṇaḥ || 44 ||<BR>
snigdhāṃ rūkṣāṃ ślathāṃ gāḍhāṃ dur-nyastāṃ ca vikeśikām |<BR>
vraṇe na dadyāt kalkaṃ vā snehāt kledo vivardhate || 45 ||<BR>
māṃsa-cchedo 'ti-rug-raukṣyād daraṇaṃ śoṇitāgamaḥ |<BR>
ślathāti-gāḍha-dur-nyāsair vraṇa-vartmāvagharṣaṇam || 46 ||<BR>
     29.46cv  ślathāti-gāḍha-dur-nyastair<BR>
sa-pūti-māṃsaṃ sotsaṅgaṃ sa-gatiṃ pūya-garbhiṇam |<BR>
vraṇaṃ viśodhayec chīghraṃ sthitā hy antar vikeśikā || 47 ||<BR>
vy-amlaṃ tu pāṭitaṃ śophaṃ pācanaiḥ samupācaret |<BR>
bhojanair upanāhaiś ca nāti-vraṇa-virodhibhiḥ || 48 ||<BR>
     29.48dv  nāti-vraṇa-viśodhibhiḥ<BR>
sadyaḥ sadyo-vraṇān sīvyed vivṛtān abhighāta-jān |<BR>
medo-jāō̃ likhitān granthīn hrasvāḥ pālīś ca karṇayoḥ || 49 ||<BR>
śiro-'kṣi-kūṭa-nāsauṣṭha-gaṇḍa-karṇoru-bāhuṣu |<BR>
grīvā-lalāṭa-muṣka-sphiṅ-meḍhra-pāyūdarādiṣu || 50 ||<BR>
gambhīreṣu pradeśeṣu māṃsaleṣv a-caleṣu ca |<BR>
na tu vaṅkṣaṇa-kakṣādāv alpa-māṃse cale vraṇān || 51 ||<BR>
     29.51dv  alpa-māṃsa-cale vraṇān     29.51dv  alpa-māṃsa-calān vraṇān<BR>
vāyu-nirvāhiṇaḥ śalya-garbhān kṣāra-viṣāgni-jān |<BR>
sīvyec calāsthi-śuṣkāsra-tṛṇa-romāpanīya tu || 52 ||<BR>
     29.52dv  -tṛṇa-romāpanīya ca<BR>
pralambi māṃsaṃ vicchinnaṃ niveśya sva-niveśane |<BR>
saṃdhy-asthi ca sthite rakte snāyvā sūtreṇa valkalaiḥ || 53 ||<BR>
     29.53cv  saṃdhy-asthy avasthite rakte     29.53dv  snāvnā sūtreṇa valkalaiḥ<BR>
sīvyen na dūre nāsanne gṛhṇan nālpaṃ na vā bahu |<BR>
sāntvayitvā tataś cārtaṃ vraṇe madhu-ghṛta-drutaiḥ || 54 ||<BR>
     29.54dv  vraṇe madhu-ghṛta-plutaiḥ<BR>
añjana-kṣauma-ja-maṣī-phalinī-śallakī-phalaiḥ |<BR>
     29.54bv  gṛhṇan sv-alpaṃ na vā bahu     29.54cv  śāntayitvā tataś cārtaṃ     29.54cv <BR>
sāntayitvā tataś cārtaṃ<BR>
sa-lodhra-madhukair digdhe yuñjyād bandhādi pūrva-vat || 55 ||<BR>
vraṇo niḥ-śoṇitauṣṭho yaḥ kiñ-cid evāvalikhya tam |<BR>
saṃjāta-rudhiraṃ sīvyet saṃdhānaṃ hy asya śoṇitam || 56 ||<BR>
bandhanāni tu deśādīn vīkṣya yuñjīta teṣu ca |<BR>
     29.56bv  kiñ-cid eva vilikhya tam<BR>
āvikājina-kauśeyam uṣṇaṃ kṣaumaṃ tu śītalam || 57 ||<BR>
śītoṣṇaṃ tulā-saṃtāna-kārpāsa-snāyu-valka-jam |<BR>
tāmrāyas-trapu-sīsāni vraṇe medaḥ-kaphādhike || 58 ||<BR>
     29.58bv  -kārpāsa-snāva-valka-jam<BR>
bhaṅge ca yuñjyāt phalakaṃ carma-valka-kuśādi ca |<BR>
sva-nāmānugatākārā bandhās tu daśa pañca ca || 59 ||<BR>
kośa-svastika-muttolī-cīna-dāmānuvellitam |<BR>
khaṭvā-vibandha-sthagikā-vitānotsaṅga-goṣ-phaṇāḥ || 60 ||<BR>
     29.60dv  -vitānotsaṅga-go-phaṇāḥ<BR>
yamakaṃ maṇḍalākhyaṃ ca pañcāṅgī ceti yojayet |<BR>
yo yatra su-niviṣṭaḥ syāt taṃ teṣāṃ tatra buddhi-mān || 61 ||<BR>
     29.61cv  yo yatra saṃniviṣṭaḥ syāt<BR>
vidadhyāt teṣu teṣv eva kośam aṅguli-parvasu |<BR>
svastikaṃ karṇa-kakṣādi-staneṣūktaṃ ca saṃdhiṣu || 61.1+(1) ||<BR>
muttolīṃ meḍhra-grīvādau yuñjyāc cīnam apāṅgayoḥ |<BR>
saṃbādhe 'ṅge tathā dāma śākhāsv evānuvellitam || 61.1+(2) ||<BR>
khaṭvāṃ gaṇḍe hanau śaṅkhe vibandhaṃ pṛṣṭhakodare |<BR>
aṅguṣṭhāṅgulimeḍhrāgre sthagikām antra-vṛddhiṣu || 61.1+(3) ||<BR>
vitānaṃ pṛthulāṅgādau tathā śirasi cerayet |<BR>
vilambini tathotsaṅgaṃ nāsauṣṭha-cibukādiṣu || 61.1+(4) ||<BR>
goṣ-phaṇaṃ saṃdhiṣu tathā yamakaṃ yamike vraṇe |<BR>
vṛtte 'ṅge maṇḍalākhyaṃ ca pañcāṅgīṃ cordhva-jatruṣu || 61.1+(5) ||<BR>
badhnīyād gāḍham ūru-sphik-kakṣā-vaṅkṣaṇa-mūrdhasu |<BR>
śākhā-vadana-karṇoraḥ-pṛṣṭha-pārśva-galodare || 62 ||<BR>
samaṃ mehana-muṣke ca netre saṃdhiṣu ca ślatham |<BR>
badhnīyāc chithila-sthāne vāta-śleṣmodbhave samam || 63 ||<BR>
gāḍham eva sama-sthāne bhṛśaṃ gāḍhaṃ tad-āśaye |<BR>
śīte vasante 'pi ca tau mokṣaṇīyau try-ahāt try-ahāt || 64 ||<BR>
     29.64bv  bhṛśaṃ gāḍhaṃ tad-āśraye     29.64cv  śīte vasante ca tathā<BR>
     29.64dv  mokṣayet tau try-ahāt try-ahāt     29.64dv  mokṣaṇīyas try-ahāt try-ahāt<BR>
pitta-raktotthayor bandho gāḍha-sthāne samo mataḥ |<BR>
sama-sthāne ślatho naiva śithilasyāśaye tathā || 65 ||<BR>
sāyaṃ prātas tayor mokṣo grīṣme śaradi ceṣyate |<BR>
a-baddho daṃśa-maśaka-śīta-vātādi-pīḍitaḥ || 66 ||<BR>
duṣṭī-bhavec ciraṃ cātra na tiṣṭhet sneha-bheṣajam |<BR>
kṛcchreṇa śuddhiṃ rūḍhiṃ vā yāti rūḍho vi-varṇa-tām || 67 ||<BR>
baddhas tu cūrṇito bhagno viśliṣṭaḥ pāṭito 'pi vā |<BR>
chinna-snāyu-siro 'py āśu sukhaṃ saṃrohati vraṇaḥ || 68 ||<BR>
utthāna-śayanādyāsu sarvehāsu na pīḍyate |<BR>
udvṛttauṣṭhaḥ samutsanno viṣamaḥ kaṭhino 'ti-ruk || 69 ||<BR>
     29.69bv  sarvehāsu na pīḍayet     29.69cv  uddhṛtauṣṭhaḥ samutsanno<BR>
samo mṛdur a-ruk śīghraṃ vraṇaḥ śudhyati rohati |<BR>
sthirāṇām alpa-māṃsānāṃ raukṣyād an-uparohatām || 70 ||<BR>
pracchādyam auṣadhaṃ pattrair yathā-doṣaṃ yathartu ca |<BR>
a-jīrṇa-taruṇāc chidraiḥ samantāt su-niveśitaiḥ || 71 ||<BR>
     29.71cv  a-jīrṇā-taruṇāc chidraiḥ<BR>
dhautair a-karkaśaiḥ kṣīri-bhūrjārjuna-kadamba-jaiḥ |<BR>
kuṣṭhinām agni-dagdhānāṃ piṭikā madhu-mehinām || 72 ||<BR>
karṇikāś conduru-viṣe kṣāra-dagdhā viṣānvitāḥ |<BR>
bandhanīyā na māṃs-pāke guda-pāke ca dāruṇe || 73 ||<BR>
     29.73cv  na māṃs-pāke ca badhnīyād     29.73cv  māṃsa-pāke na badhnīyād<BR>
śīryamāṇāḥ sa-rug-dāhāḥ śophāvasthā-visarpiṇaḥ |<BR>
a-rakṣayā vraṇe yasmin makṣikā nikṣipet kṛmīn || 74 ||<BR>
te bhakṣayantaḥ kurvanti rujā-śophāsra-saṃsravān |<BR>
surasādiṃ prayuñjīta tatra dhāvana-pūraṇe || 75 ||<BR>
     29.75bv  rujā-śophāsra-visrutīḥ<BR>
saptaparṇa-karañjārka-nimba-rājādana-tvacaḥ |<BR>
go-mūtra-kalkito lepaḥ sekaḥ kṣārāmbunā hitaḥ || 76 ||<BR>
     29.76cv  go-mūtra-kalkitālepaḥ<BR>
pracchādya māṃsa-peśyā vā vraṇaṃ tān āśu nirharet |<BR>
na cainaṃ tvaramāṇo 'ntaḥ sa-doṣam uparohayet || 77 ||<BR>
so 'lpenāpy apacāreṇa bhūyo vikurute yataḥ |<BR>
rūḍhe 'py a-jīrṇa-vyāyāma-vyavāyādīn vivarjayet || 78 ||<BR>
harṣaṃ krodhaṃ bhayaṃ cāpi yāvad ā-sthairya-saṃbhavāt |<BR>
ādareṇānuvartyo 'yaṃ māsān ṣaṭ sapta vā vidhiḥ || 79 ||<BR>
     29.79av  harṣaṃ krodhaṃ bhayaṃ vāpi<BR>
utpadyamānāsu ca tāsu tāsu vārtāsu doṣādi-balānusārī |<BR>
tais tair upāyaiḥ prayataś cikitsed ālocayan vistaram uttaroktam || 80 ||<BR>
<BR>
Sūtrasthāna <BR>
sarva-śastrānu-śastrāṇāṃ kṣāraḥ śreṣṭho bahūni yat |<BR>
chedya-bhedyādi-karmāṇi kurute viṣameṣv api || 1 ||<BR>
duḥkhāvacārya-śāstreṣu tena siddhim a-yātsu ca |<BR>
ati-kṛcchreṣu rogeṣu yac ca pāne 'pi yujyate || 2 ||<BR>
     30.2bv  tena siddhiṃ na yātsu ca<BR>
sa peyo 'rśo-'gni-sādāśma-gulmodara-garādiṣu |<BR>
yojyaḥ sākṣān maṣa-śvitra-bāhyārśaḥ-kuṣṭha-suptiṣu || 3 ||<BR>
bhagandarārbuda-granthi-duṣṭa-nāḍī-vraṇādiṣu |<BR>
na tūbhayo 'pi yoktavyaḥ pitte rakte cale '-bale || 4 ||<BR>
     30.4av  bhagandarāpacī-granthi-     30.4dv  pitte rakte bale '-bale<BR>
jvare 'tīsāre hṛn-mūrdha-roge pāṇḍv-āmaye '-rucau |<BR>
timire kṛta-saṃśuddhau śvayathau sarva-gātra-ge || 5 ||<BR>
     30.5dv  śvayathau sarva-gātra-je<BR>
bhīru-garbhiṇy-ṛtu-matī-prodvṛtta-phala-yoniṣu |<BR>
a-jīrṇe 'nne śiśau vṛddhe dhamanī-saṃdhi-marmasu || 6 ||<BR>
taruṇāsthi-sirā-snāyu-sevanī-gala-nābhiṣu |<BR>
deśe 'lpa-māṃse vṛṣaṇa-meḍhra-sroto-nakhāntare || 7 ||<BR>
     30.7cv  deśe 'lpa-māṃse vṛṣaṇe     30.7dv  meḍhre sroto-nakhāntare<BR>
vartma-rogād ṛte 'kṣṇoś ca śīta-varṣoṣṇa-dur-dine |<BR>
kāla-muṣkaka-śamyāka-kadalī-pāribhadrakān || 8 ||<BR>
aśvakarṇa-mahāvṛkṣa-palāśāsphota-vṛkṣakān |<BR>
indravṛkṣārka-pūtīka-naktamālāśvamārakān || 9 ||<BR>
kākajaṅghām apāmārgam agnimanthāgni-tilvakān |<BR>
sārdrān sa-mūla-śākhādīn khaṇḍa-śaḥ parikalpitān || 10 ||<BR>
kośātakīs catasraś ca śūkaṃ nālaṃ yavasya ca |<BR>
nivāte nicayī-kṛtya pṛthak tāni śilā-tale || 11 ||<BR>
     30.11bv  śūka-nālaṃ yavasya ca<BR>
prakṣipya muṣkaka-caye sudhāśmāni ca dīpayet |<BR>
tatas tilānāṃ kutalair dagdhvāgnau vigate pṛthak || 12 ||<BR>
     30.12cv  tatas tilānāṃ kutilair     30.12cv  tatas tilānāṃ kuntālair<BR>
kṛtvā sudhāśmanāṃ bhasma droṇaṃ tv itara-bhasmanaḥ |<BR>
muṣkakottaram ādāya praty-ekaṃ jala-mūtrayoḥ || 13 ||<BR>
     30.13bv  droṇaṃ cetara-bhasmanaḥ<BR>
gālayed ardha-bhāreṇa mahatā vāsasā ca tat |<BR>
yāvat picchila-raktācchas tīkṣṇo jātas tadā ca tam || 14 ||<BR>
gṛhītvā kṣāra-niṣyandaṃ pacel lauhyāṃ vighaṭṭayan |<BR>
pacyamāne tatas tasmiṃs tāḥ sudhā-bhasma-śarkarāḥ || 15 ||<BR>
śuktīḥ kṣīra-pakaṃ śaṅkha-nābhīś cāyasa-bhājane |<BR>
kṛtvāgni-varṇān bahu-śaḥ kṣārotthe kuḍavonmite || 16 ||<BR>
     30.16bv  ṃnābhīṃś cāyasa-bhājane     30.16cv  kṣārācche kuḍavonmite<BR>
nirvāpya piṣṭvā tenaiva pratīvāpaṃ vinikṣipet |<BR>
ślakṣṇaṃ śakṛd dakṣa-śikhi-gṛdhra-kaṅka-kapota-jam || 17 ||<BR>
catuṣ-pāt-pakṣi-pittāla-manohvā-lavaṇāni ca |<BR>
paritaḥ su-tarāṃ cāto darvyā tam avaghaṭtayet || 18 ||<BR>
sa-bāṣpaiś ca yadottiṣṭhed budbudair leha-vad ghanaḥ |<BR>
avatārya tadā śīto yava-rāśāv ayo-maye || 19 ||<BR>
     30.19av  sa-bāṣpaiś ca yadā tiṣṭhed<BR>
     30.19cv  avatārya tataḥ śīte     30.19cv  avatārya tataḥ śīto     30.19cv  avatārya tadā<BR>
śīte<BR>
sthāpyo 'yaṃ madhyamaḥ kṣāro na tu piṣṭvā kṣipen mṛdau |<BR>
nirvāpyāpanayet tīkṣṇe pūrva-vat prativāpanam || 20 ||<BR>
tathā lāṅgalikā-dantī-citrakātiviṣā-vacāḥ |<BR>
svarjikā-kanakakṣīrī-hiṅgu-pūtika-pallavāḥ || 21 ||<BR>
tālapattrī viḍaṃ ceti sapta-rātrāt paraṃ tu saḥ |<BR>
yojyas tīkṣṇo 'nila-śleṣma-medo-jeṣv arbudādiṣu || 22 ||<BR>
     30.22av  tālapattrī viḍaṅgaṃ ca<BR>
madhyeṣv eṣv eva madhyo 'nyaḥ pittāsra-guda-janmasu |<BR>
balārthaṃ kṣīṇa-pānīye kṣārāmbu punar āvapet || 23 ||<BR>
     30.23av  madhyeṣv eva ca madhyo 'nyaḥ     30.23av  madhyeṣv eṣu ca madhyo<BR>
'nyaḥ<BR>
     30.23bv  pittāsṛg-guda-janmasu<BR>
nāti-tīkṣṇa-mṛduḥ ślakṣṇaḥ picchilaḥ śīghra-gaḥ sitaḥ |<BR>
śikharī sukha-nirvāpyo na viṣyandī na cāti-ruk || 24 ||<BR>
     30.24av  nāti-tīkṣṇo mṛduḥ ślakṣṇaḥ<BR>
kṣāro daśa-guṇaḥ śastra-tejasor api karma-kṛt |<BR>
ācūṣann iva saṃrambhād gātram āpīḍayann iva || 25 ||<BR>
sarvato 'nusaran doṣān unmūlayati mūlataḥ |<BR>
karma kṛtvā gata-rujaḥ svayaṃ evopaśāmyati || 26 ||<BR>
kṣāra-sādhye gade chinne likhite srāvite 'tha-vā |<BR>
kṣāraṃ śalākayā dattvā plota-prāvṛta-dehayā || 27 ||<BR>
     30.27dv  plota-plāvita-dehayā<BR>
mātrā-śatam upekṣeta tatrārśaḥsv āvṛtānanam |<BR>
hastena yantraṃ kurvīta vartma-rogeṣu vartmanī || 28 ||<BR>
nirbhujya picunācchādya kṛṣṇa-bhāgaṃ vinikṣipet |<BR>
padma-pattra-tanuḥ kṣāra-lepo ghrāṇārbudeṣu ca || 29 ||<BR>
     30.29dv  -lepo ghrāṇārbudeṣu tu<BR>
praty-ādityaṃ niṣaṇṇasya samunnamyāgra-nāsikām |<BR>
mātrā vidhāryaḥ pañcāśat tad-vad arśasi karṇa-je || 30 ||<BR>
     30.30bv  samunnasyāgra-nāsikām     30.30cv  mātrā vidhārya pañcāśat     30.30cv <BR>
mātrā vidhāryāḥ pañcāśat<BR>
kṣāraṃ pramārjanenānu parimṛjyāvagamya ca |<BR>
su-dagdhaṃ ghṛta-madhv-aktaṃ tat payo-mastu-kāñjikaiḥ || 31 ||<BR>
     30.31av  kṣāraṃ pramārjanenāśu<BR>
nirvāpayet tataḥ sājyaiḥ svādu-śītaiḥ pradehayet |<BR>
abhiṣyandīni bhojyāni bhojyāni kledanāya ca || 32 ||<BR>
yadi ca sthira-mūla-tvāt kṣāra-dagdhaṃ na śīryate |<BR>
dhānyāmla-bīja-yaṣṭy-āhva-tilair ālepayet tataḥ || 33 ||<BR>
tila-kalkaḥ sa-madhuko ghṛtākto vraṇa-ropaṇaḥ |<BR>
pakva-jambv-asitaṃ sannaṃ samyag-dagdhaṃ viparyaye || 34 ||<BR>
     30.34cv  pakva-jambū-nibhaṃ sannaṃ<BR>
tāmra-tā-toda-kaṇḍv-ādyair dur-dagdhaṃ taṃ punar dahet |<BR>
ati-dagdhe sraved raktaṃ mūrchā-dāha-jvarādayaḥ || 35 ||<BR>
     30.35bv  dur-dagdhaṃ tat punar dahet<BR>
gude viśeṣād viṇ-mūtra-saṃrodho 'ti-pravartanam |<BR>
puṃs-tvopaghāto mṛtyur vā gudasya śātanād dhruvam || 36 ||<BR>
     30.36dv  gudasya śātanaṃ dhruvam     30.36dv  gudasya sadanād dhruvam    <BR>
30.36dv  gudasya sadanaṃ dhruvam<BR>
nāsāyāṃ nāsikā-vaṃśa-daraṇākuñcanodbhavaḥ |<BR>
bhavec ca viṣayā-jñānaṃ tad-vac chrotrādikeṣv api || 37 ||<BR>
viśeṣād atra seko 'mlair lepo madhu ghṛtaṃ tilāḥ |<BR>
vāta-pitta-harā ceṣṭā sarvaiva śiśirā kriyā || 38 ||<BR>
amlo hi śītaḥ sparśena kṣāras tenopasaṃhitaḥ |<BR>
yāty āśu svādu-tāṃ tasmād amlair nirvāpayet-tarām || 39 ||<BR>
viṣāgni-śastrāśani-mṛtyu-tulyaḥ kṣāro bhaved alpam ati-prayuktaḥ |<BR>
rogān nihanyād a-cireṇa ghorān sa dhī-matā samyag-anuprayukto || 39+(1) ||<BR>
agniḥ kṣārād api śreṣṭhas tad-dagdhānām a-saṃbhavāt |<BR>
bheṣaja-kṣāra-śastraiś ca na siddhānāṃ prasādhanāt || 40 ||<BR>
tvaci māṃse sirā-snāyu-saṃdhy-asthiṣu sa yujyate |<BR>
maṣāṅga-glāni-mūrdhārti-mantha-kīla-tilādiṣu || 41 ||<BR>
     30.41bv  -saṃdhy-asthiṣu sa yojyate<BR>
tvag-dāho varti-go-danta-sūrya-kānta-śarādibhiḥ |<BR>
arśo-bhagandara-granthi-nāḍī-duṣṭa-vraṇādiṣu || 42 ||<BR>
māṃsa-dāho madhu-sneha-jāmbavauṣṭha-guḍādibhiḥ |<BR>
śliṣṭa-vartmany asṛk-srāva-nīly-a-samyag-vyadhādiṣu || 43 ||<BR>
     30.43cv  śliṣṭa-vartmany asṛk-srāve     30.43dv  nīly-a-samyag-vyadhādiṣu<BR>
sirādi-dāhas tair eva na dahet kṣāra-vāritān |<BR>
antaḥ-śalyāsṛjo bhinna-koṣṭhān bhūri-vraṇāturān || 44 ||<BR>
     30.44bv  na dahet kṣāra-varjitān<BR>
su-dagdhaṃ ghṛta-madhv-aktaṃ snigdha-śītaiḥ pradehayet |<BR>
tasya liṅgaṃ sthite rakte śabda-val lasikānvitam || 45 ||<BR>
pakva-tāla-kapotābhaṃ su-rohaṃ nāti-vedanam |<BR>
pramāda-dagdha-vat sarvaṃ dur-dagdhāty-artha-dagdhayoḥ || 46 ||<BR>
catur-dhā tat tu tucchena saha tucchasya lakṣaṇam |<BR>
tvag vi-varṇoṣyate 'ty-arthaṃ na ca sphoṭa-samudbhavaḥ || 47 ||<BR>
     30.47av  catur-dhā tac ca tucchena    30.47av  catur-dhā tat tu tutthena     30.47av <BR>
catur-dhā tatra tucchena<BR>
     30.47bv  saha tutthasya lakṣaṇam    <BR>
sa-sphoṭa-dāha-tīvroṣaṃ dur-dagdham ati-dāhataḥ |<BR>
māṃsa-lambana-saṃkoca-dāha-dhūpana-vedanāḥ || 48 ||<BR>
sirādi-nāśas tṛṇ-mūrchā-vraṇa-gāmbhīrya-mṛtyavaḥ |<BR>
tucchasyāgni-pratapanaṃ kāryam uṣṇaṃ ca bheṣajam || 49 ||<BR>
     30.49av  sirādi-nāśa-tṛṇ-mūrchā-     30.49cv  tutthasyāgni-pratapanaṃ<BR>
styāne 'sre vedanāty-arthaṃ vilīne manda-tā rujaḥ |<BR>
dur-dagdhe śītam uṣṇaṃ ca yuñjyād ādau tato himam || 50 ||<BR>
samyag-dagdhe tavakṣīrī-plakṣa-candana-gairikaiḥ |<BR>
limpet sājyāmṛtair ūrdhvaṃ pitta-vidradhi-vat kriyā || 51 ||<BR>
     30.51av  samyag-dagdhe tukākṣīrī-     30.51dv  pitta-vidradhi-vat kriyām     30.51dv <BR>
pitta-vidradhi-vat kriyāḥ<BR>
ati-dagdhe drutaṃ kuryāt sarvaṃ pitta-visarpa-vat |<BR>
sneha-dagdhe bhṛśa-taraṃ rūkṣaṃ tatra tu yojayet || 52 ||<BR>
śastra-kṣārāgnayo yasmān mṛtyoḥ paramam āyudham |<BR>
a-pramatto bhiṣak tasmāt tān samyag avacārayet || 52+(1) ||<BR>
     30.52+(1)dv  tat samyag avacārayet<BR>
samāpyate sthānam idaṃ hṛdayasya rahasya-vat |<BR>
atrārthāḥ sūtritāḥ sūkṣmāḥ pratanyante hi sarvataḥ || 53 ||<BR>
     30.53cv  atrārthāḥ sūcitāḥ sūkṣmāḥ<BR>
<BR>
”ārīrasthāna <BR>
śuddhe śukrārtave sat-tvaḥ sva-karma-kleśa-coditaḥ |<BR>
garbhaḥ saṃpadyate yukti-vaśād agnir ivāraṇau || 1 ||<BR>
     1.1bv  sva-karma-phala-noditaḥ<BR>
bījātmakair mahā-bhūtaiḥ sūkṣmaiḥ sat-tvānugaiś ca saḥ |<BR>
mātuś cāhāra-rasa-jaiḥ kramāt kukṣau vivardhate || 2 ||<BR>
tejo yathārka-raśmīnāṃ sphaṭikena tiras-kṛtam |<BR>
nendhanaṃ dṛśyate gacchat sat-tvo garbhāśayaṃ tathā || 3 ||<BR>
kāraṇānuvidhāyi-tvāt kāryāṇāṃ tat-sva-bhāva-tā |<BR>
nānā-yony-ākṛtīḥ sat-tvo dhatte 'to druta-loha-vat || 4 ||<BR>
ata eva ca śukrasya bāhulyāj jāyate pumān |<BR>
raktasya strī tayoḥ sāmye klībaḥ śukrārtave punaḥ || 5 ||<BR>
vāyunā bahu-śo bhinne yathā-svaṃ bahv-apatya-tā |<BR>
vi-yoni-vikṛtākārā jāyante vikṛtair malaiḥ || 6 ||<BR>
māsi māsi rajaḥ strīṇāṃ rasa-jaṃ sravati try-aham |<BR>
vatsarād dvā-daśād ūrdhvaṃ yāti pañcāśataḥ kṣayam || 7 ||<BR>
pūrṇa-ṣo-ḍaśa-varṣā strī pūrṇa-viṃśena saṃgatā |<BR>
śuddhe garbhāśaye mārge rakte śukre 'nile hṛdi || 8 ||<BR>
vīrya-vantaṃ sutaṃ sūte tato nyūnābdayoḥ punaḥ |<BR>
rogy alpāyur a-dhanyo vā garbho bhavati naiva vā || 9 ||<BR>
vātādi-kuṇapa-granthi-pūya-kṣīṇa-malāhvayam |<BR>
bījā-samarthaṃ reto-'sraṃ sva-liṅgair doṣa-jaṃ vadet || 10 ||<BR>
     1.10cv  prajā-samarthaṃ reto-'sraṃ<BR>
raktena kuṇapaṃ śleṣma-vātābhyāṃ granthi-saṃnibham |<BR>
pūyābhaṃ rakta-pittābhyāṃ kṣīṇaṃ māruta-pittataḥ || 11 ||<BR>
kṛcchrāṇy etāny a-sādhyaṃ tu tri-doṣaṃ mūtra-viṭ-prabham |<BR>
kuryād vātādibhir duṣṭe svauṣadhaṃ kuṇape punaḥ || 12 ||<BR>
dhātakī-puṣpa-khadira-dāḍimārjuna-sādhitam |<BR>
pāyayet sarpir atha-vā vipakvam asanādibhiḥ || 13 ||<BR>
palāśa-bhasmāśmabhidā granthy-ābhe pūya-retasi |<BR>
parūṣaka-vaṭādibhyāṃ kṣīṇe śukra-karī kriyā || 14 ||<BR>
snigdhaṃ vāntaṃ viriktaṃ ca nirūḍham anuvāsitam |<BR>
yojayec chukra-doṣārtaṃ samyag uttara-vastibhiḥ || 14+1 ||<BR>
saṃśuddho viṭ-prabhe sarpir hiṅgu-sevyādi-sādhitam |<BR>
pibed granthy-ārtave pāṭhā-vyoṣa-vṛkṣaka-jaṃ jalam || 15 ||<BR>
     1.15bv  hiṅgu-sevyāgni-sādhitam<BR>
peyaṃ kuṇapa-pūyāsre candanaṃ vakṣyate tu yat |<BR>
guhya-roge ca tat sarvaṃ kāryaṃ sottara-vastikam || 16 ||<BR>
śukraṃ śuklaṃ guru snigdhaṃ madhuraṃ bahalaṃ bahu |<BR>
ghṛta-mākṣika-tailābhaṃ sad-garbhāyārtavaṃ punaḥ || 17 ||<BR>
     1.17av  śuddhaṃ śukraṃ guru snigdhaṃ<BR>
lākṣā-rasa-śaśāsrābhaṃ dhautaṃ yac ca virajyate |<BR>
śuddha-śukrārtavaṃ svasthaṃ saṃraktaṃ mithunaṃ mithaḥ || 18 ||<BR>
snehaiḥ puṃ-savanaiḥ snigdhaṃ śuddhaṃ śīlita-vastikam |<BR>
naraṃ viśeṣāt kṣīrājyair madhurauṣadha-saṃskṛtaiḥ || 19 ||<BR>
     1.19dv  madhurauṣadha-sādhitaiḥ<BR>
nārīṃ tailena māṣaiś ca pittalaiḥ samupācaret |<BR>
kṣāma-prasanna-vadanāṃ sphurac-chroṇi-payo-dharām || 20 ||<BR>
     1.20cv  kṣāmāṃ prasanna-vadanāṃ<BR>
srastākṣi-kukṣiṃ puṃs-kāmāṃ vidyād ṛtu-matīṃ striyam |<BR>
padmaṃ saṃkocam āyāti dine 'tīte yathā tathā || 21 ||<BR>
ṛtāv atīte yoniḥ sā śukraṃ nātaḥ pratīcchati |<BR>
māsenopacitaṃ raktaṃ dhamanībhyām ṛtau punaḥ || 22 ||<BR>
     1.22bv  śukraṃ nāntaḥ pratīcchati<BR>
īṣat-kṛṣṇaṃ vi-gandhaṃ ca vāyur yoni-mukhān nudet |<BR>
tataḥ puṣpekṣaṇād eva kalyāṇa-dhyāyinī try-aham || 23 ||<BR>
mṛjālaṅkāra-rahitā darbha-saṃstara-śāyinī |<BR>
kṣaireyaṃ yāvakaṃ stokaṃ koṣṭha-śodhana-karṣaṇam || 24 ||<BR>
     1.24dv  koṣṭha-śodhana-karśanam<BR>
parṇe śarāve haste vā bhuñjīta brahma-cāriṇī |<BR>
caturthe 'hni tataḥ snātā śukla-mālyāmbarā śuciḥ || 25 ||<BR>
icchantī bhartṛ-sadṛśaṃ putraṃ paśyet puraḥ patim |<BR>
ṛtus tu dvā-daśa niśāḥ pūrvās tisro 'tra ninditāḥ || 26 ||<BR>
     1.26dv  pūrvās tisraś ca ninditāḥ  <BR>
ekā-daśī ca yugmāsu syāt putro 'nyāsu kanyakā |<BR>
upādhyāyo 'tha putrīyaṃ kurvīta vidhi-vad vidhim || 27 ||<BR>
     1.27bv  syāt putro 'nya-tra kanyakā<BR>
namas-kāra-parāyās tu śūdrāyā mantra-varjitam |<BR>
a-vandhya evaṃ saṃyogaḥ syād apatyaṃ ca kāmataḥ || 28 ||<BR>
santo hy āhur apatyārthaṃ dam-patyoḥ saṃgatiṃ rahaḥ |<BR>
dur-apatyaṃ kulāṅgāro gotre jātaṃ mahaty api || 29 ||<BR>
     1.29bv  dam-patyoḥ saṃgataṃ rahaḥ     1.29cv  dur-apatyaṃ kulāṅgāraṃ<BR>
icchetāṃ yādṛśaṃ putraṃ tad-rūpa-caritāṃś ca tau |<BR>
cintayetāṃ jana-padāṃs tad-ācāra-paricchadau || 30 ||<BR>
karmānte ca pumān sarpiḥ-kṣīra-śāly-odanāśitaḥ |<BR>
prāg dakṣiṇena pādena śayyāṃ mauhūrtikājñayā || 31 ||<BR>
ārohet strī tu vāmena tasya dakṣiṇa-pārśvataḥ |<BR>
taila-māṣottarāhārā tatra mantr aṃ prayojayet || 32 ||<BR>
     1.32av  ārohet strī ca vāmena<BR>
āhir asy āyur asi sarvataḥ pratiṣṭhāsi || 32+1a ||<BR>
     1.32+1av  ahir asi sarvataḥ pratiṣṭhāsi<BR>
dhātā tvāṃ dadhātu vidhātā tvāṃ dadhātu || 32+1b ||<BR>
brahma-varcasā bhaveti || 32+1c ||<BR>
     1.32+1cv  brahma-varcasā bhaved iti<BR>
brahmā bṛhaspatir viṣṇuḥ somaḥ sūryas tathāśvinau |<BR>
bhago 'tha mitrā-varuṇau vīraṃ dadatu me sutam || 33 ||<BR>
sāntvayitvā tato 'nya-nyaṃ saṃviśetāṃ mudānvitau |<BR>
uttānā tan-manā yoṣit tiṣṭhed aṅgaiḥ su-saṃsthitaiḥ || 34 ||<BR>
     1.34av  sāntayitvā tato 'nyo-'nyaṃ     1.34bv  saṃvasetāṃ mudānvitau<BR>
tathā hi bījaṃ gṛhṇāti doṣaiḥ sva-sthānam āsthitaiḥ |<BR>
liṅgaṃ tu sadyo-garbhāyā yonyā bījasya saṃgrahaḥ || 35 ||<BR>
     1.35bv  doṣaiḥ sva-sthānam āśritaiḥ     1.35dv  yonyāṃ bījasya saṃgrahaḥ<BR>
tṛptir guru-tvaṃ sphuraṇaṃ śukrāsrān-anu bandhanam |<BR>
hṛdaya-spandanaṃ tandrā tṛḍ glānī roma-harṣaṇam || 36 ||<BR>
a-vyaktaḥ prathame māsi saptāhāt kalalī-bhavet |<BR>
garbhaḥ puṃ-savanāny atra pūrvaṃ vyakteḥ prayojayet || 37 ||<BR>
balī puruṣa-kāro hi daivam apy ativartate |<BR>
puṣye puruṣakaṃ haimaṃ rājataṃ vātha-vāyasam || 38 ||<BR>
kṛtvāgni-varṇaṃ nirvāpya kṣīre tasyāñjaliṃ pibet |<BR>
gauradaṇḍam apāmārgaṃ jīvakarṣabha-sairyakān || 39 ||<BR>
pibet puṣye jale piṣṭān eka-dvi-tri-samasta-śaḥ |<BR>
kṣīreṇa śveta-bṛhatī-mūlaṃ nāsā-puṭe svayam || 40 ||<BR>
putrārthaṃ dakṣiṇe siñced vāme duhitṛ-vāñchayā |<BR>
payasā lakṣmaṇā-mūlaṃ putrotpāda-sthiti-pradam || 41 ||<BR>
nāsayāsyena vā pītaṃ vaṭa-śuṅgāṣṭakaṃ tathā |<BR>
oṣadhīr jīvanīyāś ca bāhyāntar upayojayet || 42 ||<BR>
     1.42bv  vaṭa-śṛṅgāṣṭakaṃ tathā<BR>
upacāraḥ priya-hitair bhartrā bhṛtyaiś ca garbha-dhṛk |<BR>
nava-nīta-ghṛta-kṣīraiḥ sadā cainām upācaret || 43 ||<BR>
ati-vyavāyam āyāsaṃ bhāraṃ prāvaraṇaṃ guru |<BR>
a-kāla-jāgara-svapnaṃ kaṭhinotkaṭakāsanam || 44 ||<BR>
     1.44av  ati-vyavāyaṃ vyāyāmaṃ     1.44cv  a-kāla-jāgara-svapna-     1.44dv <BR>
-kaṭhinotkaṭakāsanam<BR>
     1.44dv  kaṭhinotkaṭukāsanam     1.44dv  -kaṭhinotkuṭakāsanam<BR>
śoka-krodha-bhayodvega-vega-śraddhā-vidhāraṇam |<BR>
upavāsādhva-tīkṣṇoṣṇa-guru-viṣṭambhi-bhojanam || 45 ||<BR>
     1.45cv  upavāsādi-tīkṣṇoṣṇa-<BR>
raktaṃ nivasanaṃ śvabhra-kūpekṣāṃ madyam āmiṣam |<BR>
uttāna-śayanaṃ yac ca striyo necchanti tat tyajet || 46 ||<BR>
     1.46av  raktaṃ vi-vasanaṃ śvabhra-<BR>
tathā rakta-srutiṃ śuddhiṃ vastim ā-māsato 'ṣṭamāt |<BR>
ebhir garbhaḥ sraved āmaḥ kukṣau śuṣyen mriyeta vā || 47 ||<BR>
     1.47cv  evaṃ garbhaḥ sraved āmaḥ<BR>
vātalaiś ca bhaved garbhaḥ kubjāndha-jaḍa-vāmanaḥ |<BR>
pittalaiḥ khalatiḥ piṅgaḥ śvitrī pāṇḍuḥ kaphātmabhiḥ || 48 ||<BR>
vyādhīṃś cāsyā mṛdu-sukhair a-tīkṣṇair auṣadhair jayet |<BR>
dvitīye māsi kalalād ghanaḥ peśy atha-vārbudam || 49 ||<BR>
puṃ-strī-klībāḥ kramāt tebhyas tatra vyaktasya lakṣaṇam |<BR>
kṣāma-tā garimā kukṣer mūrchā chardir a-rocakaḥ || 50 ||<BR>
     1.50cv  kṣāma-tā garimā kukṣau<BR>
jṛmbhā prasekaḥ sadanaṃ roma-rājyāḥ prakāśanam |<BR>
amleṣṭa-tā stanau pīnau sa-stanyau kṛṣṇa-cūcukau || 51 ||<BR>
pāda-śopho vidāho 'nye śraddhāś ca vividhātmikāḥ |<BR>
mātṛ-jaṃ hy asya hṛdayaṃ mātuś ca hṛdayena tat || 52 ||<BR>
     1.52av  pāda-śopho vidāho 'nne<BR>
saṃbaddhaṃ tena garbhiṇyā neṣṭaṃ śraddhā-vimānanam |<BR>
deyam apy a-hitaṃ tasyai hitopahitam alpakam || 53 ||<BR>
     1.53bv  neṣṭaṃ śraddhā-vidhāraṇam     1.53bv  neṣṭaṃ śraddhāvamānanam<BR>
śraddhā-vighātād garbhasya vikṛtiś cyutir eva vā |<BR>
vyaktī-bhavati māse 'sya tṛtīye gātra-pañcakam || 54 ||<BR>
     1.54av  śraddhābhighātād garbhasya<BR>
mūrdhā dve sakthinī bāhū sarva-sūkṣmāṅga-janma ca |<BR>
samam eva hi mūrdhādyair jñānaṃ ca sukha-duḥkhayoḥ || 55 ||<BR>
     1.55bv  sarva-sūkṣmāṅga-janma tu     1.55dv  vijñānaṃ sukha-duḥkhayoḥ<BR>
garbhasya nābhau mātuś ca hṛdi nāḍī nibadhyate |<BR>
yayā sa puṣṭim āpnoti kedāra iva kulyayā || 56 ||<BR>
     1.56cv  yayā puṣṭim avāpnoti<BR>
caturthe vyakta-tāṅgānāṃ cetanāyāś ca pañcame |<BR>
ṣaṣṭhe snāyu-sirā-roma-bala-varṇa-nakha-tvacām || 57 ||<BR>
sarvaiḥ sarvāṅga-saṃpūrṇo bhāvaiḥ puṣyati saptame || 58ab ||<BR>
garbheṇotpīḍitā doṣās tasmin hṛdayam āśritāḥ || 58cd ||<BR>
kaṇḍūṃ vidāhaṃ kurvanti garbhiṇyāḥ kikkisāni ca || 58ef ||<BR>
nava-nītaṃ hitaṃ tatra kolāmbu-madhurauṣadhaiḥ |<BR>
siddham alpa-paṭu-snehaṃ laghu svādu ca bhojanam || 59 ||<BR>
candanośīra-kalkena limped ūru-stanodaram |<BR>
śreṣṭhayā vaiṇa-hariṇa-śaśa-śoṇita-yuktayā || 60 ||<BR>
aśvaghna-pattra-siddhena tailenābhyajya mardayet |<BR>
paṭola-nimba-mañjiṣṭhā-surasaiḥ secayet punaḥ || 61 ||<BR>
dārvī-madhuka-toyena mṛjāṃ ca pariśīlayet |<BR>
ojo 'ṣṭame saṃcarati mātā-putrau muhuḥ kramāt || 62 ||<BR>
tena tau mlāna-muditau tatra jāto na jīvati |<BR>
śiśur ojo-'n-avasthānān nārī saṃśayitā bhavet || 63 ||<BR>
     1.63bv  syātām atra na jīvati     1.63bv  syātāṃ jāto na jīvati<BR>
kṣīra-peyā ca peyātra sa-ghṛtānvāsanaṃ ghṛtam |<BR>
madhuraiḥ sādhitaṃ śuddhyai purāṇa-śakṛtas tathā || 64 ||<BR>
     1.64bv  sa-ghṛtānvāsanaṃ hitam<BR>
śuṣka-mūlaka-kolāmla-kaṣāyeṇa praśasyate |<BR>
śatāhvā-kalkito vastiḥ sa-taila-ghṛta-saindhavaḥ || 65 ||<BR>
tasmiṃs tv ekāha-yāte 'pi kālaḥ sūter ataḥ param |<BR>
varṣād vikāra-kārī syāt kukṣau vātena dhāritaḥ || 66 ||<BR>
     1.66av  tasminn ekāha-yāte 'pi<BR>
śastaś ca navame māsi snigdho māṃsa-rasaudanaḥ |<BR>
bahu-snehā yavāgūr vā pūrvoktaṃ cānuvāsanam || 67 ||<BR>
     1.67bv  snigdha-māṃsa-rasaudanaḥ<BR>
tata eva picuṃ cāsyā yonau nityaṃ nidhāpayet |<BR>
vāta-ghna-pattra-bhaṅgāmbhaḥ śītaṃ snāne 'nv-ahaṃ hitam || 68 ||<BR>
niḥ-snehāṅgī na navamān māsāt prabhṛti vāsayet |<BR>
prāg dakṣiṇa-stana-stanyā pūrvaṃ tat-pārśva-ceṣṭinī || 69 ||<BR>
puṃ-nāma-daurhṛda-praśna-ratā puṃ-svapna-darśinī |<BR>
unnate dakṣiṇe kukṣau garbhe ca parimaṇḍale || 70 ||<BR>
putraṃ sūte 'nya-thā kanyāṃ yā cecchati nṛ-saṃgatim |<BR>
nṛtya-vāditra-gāndharva-gandha-mālya-priyā ca yā || 71 ||<BR>
klībaṃ tat-saṃkare tatra madhyaṃ kukṣeḥ samunnatam |<BR>
yamau pārśva-dvayonnāmāt kukṣau droṇyām iva sthite || 72 ||<BR>
prāk caiva navamān māsāt sā sūti-gṛham āśrayet |<BR>
deśe praśaste saṃbhāraiḥ saṃpannaṃ sādhake 'hani || 73 ||<BR>
     1.73bv  sūtikā-gṛham āśrayet<BR>
tatrodīkṣeta sā sūtiṃ sūtikā-parivāritā |<BR>
adya-śvaḥ-prasave glāniḥ kukṣy-akṣi-ślatha-tā klamaḥ || 74 ||<BR>
     1.74cv  āsanna-prasave glāniḥ<BR>
adho-guru-tvam a-ruciḥ praseko bahu-mūtra-tā |<BR>
vedanorūdara-kaṭī-pṛṣṭha-hṛd-vasti-vaṅkṣaṇe || 75 ||<BR>
yoni-bheda-rujā-toda-sphuraṇa-sravaṇāni ca |<BR>
āvīnām anu janmātas tato garbhodaka-srutiḥ || 76 ||<BR>
athopasthita-garbhāṃ tāṃ kṛta-kautuka-magalām |<BR>
hasta-stha-puṃ-nāma-phalāṃ sv-abhyaktoṣṇāmbu-secitām || 77 ||<BR>
     1.77dv  sv-aktām uṣṇāmbu-secitām<BR>
pāyayet sa-ghṛtāṃ peyāṃ tanau bhū-śayane sthitām |<BR>
ābhugna-sakthim uttānām abhyaktāṅgīṃ punaḥ punaḥ || 78 ||<BR>
adho nābher vimṛdnīyāt kārayej jṛmbha-caṅkramam |<BR>
garbhaḥ prayāty avāg evaṃ tal-liṅgaṃ hṛd-vimokṣataḥ || 79 ||<BR>
āviśya jaṭharaṃ garbho vaster upari tiṣṭhati |<BR>
āvyo 'bhitvarayanty enāṃ khaṭvām āropayet tataḥ || 80 ||<BR>
     1.80cv  āvyo hi tvarayanty enāṃ<BR>
atha saṃpīḍite garbhe yonim asyāḥ prasārayet |<BR>
mṛdu pūrvaṃ pravāheta bāḍham ā-prasavāc ca sā || 81 ||<BR>
     1.81bv  yonim asyāḥ prasādhayet<BR>
harṣayet tāṃ muhuḥ putra-janma-śabda-jalānilaiḥ |<BR>
pratyāyānti tathā prāṇāḥ sūti-kleśāvasāditāḥ || 82 ||<BR>
dhūpayed garbha-saṅge tu yoniṃ kṛṣṇāhi-kañcukaiḥ |<BR>
hiraṇyapuṣpī-mūlaṃ ca pāṇi-pādena dhārayet || 83 ||<BR>
suvarcalāṃ viśalyāṃ vā jarāyv-a-patane 'pi ca |<BR>
kāryam etat tathotkṣipya bāhvor enāṃ vikampayet || 84 ||<BR>
     1.84cv  kāryam etat tathotkṛṣya     1.84dv  bāhvor etāṃ vikampayet<BR>
kaṭīm ākoṭayet pārṣṇyā sphijau gāḍhaṃ nipīḍayet |<BR>
tālu-kaṇṭhaṃ spṛśed veṇyā mūrdhni dadyāt snuhī-payaḥ || 85 ||<BR>
bhūrja-lāṅgalikī-tumbī-sarpa-tvak-kuṣṭha-sarṣapaiḥ |<BR>
pṛthag dvābhyāṃ samastair vā yoni-lepana-dhūpanam || 86 ||<BR>
     1.86dv  yoni-dhūpaṃ ca lepanam<BR>
kuṣṭha-tālīśa-kalkaṃ vā surā-maṇḍena pāyayet |<BR>
yūṣeṇa vā kulatthānāṃ bālbajenāsavena vā || 87 ||<BR>
     1.87dv  bilva-jenāsavena vā<BR>
śatāhvā-sarṣapājājī-śigru-tīkṣṇaka-citrakaiḥ |<BR>
sa-hiṅgu-kuṣṭha-madanair mūtre kṣīre ca sārṣapam || 88 ||<BR>
tailaṃ siddhaṃ hitaṃ pāyau yonyāṃ vāpy anuvāsanam |<BR>
śatapuṣpā-vacā-kuṣṭha-kaṇā-sarṣapa-kalkitaḥ || 89 ||<BR>
     1.89bv  yonyāṃ vā hy anuvāsanam<BR>
nirūhaḥ pātayaty āśu sa-sneha-lavaṇo 'parām |<BR>
tat-saṅge hy anilo hetuḥ sā niryāty āśu taj-jayāt || 90 ||<BR>
kuśalā pāṇināktena haret kḷpta-nakhena vā |<BR>
mukta-garbhāparāṃ yoniṃ tailenāṅgaṃ ca mardayet || 91 ||<BR>
makkallākhye śiro-vasti-koṣṭha-śūle tu pāyayet |<BR>
su-cūrṇitaṃ yava-kṣāraṃ ghṛtenoṣṇa-jalena vā || 92 ||<BR>
dhānyāmbu vā guḍa-vyoṣa-tri-jātaka-rajo-'nvitam |<BR>
atha bālopacāreṇa bālaṃ yoṣid upācared || 93 ||<BR>
sūtikā kṣud-vatī tailād ghṛtād vā mahatīṃ pibet |<BR>
pañca-kolakinīṃ mātrām anu coṣṇaṃ guḍodakam || 94 ||<BR>
vāta-ghnauṣadha-toyaṃ vā tathā vāyur na kupyati |<BR>
viśudhyati ca duṣṭāsraṃ dvi-tri-rātram ayaṃ kramaḥ || 95 ||<BR>
     1.95bv  yathā vāyur na kupyati<BR>
snehā-yogyā tu niḥ-sneham amum eva vidhiṃ bhajet |<BR>
pīta-vatyāś ca jaṭharaṃ yamakāktaṃ viveṣṭayet || 96 ||<BR>
jīrṇe snātā pibet peyāṃ pūrvoktauṣadha-sādhitām |<BR>
try-ahād ūrdhvaṃ vidāry-ādi-varga-kvāthena sādhitā || 97 ||<BR>
hitā yavāgūḥ snehāḍhyā sātmyataḥ payasātha-vā |<BR>
sapta-rātrāt paraṃ cāsyai krama-śo bṛṃhaṇaṃ hitam || 98 ||<BR>
     1.98cv  sapta-rātrāt paraṃ cāsyāḥ     1.98cv  sapta-rātrāt paraṃ vāsyāḥ<BR>
dvā-daśāhe 'n-atikrānte piśitaṃ nopayojayet |<BR>
yatnenopacaret sūtāṃ duḥ-sādhyo hi tad-āmayaḥ || 99 ||<BR>
     1.99bv  piśitaṃ naiva yojayet<BR>
garbha-vṛddhi-prasava-ruk-kledāsra-sruti-pīḍanaiḥ |<BR>
evaṃ ca māsād adhy-ardhān muktāhārādi-yantraṇā || 100 ||<BR>
gata-sūtābhidhānā syāt punar ārtava-darśanāt || 100ū̆ab ||<BR>
<BR>
”ārīrasthāna <BR>
garbhiṇyāḥ parihāryāṇāṃ sevayā rogato 'tha-vā |<BR>
puṣpe dṛṣṭe 'tha-vā śūle bāhyāntaḥ snigdha-śītalam || 1 ||<BR>
     2.1bv  sevayā rogato 'pi vā<BR>
sevyāmbho-ja-hima-kṣīri-valka-kalkājya-lepitān |<BR>
dhārayed yoni-vastibhyām ārdrārdrān picu-naktakān || 2 ||<BR>
     2.2cv  dhārayed vasti-yonibhyām<BR>
śata-dhauta-ghṛtāktāṃ strīṃ tad-ambhasy avagāhayet |<BR>
sa-sitā-kṣaudra-kumuda-kamalotpala-kesaram || 3 ||<BR>
lihyāt kṣīra-ghṛtaṃ khādec chṛṅgāṭaka-kaserukam |<BR>
pibet kāntāb-ja-śālūka-bālodumbara-vat payaḥ || 4 ||<BR>
śṛtena śāli-kākolī-dvi-balā-madhukekṣubhiḥ |<BR>
payasā rakta-śāly-annam adyāt sa-madhu-śarkaram || 5 ||<BR>
rasair vā jāṅgalaiḥ śuddhi-varjaṃ cāsroktam ācaret |<BR>
a-saṃpūrṇa-tri-māsāyāḥ pratyākhyāya prasādhayet || 6 ||<BR>
     2.6bv  -varjaṃ vāsroktam ācaret<BR>
āmānvaye ca tatreṣṭaṃ śītaṃ rūkṣopasaṃhitam |<BR>
upavāso ghanośīra-guḍūcy-aralu-dhānyakāḥ || 7 ||<BR>
durālabhā-parpaṭaka-candanātiviṣā-balāḥ |<BR>
kvathitāḥ salile pānaṃ tṛṇa-dhānyāni bhojanam || 8 ||<BR>
     2.8dv  tṛṇa-dhānyādi bhojanam<BR>
mudgādi-yūṣair āme tu jite snigdhādi pūrva-vat |<BR>
garbhe nipatite tīkṣṇaṃ madyaṃ sāmarthyataḥ pibet || 9 ||<BR>
garbha-koṣṭha-viśuddhy-artham arti-vismaraṇāya ca |<BR>
laghunā pañca-mūlena rūkṣāṃ peyāṃ tataḥ pibet || 10 ||<BR>
peyām a-madya-pā kalke sādhitāṃ pāñcakaulike |<BR>
bilvādi-pañcaka-kvāthe tiloddālaka-taṇḍulaiḥ || 11 ||<BR>
māsa-tulya-dināny evaṃ peyādiḥ patite kramaḥ |<BR>
laghur a-sneha-lavaṇo dīpanīya-yuto hitaḥ || 12 ||<BR>
     2.12dv  dīpanīya-yuto hi saḥ<BR>
doṣa-dhātu-parikleda-śoṣārthaṃ vidhir ity ayam |<BR>
snehānna-vastayaś cordhvaṃ balya-dīpana-jīvanāḥ || 13 ||<BR>
saṃjāta-sāre mahati garbhe yoni-parisravāt |<BR>
vṛddhim a-prāpnuvan garbhaḥ koṣṭhe tiṣṭhati sa-sphuraḥ || 14 ||<BR>
upaviṣṭakam āhus taṃ vardhate tena nodaram |<BR>
śokopavāsa-rūkṣādyair atha-vā yony-ati-sravāt || 15 ||<BR>
vāte kruddhe kṛśaḥ śuṣyed garbho nāgodaraṃ tu tam |<BR>
udaraṃ vṛddham apy atra hīyate sphuraṇaṃ cirāt || 16 ||<BR>
     2.16bv  garbho nāgodaraṃ tu tat<BR>
tayor bṛṃhaṇa-vāta-ghna-madhura-dravya-saṃskṛtaiḥ |<BR>
ghṛta-kṣīra-rasais tṛptir āma-garbhāṃś ca khādayet || 17 ||<BR>
tair eva ca su-bhikṣāyāḥ kṣobhaṇaṃ yāna-vāhanaiḥ |<BR>
līnākhye nisphure śyena-go-matsyotkrośa-barhi-jāḥ || 18 ||<BR>
     2.18av  tair eva ca su-tṛptāyāḥ<BR>
rasā bahu-ghṛtā deyā māṣa-mūlaka-jā api |<BR>
bāla-bilvaṃ tilān māṣān saktūṃś ca payasā pibet || 19 ||<BR>
sa-medya-māṃsaṃ madhu vā kaṭy-abhyaṅgaṃ ca śīlayet |<BR>
harṣayet satataṃ cainām evaṃ garbhaḥ pravardhate || 20 ||<BR>
puṣṭo 'nya-thā varṣa-gaṇaiḥ kṛcchrāj jāyeta naiva vā |<BR>
udāvartaṃ tu garbhiṇyāḥ snehair āśu-tarāṃ jayet || 21 ||<BR>
yogyaiś ca vastibhir hanyāt sa-garbhāṃ sa hi garbhiṇīm |<BR>
garbhe 'ti-doṣopacayād a-pathyair daivato 'pi vā || 22 ||<BR>
mṛte 'ntar udaraṃ śītaṃ stabdhaṃ dhmātaṃ bhṛśa-vyatham |<BR>
garbhā-spando bhrama-tṛṣṇā kṛcchrād ucchvasanaṃ klamaḥ || 23 ||<BR>
     2.23av  mṛte 'ntar jaṭharaṃ śītaṃ     2.23bv  stabdhādhmātaṃ bhṛśa-vyatham<BR>
a-ratiḥ srasta-netra-tvam āvīnām a-samudbhavaḥ |<BR>
tasyāḥ koṣṇāmbu-siktāyāḥ piṣṭvā yoniṃ pralepayet || 24 ||<BR>
guḍaṃ kiṇvaṃ sa-lavaṇaṃ tathāntaḥ pūrayen muhuḥ |<BR>
ghṛtena kalkī-kṛtayā śālmaly-atasi-picchayā || 25 ||<BR>
mantrair yogair jarāyūktair mūḍha-garbho na cet patet |<BR>
athāpṛcchyeśvaraṃ vaidyo yatnenāśu tam āharet || 26 ||<BR>
     2.26cv  atha pṛṣṭveśvaraṃ vaidyo     2.26cv  athāpṛṣṭveśvaraṃ vaidyo<BR>
hastam abhyajya yoniṃ ca sājya-śālmali-picchayā |<BR>
hastena śakyaṃ tenaiva gātraṃ ca viṣamaṃ sthitam || 27 ||<BR>
     2.27dv  gātraṃ ca viṣama-sthitam<BR>
āñchanotpīḍa-saṃpīḍa-vikṣepotkṣepaṇādibhiḥ |<BR>
ānulomya samākarṣed yoniṃ praty ārjavāgatam || 28 ||<BR>
     2.28cv  ānulomye samākarṣed<BR>
hasta-pāda-śirobhir yo yoniṃ bhugnaḥ prapadyate |<BR>
pādena yonim ekena bhugno 'nyena gudaṃ ca yaḥ || 29 ||<BR>
viṣkambhau nāma tau mūḍhau śastra-dāraṇam arhataḥ |<BR>
maṇḍalāṅguli-śastrābhyāṃ tatra karma praśasyate || 30 ||<BR>
vṛddhi-pattraṃ hi tīkṣṇāgraṃ na yonāv avacārayet |<BR>
pūrvaṃ śiraḥ-kapālāni dārayitvā viśodhayet || 31 ||<BR>
kakṣoras-tālu-cibuka-pradeśe 'nya-tame tataḥ |<BR>
samālambya dṛḍhaṃ karṣet kuśalo garbha-śaṅkunā || 32 ||<BR>
     2.32av  kakṣoras-tālu-cibuke     2.32bv  pradeśe 'nya-tame tataḥ<BR>
a-bhinna-śirasaṃ tv akṣi-kūṭayor gaṇḍayor api |<BR>
bāhuṃ chittvāṃsa-saktasya vātādhmātodarasya tu || 33 ||<BR>
vidārya koṣṭham antrāṇi bahir vā saṃnirasya ca |<BR>
kaṭī-saktasya tad-vac ca tat-kapālāni dārayet || 34 ||<BR>
yad yad vāyu-vaśād aṅgaṃ sajjed garbhasya khaṇḍa-śaḥ |<BR>
tat tac chittvāharet samyag rakṣen nārīṃ ca yatnataḥ || 35 ||<BR>
     2.35cv  tat tac chittvāharan samyag<BR>
garbhasya hi gatiṃ citrāṃ karoti vi-guṇo 'nilaḥ |<BR>
tatrān-alpa-matis tasmād avasthāpekṣam ācaret || 36 ||<BR>
chindyād garbhaṃ na jīvantaṃ mātaraṃ sa hi mārayet |<BR>
sahātmanā na copekṣyaḥ kṣaṇam apy asta-jīvitaḥ || 37 ||<BR>
yoni-saṃvaraṇa-bhraṃśa-makkalla-śvāsa-pīḍitām |<BR>
pūty-udgārāṃ himāṅgīṃ ca mūḍha-garbhāṃ parityajet || 38 ||<BR>
athā-patantīm aparāṃ pātayet pūrva-vad bhiṣak |<BR>
evaṃ nirhṛta-śalyāṃ tu siñced uṣṇena vāriṇā || 39 ||<BR>
dadyād abhyakta-dehāyai yonau sneha-picuṃ tataḥ |<BR>
yonir mṛdur bhavet tena śūlaṃ cāsyāḥ praśāmyati || 40 ||<BR>
dīpyakātiviṣā-rāsnā-hiṅgv-elā-pañca-kolakāt |<BR>
cūrṇaṃ snehena kalkaṃ vā kvāthaṃ vā pāyayet tataḥ || 41 ||<BR>
     2.41dv  kvāthaṃ tāṃ pāyayet tataḥ<BR>
kaṭukātiviṣā-pāṭhā-śāka-tvag-ghiṅgu-tejinīḥ |<BR>
tad-vac ca doṣa-syandārthaṃ vedanopaśamāya ca || 42 ||<BR>
     2.42bv  -śāka-tvag-ghiṅgu-tejanīḥ<BR>
tri-rātram evaṃ saptāhaṃ sneham eva tataḥ pibet |<BR>
sāyaṃ pibed ariṣṭaṃ ca tathā su-kṛtam āsavam || 43 ||<BR>
śirīṣa-kakubha-kvātha-picūn yonau vinikṣipet |<BR>
upadravāś ca ye 'nye syus tān yathā-svam upācaret || 44 ||<BR>
payo vāta-haraiḥ siddhaṃ daśāhaṃ bhojane hitam |<BR>
raso daśāhaṃ ca paraṃ laghu-pathyālpa-bhojanā || 45 ||<BR>
svedābhyaṅga-parā snehān balā-tailādikān bhajet |<BR>
ūrdhvaṃ caturbhyo māsebhyaḥ sā krameṇa sukhāni ca || 46 ||<BR>
balā-mūla-kaṣāyasya bhāgāḥ ṣaṭ payasas tathā |<BR>
yava-kola-kulatthānāṃ daśa-mūlasya caikataḥ || 47 ||<BR>
niḥkvātha-bhāgo bhāgaś ca tailasya tu catur-daśaḥ |<BR>
dvi-medā-dāru-mañjiṣṭhā-kākolī-dvaya-candanaiḥ || 48 ||<BR>
     2.48bv  tailasya ca catur-daśaḥ<BR>
śārivā-kuṣṭha-tagara-jīvakarṣabha-saindhavaiḥ |<BR>
kālānusāryā-śaileya-vacāguru-punarnavaiḥ || 49 ||<BR>
     2.49cv  kālānusārī-śaileya-     2.49cv  kālānusārya-śaileya-<BR>
aśvagandhā-varī-kṣīraśuklā-yaṣṭī-varā-rasaiḥ |<BR>
śatāhvā-śūrpaparṇy-elā-tvak-pattraiḥ ślakṣṇa-kalkitaiḥ || 50 ||<BR>
pakvaṃ mṛdv-agninā tailaṃ sarva-vāta-vikāra-jit |<BR>
sūtikā-bāla-marmāsthi-hata-kṣīṇeṣu pūjitam || 51 ||<BR>
     2.51dv  -kṣata-kṣīṇeṣu pūjitam<BR>
jvara-gulma-grahonmāda-mūtrāghātāntra-vṛddhi-jit |<BR>
dhanvantarer abhimataṃ yoni-roga-kṣayāpaham || 52 ||<BR>
vasti-dvāre vipannāyāḥ kukṣiḥ praspandate yadi |<BR>
janma-kāle tataḥ śīghraṃ pāṭayitvoddharec chiśum || 53 ||<BR>
madhukaṃ śāka-bījaṃ ca payasyā suradāru ca |<BR>
aśmantakaḥ kṛṣṇa-tilās tāmravallī śatāvarī || 54 ||<BR>
     2.54bv  payasyāmaradāru ca<BR>
vṛkṣādanī payasyā ca latā sotpala-śārivā |<BR>
anantā śārivā rāsnā padmā ca madhuyaṣṭikā || 55 ||<BR>
     2.55bv  latā cotpala-śārivā     2.55dv  padmātha madhuyaṣṭikā     2.55dv <BR>
padmāhva-madhuyaṣṭikā<BR>
     2.55dv  padmakaṃ madhuyaṣṭikā<BR>
bṛhatī-dvaya-kāśmarya-kṣīri-śuṅga-tvacā ghṛtam |<BR>
pṛśniparṇī balā śigruḥ śvadaṃṣṭrā madhuparṇikā || 56 ||<BR>
     2.56av  bṛhatī-dvaya-kāśmaryaḥ     2.56bv  -kṣīri-śṛṅga-tvacā ghṛtam     2.56bv <BR>
kṣīri-śuṅga-tvacā ghṛtam<BR>
śṛṅgāṭakaṃ bisaṃ drākṣā kaseru madhukaṃ sitā |<BR>
saptaitān payasā yogān ardha-śloka-samāpanān || 57 ||<BR>
kramāt saptasu māseṣu garbhe sravati yojayet |<BR>
kapittha-bilva-bṛhatī-paṭolekṣu-nidigdhikāt || 58 ||<BR>
     2.58dv  -paṭolekṣu-nidigdhi-jaiḥ<BR>
mūlaiḥ śṛtaṃ prayuñjīta kṣīraṃ māse tathāṣṭame |<BR>
navame śārivānantā-payasyā-madhuyaṣṭibhiḥ || 59 ||<BR>
yojayed daśame māsi siddhaṃ kṣīraṃ payasyayā |<BR>
atha-vā yaṣṭimadhuka-nāgarāmaradārubhiḥ || 60 ||<BR>
avasthitaṃ lohitam aṅganāyā vātena garbhaṃ bruvate 'n-abhijñāḥ |<BR>
garbhākṛti-tvāt kaṭukoṣṇa-tīkṣṇaiḥ srute punaḥ kevala eva rakte || 61 ||<BR>
garbhaṃ jaḍā bhūta-hṛtaṃ vadanti mūrter na dṛṣṭaṃ haraṇaṃ yatas taiḥ |<BR>
ojo-'śana-tvād atha-vā-vyavasthair bhūtair upekṣyeta na garbha-mātā || 62 ||<BR>
<BR>
”ārīrasthāna <BR>
śiro 'ntar-ādhir dvau bāhū sakthinīti samāsataḥ |<BR>
ṣaḍ-aṅgam aṅgaṃ pratyaṅgaṃ tasyākṣi-hṛdayādikam || 1 ||<BR>
     3.1bv  sakthinī ca samāsataḥ<BR>
śabdaḥ sparśaś ca rūpaṃ ca raso gandhaḥ kramād guṇāḥ |<BR>
khānilāgny-ab-bhuvām eka-guṇa-vṛddhy-anvayaḥ pare || 2 ||<BR>
     3.2cv  khānilāgny-ambu-bhūṣv eka-     3.2dv  -guṇa-vṛddhyānvayaḥ pare<BR>
tatra khāt khāni dehe 'smin śrotraṃ śabdo vivikta-tā |<BR>
vātāt sparśa-tvag-ucchvāsā vahner dṛg-rūpa-paktayaḥ || 3 ||<BR>
āpyā jihvā-rasa-kledā ghrāṇa-gandhāsthi pārthivam |<BR>
mṛdv atra mātṛ-jaṃ rakta-māṃsa-majja-gudādikam || 4 ||<BR>
paitṛkaṃ tu sthiraṃ śukra-dhamany-asthi-kacādikam |<BR>
caitanaṃ cittam akṣāṇi nānā-yoniṣu janma ca || 5 ||<BR>
     3.5cv  ātma-jaṃ cittaṃ akṣāṇi<BR>
sātmya-jaṃ tv āyur ārogyam an-ālasyaṃ prabhā balam |<BR>
rasa-jaṃ vapuṣo janma vṛttir vṛddhir a-lola-tā || 6 ||<BR>
     3.6av  sātmya-jaṃ cāyur ārogyam<BR>
sāttvikaṃ śaucam āstikyaṃ śukla-dharma-rucir matiḥ |<BR>
rājasaṃ bahu-bhāṣi-tvaṃ māna-krud-dambha-matsaram || 7 ||<BR>
     3.7dv  māna-krud-dambha-matsarāḥ<BR>
tāmasaṃ bhayam a-jñānaṃ nidrālasyaṃ viṣādi-tā |<BR>
iti bhūta-mayo dehas tatra sapta tvaco 'sṛjaḥ || 8 ||<BR>
pacyamānāt prajāyante kṣīrāt saṃtānikā iva |<BR>
dhātv-āśayāntara-kledo vipakvaḥ svaṃ svam ūṣmaṇā || 9 ||<BR>
śleṣma-snāyv-aparācchannaḥ kalākhyaḥ kāṣṭha-sāra-vat |<BR>
tāḥ sapta sapta cādhārā raktasyādyaḥ kramāt pare || 10 ||<BR>
     3.10ac  śleṣma-snāyv-aparā-channaḥ     3.10dv  raktasyādhaḥ kramāt pare<BR>
kaphāma-pitta-pakvānāṃ vāyor mūtrasya ca smṛtāḥ |<BR>
garbhāśayo 'ṣṭamaḥ strīṇāṃ pitta-pakvāśayāntare || 11 ||<BR>
koṣṭhāṅgāni sthitāny eṣu hṛdayaṃ kloma phupphusam |<BR>
yakṛt-plīhoṇḍukaṃ vṛkkau nābhi-ḍimbāntra-vastayaḥ || 12 ||<BR>
     3.12bv  hṛdayaṃ kloma phupphusaḥ     3.12bv  hṛdayaṃ kloma-phupphuse<BR>
daśa jīvita-dhāmāni śiro-rasana-bandhanam |<BR>
kaṇṭho 'sraṃ hṛdayaṃ nābhir vastiḥ śukraujasī gudam || 13 ||<BR>
     3.13dv  vastiḥ śukraujasī gudaḥ<BR>
jālāni kaṇḍarāś cāṅge pṛthak ṣo-ḍaśa nirdiśet |<BR>
ṣaṭ kūrcāḥ sapta sīvanyo meḍhra-jihvā-śiro-gatāḥ || 14 ||<BR>
     3.14cv  ṣaṭ kūrcāḥ sapta sevanyo     3.14cv  ṣaṭ kūrcāḥ sapta sevinyo<BR>
śastreṇa tāḥ pariharec catasro māṃsa-rajjavaḥ |<BR>
catur-daśāsthi-saṃghātāḥ sīmantā dvi-guṇā nava || 15 ||<BR>
     3.15av  śastreṇaitāḥ pariharec<BR>
asthnāṃ śatāni ṣaṣṭiś ca trīṇi danta-nakhaiḥ saha |<BR>
dhanvantaris tu trīṇy āha saṃdhīnāṃ ca śata-dvayam || 16 ||<BR>
     3.16av  asthnāṃ śatāni ṣaṣṭhīni<BR>
daśottaraṃ sahasre dve nijagādātri-nandanaḥ |<BR>
snāvnāṃ nava-śatī pañca puṃsāṃ peśī-śatāni tu || 17 ||<BR>
     3.17cv  snāyor nava-śatī pañca     3.17dv  puṃsāṃ peśī-śatāni ca<BR>
adhikā viṃśatiḥ strīṇāṃ yoni-stana-samāśritāḥ |<BR>
daśa mūla-sirā hṛt-sthās tāḥ sarvaṃ sarvato vapuḥ || 18 ||<BR>
     3.18bv  yoni-stana-samāśrayāḥ<BR>
rasātmakaṃ vahanty ojas tan-nibaddhaṃ hi ceṣṭitam |<BR>
sthūla-mūlāḥ su-sūkṣmāgrāḥ pattra-rekhā-pratāna-vat || 19 ||<BR>
bhidyante tās tataḥ sapta-śatāny āsāṃ bhavanti tu |<BR>
tatraikaikaṃ ca śākhāyāṃ śataṃ tasmin na vedhayet || 20 ||<BR>
     3.20cv  tatraikaika-tra śākhāyāṃ<BR>
sirāṃ jālan-dharāṃ nāma tisraś cābhyantarāśritāḥ |<BR>
ṣo-ḍaśa-dvi-guṇāḥ śroṇyāṃ tāsāṃ dve dve tu vaṅkṣaṇe || 21 ||<BR>
dve dve kaṭīka-taruṇe śastreṇāṣṭau spṛśen na tāḥ |<BR>
pārśvayoḥ ṣo-ḍaśaikaikām ūrdhva-gāṃ varjayet tayoḥ || 22 ||<BR>
     3.22dv  ūrdhva-gāṃ varjayet sirām<BR>
dvā-daśa-dvi-guṇāḥ pṛṣṭhe pṛṣṭha-vaṃśasya pārśvayoḥ |<BR>
dve dve tatrordhva-gāminyau na śastreṇa parāmṛśet || 23 ||<BR>
     3.23bv  pṛṣṭha-vaṃśasya pārśva-ge<BR>
pṛṣṭha-vaj jaṭhare tāsāṃ mehanasyopari sthite |<BR>
roma-rājīm ubhayato dve dve śastreṇa na spṛśet || 24 ||<BR>
catvāriṃśad urasy āsāṃ catur-daśa na vedhayet |<BR>
stana-rohita-tan-mūla-hṛdaye tu pṛthag dvayam || 25 ||<BR>
apastambhākhyayor ekāṃ tathāpālāpayor api |<BR>
grīvāyāṃ pṛṣṭha-vat tāsāṃ nīle manye kṛkāṭike || 26 ||<BR>
vidhure mātṛkāś cāṣṭau ṣo-ḍaśeti parityajet |<BR>
hanvoḥ ṣo-ḍaśa tāsāṃ dve saṃdhi-bandhana-karmaṇī || 27 ||<BR>
     3.27bv  ṣo-ḍaśaitāḥ parityajet<BR>
jihvāyāṃ hanu-vat tāsām adho dve rasa-bodhane |<BR>
dve ca vācaḥ-pravartinyau nāsāyāṃ catur-uttarā || 28 ||<BR>
viṃśatir gandha-vedinyau tāsām ekāṃ ca tālu-gām |<BR>
ṣaṭ-pañcāśan nayanayor nimeṣonmeṣa-karmaṇī || 29 ||<BR>
dve dve apāṅgayor dve ca tāsāṃ ṣaḍ iti varjayet |<BR>
nāsā-netrāśritāḥ ṣaṣṭir lalāṭe sthapanī-śritām || 30 ||<BR>
tatraikāṃ dve tathāvartau catasraś ca kacānta-gāḥ |<BR>
saptaivaṃ varjayet tāsāṃ karṇayoḥ ṣo-ḍaśātra tu || 31 ||<BR>
dve śabda-bodhane śaṅkhau sirās tā eva cāśritāḥ |<BR>
dve śaṅkha-saṃdhi-ge tāsāṃ mūrdhni dvā-daśa tatra tu || 32 ||<BR>
ekaikāṃ pṛthag utkṣepa-sīmantādhipati-sthitām |<BR>
ity a-vedhya-vibhāgārthaṃ pratyaṅgaṃ varṇitāḥ sirāḥ || 33 ||<BR>
a-vedhyās tatra kārtsnyena dehe 'ṣṭā-navatis tathā |<BR>
saṃkīrṇā grathitāḥ kṣudrā vakrāḥ saṃdhiṣu cāśritāḥ || 34 ||<BR>
tāsāṃ śatānāṃ saptānāṃ pādo 'sraṃ vahate pṛthak |<BR>
vāta-pitta-kaphair juṣṭaṃ śuddhaṃ caivaṃ sthitā malāḥ || 35 ||<BR>
śarīram anugṛhṇanti pīḍayanty anya-thā punaḥ |<BR>
tatra śyāvāruṇāḥ sūkṣmāḥ pūrṇa-riktāḥ kṣaṇāt sirāḥ || 36 ||<BR>
praspandinyaś ca vātāsraṃ vahante pitta-śoṇitam |<BR>
sparśoṣṇāḥ śīghra-vāhinyo nīla-pītāḥ kaphaṃ punaḥ || 37 ||<BR>
gauryaḥ snigdhāḥ sthirāḥ śītāḥ saṃsṛṣṭaṃ liṅga-saṃkare |<BR>
gūḍhāḥ sama-sthitāḥ snigdhā rohiṇyaḥ śuddha-śoṇitam || 38 ||<BR>
dhamanyo nābhi-saṃbaddhā viṃśatiś catur-uttarā |<BR>
tābhiḥ parivṛtā nābhiś cakra-nābhir ivārakaiḥ || 39 ||<BR>
     3.39cv  tābhiḥ parivṛto nābhiś<BR>
tābhiś cordhvam adhas tiryag deho 'yam anugṛhyate |<BR>
srotāṃsi nāsike karṇau netre pāyv-āsya-mehanam || 40 ||<BR>
stanau rakta-pathaś ceti nārīṇām adhikaṃ trayam |<BR>
jīvitāyatanāny antaḥ srotāṃsy āhus trayo-daśa || 41 ||<BR>
prāṇa-dhātu-malāmbho-'nna-vāhīny a-hita-sevanāt |<BR>
tāni duṣṭāni rogāya viśuddhāni sukhāya ca || 42 ||<BR>
sva-dhātu-sama-varṇāni vṛtta-sthūlāny aṇūni ca |<BR>
srotāṃsi dīrghāṇy ākṛtyā pratāna-sadṛśāni ca || 43 ||<BR>
āhāraś ca vihāraś ca yaḥ syād doṣa-guṇaiḥ samaḥ |<BR>
dhātubhir vi-guṇo yaś ca srotasāṃ sa pradūṣakaḥ || 44 ||<BR>
ati-pravṛttiḥ saṅgo vā sirāṇāṃ granthayo 'pi vā |<BR>
vi-mārgato vā gamanaṃ srotasāṃ duṣṭi-lakṣaṇam || 45 ||<BR>
     3.45dv  srotasāṃ duṣṭa-lakṣaṇam<BR>
bisānām iva sūkṣmāṇi dūraṃ pravisṛtāni ca |<BR>
dvārāṇi srotasāṃ dehe raso yair upacīyate || 46 ||<BR>
vyadhe tu srotasāṃ moha-kampādhmāna-vami-jvarāḥ |<BR>
pralāpa-śūla-viṇ-mūtra-rodhā maraṇam eva vā || 47 ||<BR>
sroto-viddham ato vaidyaḥ pratyākhyāya prasādhayet |<BR>
uddhṛtya śalyaṃ yatnena sadyaḥ-kṣata-vidhānataḥ || 48 ||<BR>
annasya paktā pittaṃ tu pācakākhyaṃ pureritam |<BR>
doṣa-dhātu-malādīnām ūṣmety ātreya-śāsanam || 49 ||<BR>
vāma-pārśvāśritaṃ nābheḥ kiñ-cit sūryasya maṇḍalam |<BR>
tan-madhye maṇḍalaṃ saumyaṃ tan-madhye 'gnir vyavasthitaḥ || 49+1 ||<BR>
jarāyu-mātra-pracchannaḥ kāca-kośa-stha-dīpa-vat || 49+2ab ||<BR>
tad-adhiṣṭhānam annasya grahaṇād grahaṇī matā |<BR>
saiva dhanvantari-mate kalā pitta-dharāhvayā || 50 ||<BR>
āyur-ārogya-vīryaujo-bhūta-dhātv-agni-puṣṭaye |<BR>
sthitā pakvāśaya-dvāri bhukta-mārgārgaleva sā || 51 ||<BR>
     3.51dv  bhukta-mārgārgaleva yā<BR>
bhuktam āmāśaye ruddhvā sā vipācya nayaty adhaḥ |<BR>
bala-vaty a-balā tv annam āmam eva vimuñcati || 52 ||<BR>
grahaṇyā balam agnir hi sa cāpi grahaṇī-balaḥ |<BR>
dūṣite 'gnāv ato duṣṭā grahaṇī roga-kāriṇī || 53 ||<BR>
yad annaṃ deha-dhātv-ojo-bala-varṇādi-poṣaṇam |<BR>
tatrāgnir hetur āhārān na hy a-pakvād rasādayaḥ || 54 ||<BR>
annaṃ kāle 'bhyavahṛtaṃ koṣṭhaṃ prāṇānilāhṛtam |<BR>
dravair vibhinna-saṃghātaṃ nītaṃ snehena mārdavam || 55 ||<BR>
     3.55bv  koṣṭhe prāṇānilāhṛtam<BR>
saṃdhukṣitaḥ samānena pacaty āmāśaya-sthitam |<BR>
audaryo 'gnir yathā bāhyaḥ sthālī-sthaṃ toya-taṇḍulam || 56 ||<BR>
ādau ṣaḍ-rasam apy annaṃ madhurī-bhūtam īrayet |<BR>
phenī-bhūtaṃ kaphaṃ yātaṃ vidāhād amla-tāṃ tataḥ || 57 ||<BR>
     3.57cv  phena-bhūtaṃ kaphaṃ yātaṃ<BR>
pittam āmāśayāt kuryāc cyavamānaṃ cyutaṃ punaḥ |<BR>
agninā śoṣitaṃ pakvaṃ piṇḍitaṃ kaṭu mārutam || 58 ||<BR>
bhaumāpyāgneya-vāyavyāḥ pañcoṣmāṇaḥ sa-nābhasāḥ |<BR>
pañcāhāra-guṇān svān svān pārthivādīn pacanty anu || 59 ||<BR>
yathā-svaṃ te ca puṣṇanti pakvā bhūta-guṇān pṛthak |<BR>
pārthivāḥ pārthivān eva śeṣāḥ śeṣāṃś ca deha-gān || 60 ||<BR>
     3.60av  yathā-svaṃ te ca puṣyanti<BR>
kiṭṭaṃ sāraś ca tat pakvam annaṃ saṃbhavati dvi-dhā |<BR>
tatrācchaṃ kiṭṭam annasya mūtraṃ vidyād ghanam śakṛt || 61 ||<BR>
     3.61av  kiṭṭaṃ sāras tathā pakvam<BR>
sāras tu saptabhir bhūyo yathā-svaṃ pacyate 'gnibhiḥ |<BR>
rasād raktaṃ tato māṃsaṃ māṃsān medas tato 'sthi ca || 62 ||<BR>
     3.62dv  māṃsān medo 'sthi medasaḥ<BR>
asthno majjā tataḥ śukraṃ śukrād garbhaḥ prajāyate |<BR>
kaphaḥ pittaṃ malāḥ kheṣu prasvedo nakha-roma ca || 63 ||<BR>
     3.63cv  kaphaḥ pittaṃ malaḥ kheṣu<BR>
sneho 'kṣi-tvag-viṣām ojo dhātūnāṃ krama-śo malāḥ |<BR>
prasāda-kiṭṭau dhātūnāṃ pākād evaṃ dvi-dharcchataḥ || 64 ||<BR>
paras-paropasaṃstambhād dhātu-sneha-param-parā |<BR>
ke-cid āhur aho-rātrāt ṣaḍ-ahād apare pare || 65 ||<BR>
māsena yāti śukra-tvam annaṃ pāka-kramādibhiḥ |<BR>
saṃtatā bhojya-dhātūnāṃ parivṛttis tu cakra-vat || 66 ||<BR>
vṛṣyādīni prabhāveṇa sadyaḥ śukrādi kurvate |<BR>
prāyaḥ karoty aho-rātrāt karmānyad api bheṣajam || 67 ||<BR>
     3.67bv  sadyaḥ śukraṃ prakurvate<BR>
vyānena rasa-dhātur hi vikṣepocita-karmaṇā |<BR>
yuga-pat sarvato 'jasraṃ dehe vikṣipyate sadā || 68 ||<BR>
kṣipyamāṇaḥ kha-vaiguṇyād rasaḥ sajjati yatra saḥ |<BR>
tasmin vikāraṃ kurute khe varṣam iva toya-daḥ || 69 ||<BR>
doṣāṇām api caivaṃ syād eka-deśa-prakopaṇam |<BR>
anna-bhautika-dhātv-agni-karmeti paribhāṣitam || 70 ||<BR>
annasya paktā sarveṣāṃ paktṝṇām adhiko mataḥ |<BR>
tan-mūlās te hi tad-vṛddhi-kṣaya-vṛddhi-kṣayātmakāḥ || 71 ||<BR>
tasmāt taṃ vidhi-vad yuktair anna-pānendhanair hitaiḥ |<BR>
pālayet prayatas tasya sthitau hy āyur-bala-sthitiḥ || 72 ||<BR>
samaḥ samāne sthāna-sthe viṣamo 'gnir vi-mārga-ge |<BR>
pittābhimūrchite tīkṣṇo mando 'smin kapha-pīḍite || 73 ||<BR>
samo 'gnir viṣamas tīkṣṇo mandaś caivaṃ catur-vidhaḥ |<BR>
yaḥ pacet samyag evānnaṃ bhuktaṃ samyak samas tv asau || 74 ||<BR>
     3.74dv  bhuktaṃ samyak samas tu saḥ<BR>
viṣamo '-samyag apy āśu samyag vāpi cirāt pacet |<BR>
tīkṣṇo vahniḥ pacec chīghram a-samyag api bhojanam || 75 ||<BR>
     3.75av  viṣamo '-samyag evāśu     3.75bv  samyag eva cirāt pacet<BR>
mandas tu samyag apy annam upayuktaṃ cirāt pacet |<BR>
kṛtvāsya-śoṣāṭopāntra-kūjanādhmāna-gauravam || 76 ||<BR>
     3.76bv  upabhuktaṃ cirāt pacet<BR>
śānte 'gnau mriyate yukte ciraṃ jīvaty an-āmayaḥ |<BR>
rogī syād vikṛte mūlam agni-stambhān nirucyate || 76+1 ||<BR>
     3.76+1dv  agni-stambhān nirūpyate<BR>
saha-jaṃ kāla-jaṃ yukti-kṛtaṃ deha-balaṃ tri-dhā |<BR>
tatra sat-tva-śarīrotthaṃ prākṛtaṃ saha-jaṃ balam || 77 ||<BR>
vayaḥ-kṛtam ṛtūtthaṃ ca kāla-jaṃ yukti-jaṃ punaḥ |<BR>
vihārāhāra-janitaṃ tathorjas-kara-yoga-jam || 78 ||<BR>
deśo 'lpa-vāri-dru-nago jāṅgalaḥ sv-alpa-roga-daḥ |<BR>
ānūpo viparīto 'smāt samaḥ sādhāraṇaḥ smṛtaḥ || 79 ||<BR>
majja-medo-vasā-mūtra-pitta-śleṣma-śakṛnty asṛk |<BR>
raso jalaṃ ca dehe 'sminn ekaikāñjali-vardhitam || 80 ||<BR>
pṛthak sva-prasṛtaṃ proktam ojo-mastiṣka-retasām |<BR>
dvāv añjalī tu stanyasya catvāro rajasaḥ striyāḥ || 81 ||<BR>
sama-dhātor idaṃ mānaṃ vidyād vṛddhi-kṣayāv ataḥ || 82ab ||<BR>
śukrāsṛg-garbhiṇī-bhojya-ceṣṭā-garbhāśayartuṣu |<BR>
yaḥ syād doṣo 'dhikas tena prakṛtiḥ sapta-dhoditā || 83 ||<BR>
     3.83dv  prakṛtiḥ sapta-dhā smṛtā<BR>
vibhu-tvād āśu-kāri-tvād bali-tvād anya-kopanāt |<BR>
svātantryād bahu-roga-tvād doṣāṇāṃ prabalo 'nilaḥ || 84 ||<BR>
prāyo 'ta eva pavanādhyuṣitā manuṣyā doṣātmakāḥ sphuṭita-dhūsara-keśa-gātrāḥ |<BR>
śīta-dviṣaś cala-dhṛti-smṛti-buddhi-ceṣṭā-sauhārda-dṛṣṭi-gatayo 'ti-bahu-pralāpāḥ || 85 ||<BR>
alpa-vitta-bala-jīvita-nidrāḥ sanna-sakta-cala-jarjara-vācaḥ |<BR>
nāstikā bahu-bhujaḥ sa-vilāsā gīta-hāsa-mṛgayā-kali-lolāḥ || 86 ||<BR>
     3.86av  alpa-pitta-kapha-jīvita-nidrāḥ     3.86av  alpa-vitta-kapha-jīvita-nidrāḥ    <BR>
3.86av  alpa-pitta-bala-jīvita-nidrāḥ<BR>
madhurāmla-paṭūṣṇa-sātmya-kāṅkṣāḥ kṛśa-dīrghākṛtayaḥ sa-śabda-yātāḥ |<BR>
na dṛḍhā na jitendriyā na cāryā na ca kāntā-dayitā bahu-prajā vā || 87 ||<BR>
     3.87bv  kṛśa-dīrghākṛtayaḥ sa-śabda-yānāḥ<BR>
netrāṇi caiṣāṃ khara-dhūsarāṇi vṛttāny a-cārūṇi mṛtopamāni |<BR>
unmīlitānīva bhavanti supte śaila-drumāṃs te gaganaṃ ca yānti || 88 ||<BR>
     3.88av  netrāṇi vaiṣāṃ khara-dhūsarāṇi<BR>
a-dhanyā matsarādhmātāḥ stenāḥ prodbaddha-piṇḍikāḥ |<BR>
śva-śṛgāloṣṭra-gṛdhrākhu-kākānūkāś ca vātikāḥ || 89 ||<BR>
     3.89bv  stenāḥ prodvṛtta-piṇḍikāḥ<BR>
pittaṃ vahnir vahni-jaṃ vā yad asmāt pittodriktas tīkṣṇa-tṛṣṇā-bubhukṣaḥ |<BR>
gauroṣṇāṅgas tāmra-hastāṅghri-vaktraḥ śūro mānī piṅga-keśo 'lpa-romā || 90 ||<BR>
     3.90bv  pittodriktas tīvra-tṛṣṇā-bubhukṣaḥ<BR>
dayita-mālya-vilepana-maṇḍanaḥ su-caritaḥ śucir āśrita-vatsalaḥ |<BR>
vibhava-sāhasa-buddhi-balānvito bhavati bhīṣu gatir dviṣatām api || 91 ||<BR>
medhāvī pra-śithila-saṃdhi-bandha-māṃso nārīṇām an-abhimato 'lpa-śukra-kāmaḥ |<BR>
āvāsaḥ palita-taraṅga-nīlikānāṃ bhuṅkte 'nnaṃ madhura-kaṣāya-tikta-śītam || 92 ||<BR>
gharma-dveṣī svedanaḥ pūti-gandhir bhūry-uccāra-krodha-pānāśanerṣyaḥ |<BR>
suptaḥ paśyet karṇikārān palāśān dig-dāholkā-vidyud-arkānalāṃś ca || 93 ||<BR>
tanūni piṅgāni calāni caiṣāṃ tanv-alpa-pakṣmāṇi hima-priyāṇi |<BR>
krodhena madyena raveś ca bhāsā rāgaṃ vrajanty āśu vilocanāni || 94 ||<BR>
     3.94av  tanūni piṅgāni calāni vaiṣāṃ<BR>
madhyāyuṣo madhya-balāḥ piṇḍitāḥ kleśa-bhīravaḥ |<BR>
vyāghrarkṣa-kapi-mārjāra-yakṣānūkāś ca paittikāḥ || 95 ||<BR>
     3.95dv  -vṛkānūkāś ca paittikāḥ<BR>
śleṣmā somaḥ śleṣmalas tena saumyo gūḍha-snigdha-śliṣṭa-saṃdhy-asthi-māṃsaḥ |<BR>
kṣut-tṛḍ-duḥkha-kleśa-gharmair a-tapto buddhyā yuktaḥ sāttvikaḥ satya-saṃdhaḥ || 96 ||<BR>
priyaṅgu-dūrvā-śara-kāṇḍa-śastra- go-rocanā-padma-suvarṇa-varṇaḥ |<BR>
pralamba-bāhuḥ pṛthu-pīna-vakṣā mahā-lalāṭo ghana-nīla-keśaḥ || 97 ||<BR>
mṛdv-aṅgaḥ sama-su-vibhakta-cāru-deho bahv-ojo-rati-rasa-śukra-putra-bhṛtyaḥ |<BR>
dharmātmā vadati na niṣṭhuraṃ ca jātu pracchannaṃ vahati dṛḍhaṃ ciraṃ ca vairam || 98<BR>
||<BR>
     3.98av  mṛdv-aṅgaḥ sama-su-vibhakta-cāru-varṣmā<BR>
sa-mada-dvi-radendra-tulya-yāto jala-dāmbho-dhi-mṛdaṅga-siṃha-ghoṣaḥ |<BR>
smṛti-mān abhiyoga-vān vinīto na ca bālye 'py ati-rodano na lolaḥ || 99 ||<BR>
     3.99bv  jala-dāmbho-dhi-mṛdaṅga-śaṅkha-ghoṣaḥ<BR>
tiktaṃ kaṣāyaṃ kaṭukoṣṇa-rūkṣam alpaṃ sa bhuṅkte bala-vāṃs tathāpi |<BR>
raktānta-su-snigdha-viśāla-dīrgha- su-vyakta-śuklāsita-pakṣmalākṣaḥ || 100 ||<BR>
alpa-vyāhāra-krodha-pānāśanehaḥ prājyāyur-vitto dīrgha-darśī vadānyaḥ |<BR>
śrāddho gambhīraḥ sthūla-lakṣaḥ kṣamā-vān āryo nidrālur dīrgha-sūtraḥ kṛta-jñaḥ || 101<BR>
||<BR>
     3.101av  alpa-vyāhāra-krodha-pānāśanerṣyaḥ     3.101bv  prājyāyur-vṛtto<BR>
dīrgha-darśī vadānyaḥ<BR>
     3.101cv  śrāddho gambhīraḥ sthūla-lakṣyaḥ kṣamā-vān     3.101dv  āryo nidrālur<BR>
dīrgha-sūtrī kṛta-jñaḥ<BR>
ṛjur vipaścit su-bhagaḥ su-lajjo bhakto gurūṇāṃ sthira-sauhṛdaś ca |<BR>
svapne sa-padmān sa-vihaṅga-mālāṃs toyāśayān paśyati toya-dāṃś ca || 102 ||<BR>
     3.102av  ṛjur vipaścit su-bhagaḥ sa-lajjo<BR>
brahma-rudrendra-varuṇa-tārkṣya-haṃsa-gajādhipaiḥ |<BR>
śleṣma-prakṛtayas tulyās tathā siṃhāśva-go-vṛṣaiḥ || 103 ||<BR>
prakṛtīr dvaya-sarvotthā dvandva-sarva-guṇodaye |<BR>
śaucāstikyādibhiś caivaṃ guṇair guṇa-mayīr vadet || 104 ||<BR>
vayas tv ā-ṣo-ḍaśād bālaṃ tatra dhātv-indriyaujasām |<BR>
vṛddhir ā-saptater madhyaṃ tatrā-vṛddhiḥ paraṃ kṣayaḥ || 105 ||<BR>
svaṃ svaṃ hasta-trayaṃ sārdhaṃ vapuḥ pātraṃ sukhāyuṣoḥ |<BR>
na ca yad yuktam udriktair aṣṭābhir ninditair nijaiḥ || 106 ||<BR>
a-romaśāsita-sthūla-dīrgha-tvaiḥ sa-viparyayaiḥ |<BR>
su-snigdhā mṛdavaḥ sūkṣmā naika-mūlāḥ sthirāḥ kacāḥ || 107 ||<BR>
lalāṭam unnataṃ śliṣṭa-śaṅkham ardhendu-saṃnibham |<BR>
karṇau nīconnatau paścān mahāntau śliṣṭa-māṃsalau || 108 ||<BR>
netre vyaktāsita-site su-baddha-ghana-pakṣmaṇī |<BR>
unnatāgrā mahocchvāsā pīnarjur nāsikā samā || 109 ||<BR>
     3.109bv  su-baddhe ghana-pakṣmaṇī<BR>
oṣṭhau raktāv an-udvṛttau mahatyau nolbaṇe hanū |<BR>
mahad āsyaṃ ghanā dantāḥ snigdhāḥ ślakṣṇāḥ sitāḥ samāḥ || 110 ||<BR>
jihvā raktāyatā tanvī māṃsalaṃ cibukaṃ mahat |<BR>
grīvā hrasvā ghanā vṛttā skandhāv unnata-pīvarau || 111 ||<BR>
udaraṃ dakṣiṇāvarta-gūḍha-nābhi samunnatam |<BR>
tanu-raktonnata-nakhaṃ snigdhaṃ ā-tāmra-māṃsalam || 112 ||<BR>
dīrghā-cchidrāṅguli mahat pāṇi-pādaṃ pratiṣṭhitam |<BR>
gūḍha-vaṃśaṃ bṛhat pṛṣṭhaṃ nigūḍhāḥ saṃdhayo dṛḍhāḥ || 113 ||<BR>
     3.113cv  gūḍha-vaṃśaṃ mahat pṛṣṭhaṃ<BR>
dhīraḥ svaro 'nunādī ca varṇaḥ snigdhaḥ sthira-prabhaḥ |<BR>
sva-bhāva-jaṃ sthiraṃ sat-tvam a-vikāri vipatsv api || 114 ||<BR>
uttarottara-su-kṣetraṃ vapur garbhādi-nī-rujam |<BR>
āyāma-jñāna-vijñānair vardhamānaṃ śanaiḥ śubham || 115 ||<BR>
iti sarva-guṇopete śarīre śaradāṃ śatam |<BR>
āyur aiśvaryam iṣṭāś ca sarve bhāvāḥ pratiṣṭhitāḥ || 116 ||<BR>
tvag-raktādīni sat-tvāntāny agryāṇy aṣṭau yathottaram |<BR>
bala-pramāṇa-jñānārthaṃ sārāṇy uktāni dehinām || 117 ||<BR>
     3.117bv  agrāṇy aṣṭau yathottaram<BR>
sārair upetaḥ sarvaiḥ syāt paraṃ gaurava-saṃyutaḥ |<BR>
sarvārambheṣu cāśā-vān sahiṣṇuḥ san-matiḥ sthiraḥ || 118 ||<BR>
     3.118dv  sahiṣṇuḥ su-matiḥ sthiraḥ<BR>
an-utsekaṃ a-dainyaṃ ca sukhaṃ duḥkhaṃ ca sevate |<BR>
sat-tva-vāṃs tapyamānas tu rājaso naiva tāmasaḥ || 119 ||<BR>
     3.119cv  sat-tva-vān stabhyamānas tu<BR>
dāna-śīla-dayā-satya-brahma-carya-kṛta-jña-tāḥ |<BR>
rasāyanāni maitrī ca puṇyāyur-vṛddhi-kṛd gaṇaḥ || 120 ||<BR>
<BR>
”ārīrasthāna <BR>
saptottaraṃ marma-śataṃ teṣām ekā-daśādiśet |<BR>
pṛthak sakthnos tathā bāhvos trīṇi koṣṭhe navorasi || 1 ||<BR>
pṛṣṭhe catur-daśordhvaṃ tu jatros triṃśac ca sapta ca |<BR>
madhye pāda-talasyāhur abhito madhyamāṅgulīm || 2 ||<BR>
tala-hṛn nāma rujayā tatra viddhasya pañca-tā |<BR>
aṅguṣṭhāṅguli-madhya-sthaṃ kṣipraṃ ākṣepa-māraṇam || 3 ||<BR>
tasyordhvaṃ dvy-aṅgule kūrcaḥ pāda-bhramaṇa-kampa-kṛt |<BR>
gulpha-saṃdher adhaḥ kūrca-śiraḥ śopha-rujā-karam || 4 ||<BR>
jaṅghā-caraṇayoḥ saṃdhau gulpho ruk-stambha-māndya-kṛt |<BR>
jaṅghāntare tv indra-vastir mārayaty asṛjaḥ kṣayāt || 5 ||<BR>
     4.5bv  gulpho ruk-stambha-ṣāṇḍhya-kṛt     4.5bv  gulpho ruk-stambha-khāñjya-kṛt<BR>
     4.5bv  gulpho ruk-stambha-jāḍya-kṛt<BR>
jaṅghorvoḥ saṃgame jānu khañja-tā tatra jīvataḥ |<BR>
jānunas try-aṅgulād ūrdhvam āṇy-ūru-stambha-śopha-kṛt || 6 ||<BR>
urvy ūru-madhye tad-vedhāt sakthi-śoṣo 'sra-saṃkṣayāt |<BR>
ūru-mūle lohitākṣaṃ hanti pakṣam asṛk-kṣayāt || 7 ||<BR>
     4.7cv  ūru-mūle lohitākhyaṃ<BR>
muṣka-vaṅkṣaṇayor madhye viṭapaṃ ṣaṇḍha-tā-karam |<BR>
iti sakthnos tathā bāhvor maṇi-bandho 'tra gulpha-vat || 8 ||<BR>
     4.8bv  viṭipaṃ ṣaṇḍha-tā-karam<BR>
kūrparaṃ jānu-vat kauṇyaṃ tayor viṭapa-vat punaḥ |<BR>
kakṣākṣa-madhye kakṣā-dhṛk kuṇi-tvaṃ tatra jāyate || 9 ||<BR>
sthūlāntra-baddhaḥ sadyo-ghno viḍ-vāta-vamano gudaḥ |<BR>
mūtrāśayo dhanur-vakro vastir alpāsra-māṃsa-gaḥ || 10 ||<BR>
ekādho-vadano madhye kaṭyāḥ sadyo nihanty asūn |<BR>
ṛte 'śmarī-vraṇād viddhas tatrāpy ubhayataś ca saḥ || 11 ||<BR>
     4.11dv  tatrāpy ubhayataś ca yaḥ<BR>
mūtra-srāvy ekato bhinne vraṇo rohec ca yatnataḥ |<BR>
dehāma-pakva-sthānānāṃ madhye sarva-sirāśrayaḥ || 12 ||<BR>
nābhiḥ so 'pi hi sadyo-ghno dvāram āmāśayasya ca |<BR>
sat-tvādi-dhāma hṛdayaṃ stanoraḥ-koṣṭha-madhya-gam || 13 ||<BR>
stana-rohita-mūlākhye dvy-aṅgule stanayor vadet |<BR>
ūrdhvādho 'sra-kaphāpūrṇa-koṣṭho naśyet tayoḥ kramāt || 14 ||<BR>
     4.14cv  ūrdhvādho 'sṛk-kaphāpūrṇa-<BR>
apastambhāv uraḥ-pārśve nāḍyāv anila-vāhinī |<BR>
raktena pūrṇa-koṣṭho 'tra śvāsāt kāsāc ca naśyati || 15 ||<BR>
     4.15cv  raktasya pūrṇa-koṣṭho 'tra<BR>
pṛṣṭha-vaṃśorasor madhye tayor eva ca pārśvayoḥ |<BR>
adho 'ṃsa-kūṭayor vidyād apālāpākhya-marmaṇī || 16 ||<BR>
tayoḥ koṣṭhe 'sṛjā pūrṇe naśyed yātena pūya-tām |<BR>
pārśvayoḥ pṛṣṭha-vaṃśasya śroṇi-karṇau prati sthite || 17 ||<BR>
     4.17dv  śroṇi-karṇa-pratiṣṭhite     4.17dv  śroṇi-karṇau pratiṣṭhitau<BR>
vaṃśāśrite sphijor ūrdhvaṃ kaṭīka-taruṇe smṛte |<BR>
tatra rakta-kṣayāt pāṇdur hīna-rūpo vinaśyati || 18 ||<BR>
pṛṣṭha-vaṃśaṃ hy ubhayato yau saṃdhī kaṭi-pārśvayoḥ |<BR>
jaghanasya bahir-bhāge marmaṇī tau kukundarau || 19 ||<BR>
     4.19av  pṛṣṭha-vaṃśasyobhayato<BR>
ceṣṭā-hānir adhaḥ-kāye sparśā-jñānaṃ ca tad-vyadhāt |<BR>
pārśvāntara-nibaddhau yāv upari śroṇi-karṇayoḥ || 20 ||<BR>
āśaya-cchādanau tau tu nitambau taruṇāsthi-gau |<BR>
adhaḥ-śarīre śopho 'tra daurbalyaṃ maraṇaṃ tataḥ || 21 ||<BR>
     4.21av  āśayācchādanau tau tu<BR>
pārśvāntara-nibaddhau ca madhye jaghana-pārśvayoḥ |<BR>
tiryag ūrdhvaṃ ca nirdiṣṭau pārśva-saṃdhī tayor vyadhāt || 22 ||<BR>
     4.22bv  madhyau jaghana-pārśvayoḥ     4.22cv  nirdiṣṭau pārśva-saṃdhī tau    <BR>
4.22dv  tiryag ūrdhvaṃ tayor vyadhāt<BR>
rakta-pūrita-koṣṭhasya śarīrāntara-saṃbhavaḥ |<BR>
stana-mūlārjave bhāge pṛṣṭha-vaṃśāśraye sire || 23 ||<BR>
bṛhatyau tatra viddhasya maraṇaṃ rakta-saṃkṣayāt |<BR>
bāhu-mūlābhisaṃbaddhe pṛṣṭha-vaṃśasya pārśvayoḥ || 24 ||<BR>
aṃsayoḥ phalake bāhu-svāpa-śoṣau tayor vyadhāt |<BR>
grīvām ubhayataḥ snāvnī grīvā-bāhu-śiro-'ntare || 25 ||<BR>
     4.25bv  -svāpa-śoṣau tayor vyadhe     4.25bv  -svāpa-śophau tayor vyadhe     4.25bv <BR>
-svāpa-śophau tayor vyadhāt<BR>
skandhāṃsa-pīṭha-saṃbandhāv aṃsau bāhu-kriyā-harau |<BR>
kaṇṭha-nālīm ubhayataḥ sirā hanu-samāśritāḥ || 26 ||<BR>
     4.26av  skandhāṃsa-pīṭha-baddhārthāv     4.26av  skandhāṃsa-pīṭha-bandhārthāv<BR>
     4.26av  skandhāṃsa-pīṭha-saṃbaddhāv<BR>
catasras tāsu nīle dve manye dve marmaṇī smṛte |<BR>
svara-praṇāśa-vaikṛtyaṃ rasā-jñānaṃ ca tad-vyadhe || 27 ||<BR>
     4.27cv  svara-praṇāśa-vaikṛtya-     4.27cv  svara-praṇāśo vaikṛtyaṃ     4.27dv <BR>
-rasā-jñānaṃ ca tad-vyadhe<BR>
kaṇṭha-nālīm ubhayato jihvā-nāsā-gatāḥ sirāḥ |<BR>
pṛthak catasras tāḥ sadyo ghnanty asūn mātṛkāhvayāḥ || 28 ||<BR>
kṛkāṭike śiro-grīvā-saṃdhau tatra calaṃ śiraḥ |<BR>
adhas-tāt karṇayor nimne vidhure śruti-hāriṇī || 29 ||<BR>
     4.29bv  -saṃdhī tatra calaṃ śiraḥ<BR>
phaṇāv ubhayato ghrāṇa-mārgaṃ śrotra-pathānugau |<BR>
antar-gala-sthitau vedhād gandha-vijñāna-hāriṇau || 30 ||<BR>
netrayor bāhyato 'pāṅgau bhruvoḥ pucchāntayor adhaḥ |<BR>
tathopari bhruvor nimnāv āvartāv āndhyam eṣu tu || 31 ||<BR>
anu-karṇaṃ lalāṭānte śaṅkhau sadyo-vināśanau |<BR>
keśānte śaṅkhayor ūrdhvam utkṣepau sthapani punaḥ || 32 ||<BR>
bhruvor madhye traye 'py atra śalye jīved an-uddhṛte |<BR>
svayaṃ vā patite pākāt sadyo naśyati tūddhṛte || 33 ||<BR>
jihvākṣi-nāsikā-śrotra-kha-catuṣṭaya-saṃgame |<BR>
tālūny āsyāni catvāri srotasāṃ teṣu marmasu || 34 ||<BR>
viddhaḥ śṛṅgāṭakākhyeṣu sadyas tyajati jīvitam |<BR>
kapāle saṃdhayaḥ pañca sīmantās tiryag-ūrdhva-gāḥ || 35 ||<BR>
     4.35cv  kapāla-saṃdhayaḥ pañca<BR>
bhramonmāda-mano-nāśais teṣu viddheṣu naśyati |<BR>
āntaro mastakasyordhvaṃ sirā-saṃdhi-samāgamaḥ || 36 ||<BR>
     4.36cv  antare mastakasyordhvaṃ<BR>
romāvarto 'dhipo nāma marma sadyo haraty asūn |<BR>
viṣamaṃ spandanaṃ yatra pīḍite ruk ca marma tat || 37 ||<BR>
māṃsāsthi-snāyu-dhamanī-sirā-saṃdhi-samāgamaḥ |<BR>
syān marmeti ca tenātra su-tarāṃ jīvitaṃ sthitam || 38 ||<BR>
bāhulyena tu nirdeśaḥ ṣo-ḍhaivaṃ marma-kalpanā |<BR>
prāṇāyatana-sāmānyād aikyaṃ vā marmaṇāṃ matam || 39 ||<BR>
     4.39dv  aikyaṃ vā marmaṇāṃ smṛtam<BR>
māṃsa-jāni daśendrākhya-tala-hṛt-stana-rohitāḥ |<BR>
śaṅkhau kaṭīka-taruṇe nitambāv aṃsayoḥ phale || 40 ||<BR>
asthny aṣṭau snāva-marmāṇi trayo-viṃśatir āṇayaḥ |<BR>
kūrca-kūrca-śiro-'pāṅga-kṣiprotkṣepāṃsa-vastayaḥ || 41 ||<BR>
     4.41av  asthny aṣṭau snāyu-marmāṇi<BR>
gudāpastambha-vidhura-śṛṅgāṭāni navādiśet |<BR>
marmāṇi dhamanī-sthāni sapta-triṃśat sirāśrayāḥ || 42 ||<BR>
     4.42av  gudo 'pastambha-vidhura-<BR>
bṛhatyau mātṛkā nīle manye kakṣā-dharau phaṇau |<BR>
viṭape hṛdayaṃ nābhiḥ pārśva-saṃdhī stanādhare || 43 ||<BR>
     4.43dv  pārśva-saṃdhī stanāntare<BR>
apālāpau sthapany urvyaś catasro lohitāni ca |<BR>
saṃdhau viṃśatir āvartau maṇi-bandhau kukundarau || 44 ||<BR>
sīmantāḥ kūrparau gulphau kṛkāṭyau jānunī patiḥ |<BR>
māṃsa-marma gudo 'nyeṣāṃ snāvni kakṣā-dharau tathā || 45 ||<BR>
     4.45dv  snāvnī kakṣā-dharau tathā<BR>
viṭapau vidhurākhye ca śṛṅgāṭāni sirāsu tu |<BR>
apastambhāv apāṅgau ca dhamanī-sthaṃ na taiḥ smṛtam || 46 ||<BR>
viddhe 'jasram asṛk-srāvo māṃsa-dhāvana-vat tanuḥ |<BR>
pāṇḍu-tvam indriyā-jñānaṃ maraṇam cāśu māṃsa-je || 47 ||<BR>
     4.47dv  maraṇam vāśu māṃsa-je<BR>
majjānvito 'ccho vicchinnaḥ srāvo ruk cāsthi-marmaṇi |<BR>
āyāmākṣepaka-stambhāḥ snāva-je 'bhyadhikaṃ rujā || 48 ||<BR>
     4.48dv  snāva-je 'bhyadhikaṃ rujaḥ     4.48dv  snāva-je 'bhyadhikā rujaḥ     4.48dv <BR>
snāyu-ge 'bhyadhikaṃ rujā<BR>
yāna-sthānāsanā-śaktir vaikalyam atha vāntakaḥ |<BR>
raktaṃ sa-śabda-phenoṣṇaṃ dhamanī-sthe vi-cetasaḥ || 49 ||<BR>
sirā-marma-vyadhe sāndram ajasraṃ bahv asṛk sravet |<BR>
tat-kṣayāt tṛḍ-bhrama-śvāsa-moha-hidhmābhir antakaḥ || 50 ||<BR>
vastu śūkair ivākīrṇaṃ rūḍhe ca kuṇi-khañja-tā |<BR>
bala-ceṣṭā-kṣayaḥ śoṣaḥ parva-śophaś ca saṃdhi-je || 51 ||<BR>
nābhi-śaṅkhādhipāpāna-hṛc-chṛṅgāṭaka-vastayaḥ |<BR>
aṣṭau ca mātṛkāḥ sadyo nighnanty ekān-na-viṃśatiḥ || 52 ||<BR>
     4.52dv  nighnanty ekona-viṃśatiḥ<BR>
saptāhaḥ paramas teṣāṃ kālaḥ kālasya karṣaṇe |<BR>
trayas-triṃśad-apastambha-tala-hṛt-pārśva-saṃdhayaḥ || 53 ||<BR>
     4.53av  saptāhaḥ paramaṃ teṣāṃ<BR>
kaṭī-taruṇa-sīmanta-stana-mūlendra-vastayaḥ |<BR>
kṣiprāpālāpa-bṛhatī-nitamba-stana-rohitāḥ || 54 ||<BR>
kālāntara-prāṇa-harā māsa-māsārdha-jīvitāḥ |<BR>
utkṣepau sthapanī trīṇi vi-śalya-ghnāni tatra hi || 55 ||<BR>
     4.55dv  vi-śalya-ghnāni tatra tu<BR>
vāyur māṃsa-vasā-majja-mastuluṅgāni śoṣayet |<BR>
śalyāpāye vinirgacchan śvāsāt kāsāc ca hanty asūn || 56 ||<BR>
phaṇāv apāṅgau vidhure nīle manye kṛkāṭike |<BR>
aṃsāṃsa-phalakāvarta-viṭaporvī-kukundarāḥ || 57 ||<BR>
     4.57av  phaṇāv apāṅgau vidhurau<BR>
sa-jānu-lohitākṣāṇi-kakṣā-dhṛk-kūrca-kūrparāḥ |<BR>
vaikalyam iti catvāri catvāriṃśac ca kurvate || 58 ||<BR>
     4.58av  sa-jānu-lohitākhyāni-<BR>
haranti tāny api prāṇān kadā-cid abhighātataḥ |<BR>
aṣṭau kūrca-śiro-gulpha-maṇi-bandhā rujā-karāḥ || 59 ||<BR>
teṣāṃ viṭapa-kakṣā-dhṛg-urvyaḥ kūrca-śirāṃsi ca |<BR>
dvā-daśāṅgula-mānāni dvy-aṅgule maṇi-bandhane || 60 ||<BR>
     4.60bv  -urvī-kūrca-śirāṃsi ca<BR>
gulphau ca stana-mūle ca try-aṅgulaṃ jānu-kūrparam |<BR>
apāna-vasti-hṛn-nābhi-nīlāḥ sīmanta-mātṛkāḥ || 61 ||<BR>
     4.61bv  try-aṅgulau jānu-kūrparau     4.61dv  -nīlā-sīmanta-mātṛkāḥ<BR>
kūrca-śṛṅgāṭa-manyāś ca triṃśad ekena varjitāḥ |<BR>
ātma-pāṇi-talonmānāḥ śeṣāṇy ardhāṅgulaṃ vadet || 62 ||<BR>
pañcāśat ṣaṭ ca marmāṇi tila-vrīhi-samāny api |<BR>
iṣṭāni marmāṇy anyeṣāṃ catur-dhoktāḥ sirās tu yāḥ || 63 ||<BR>
tarpayanti vapuḥ kṛtsnaṃ tā marmāṇy āśritās tataḥ |<BR>
tat-kṣatāt kṣata-jāty-artha-pravṛtter dhātu-saṃkṣaye || 64 ||<BR>
     4.64cv  tat-kṣatāt kṣata-jāty-arthaṃ     4.64dv  pravṛttir dhātu-saṃkṣaye<BR>
vṛddhaś calo rujas tīvrāḥ pratanoti samīrayan |<BR>
tejas tad uddhṛtaṃ dhatte tṛṣṇā-śoṣa-mada-bhramān || 65 ||<BR>
svinna-srasta-ślatha-tanuṃ haraty enaṃ tato 'ntakaḥ |<BR>
vardhayet saṃdhito gātraṃ marmaṇy abhihate drutam || 66 ||<BR>
chedanāt saṃdhi-deśasya saṃkucanti sirā hy ataḥ |<BR>
jīvitaṃ prāṇināṃ tatra rakte tiṣṭhati tiṣṭhati || 67 ||<BR>
su-vikṣato 'py ato jīved a-marmaṇi na marmaṇi |<BR>
prāṇa-ghātini jīvet tu kaś-cid vaidya-guṇena cet || 68 ||<BR>
a-samagrābhighātāc ca so 'pi vaikalyam aśnute |<BR>
tasmāt kṣāra-viṣāgny-ādīn yatnān marmasu varjayet || 69 ||<BR>
marmābhighātaḥ sv-alpo 'pi prāya-śo bādhate-tarām |<BR>
rogā marmāśrayās tad-vat prakrāntā yatnato 'pi ca || 70 ||<BR>
     4.70cv  rogā marmāśritās tad-vat<BR>
<BR>
”ārīrasthāna <BR>
puṣpaṃ phalasya dhūmo 'gner varṣasya jala-dodayaḥ |<BR>
yathā bhaviṣyato liṅgaṃ riṣṭaṃ mṛtyos tathā dhruvam || 1 ||<BR>
āyuṣ-mati kriyāḥ sarvāḥ sa-phalāḥ saṃprayojitāḥ |<BR>
bhavanti bhiṣajāṃ bhūtyai kṛta-jña iva bhū-bhuji || 1+(1) ||<BR>
kṣīṇāyuṣi kṛtaṃ karma vyarthaṃ kṛtam ivādhame |<BR>
a-yaśo deha-saṃdehaṃ svārtha-hāniṃ ca yacchati || 1+(2) ||<BR>
     5.1+(2)cv  āyāsād deha-saṃdehaṃ<BR>
tarhīdānīṃ gatāsūnāṃ lakṣaṇaṃ saṃpracakṣate |<BR>
vikṛtiḥ prakṛteḥ prājñaiḥ pradiṣṭā riṣṭa-saṃjñayā || 1+(3) ||<BR>
     5.1+(3)av  tad idānīṃ gatāsūnāṃ<BR>
ariṣṭaṃ nāsti maraṇaṃ dṛṣṭa-riṣṭaṃ ca jīvitam |<BR>
ariṣṭe riṣṭa-vijñānaṃ na ca riṣṭe 'py a-naipuṇāt || 2 ||<BR>
ke-cit tu tad dvi-dhety āhuḥ sthāyy-a-sthāyi-vibhedataḥ |<BR>
doṣāṇām api bāhulyād riṣṭābhāsaḥ samudbhavet || 3 ||<BR>
sa doṣāṇāṃ śame śāmyet sthāyy avaśyaṃ tu mṛtyave |<BR>
rūpendriya-svara-cchāyā-praticchāyā-kriyādiṣu || 4 ||<BR>
     5.4av  tad doṣāṇāṃ śame śāmyet<BR>
anyeṣv api ca bhāveṣu prākṛteṣv a-nimittataḥ |<BR>
vikṛtir yā samāsena riṣṭaṃ tad iti lakṣayet || 5 ||<BR>
keśa-roma-nir-abhyaṅgaṃ yasyābhyaktam ivekṣyate |<BR>
yasyāty-arthaṃ cale netre stabdhāntar-gata-nirgate || 6 ||<BR>
jihme vistṛta-saṃkṣipte saṃkṣipta-vinata-bhruṇī |<BR>
udbhrānta-darśane hīna-darśane nakulopame || 7 ||<BR>
kapotābhe alātābhe srute lulita-pakṣmaṇī |<BR>
nāsikāty-artha-vivṛtā saṃvṛtā piṭikācitā || 8 ||<BR>
ucchūnā sphuṭitā mlānā yasyauṣṭho yāty adho 'dharaḥ |<BR>
ūrdhvaṃ dvitīyaḥ syātāṃ vā pakva-jambū-nibhāv ubhau || 9 ||<BR>
dantāḥ sa-śarkarāḥ śyāvās tāmrāḥ puṣpita-paṅkitāḥ |<BR>
sahasaiva pateyur vā jihvā jihmā visarpiṇī || 10 ||<BR>
śūnā śuṣkā guruḥ śyāvā liptā suptā sa-kaṇṭakā |<BR>
śiraḥ śiro-dharā voḍhuṃ pṛṣṭhaṃ vā bhāram ātmanaḥ || 11 ||<BR>
hanū vā piṇḍam āsya-sthaṃ śaknuvanti na yasya ca |<BR>
yasyā-nimittam aṅgāni gurūṇy ati-laghūni vā || 12 ||<BR>
viṣa-doṣād vinā yasya khebhyo raktaṃ pravartate |<BR>
utsiktaṃ mehanaṃ yasya vṛṣaṇāv ati-niḥsṛtau || 13 ||<BR>
ato 'nya-thā vā yasya syāt sarve te kāla-coditāḥ |<BR>
yasyā-pūrvāḥ sirā-lekhā bālendv-ākṛtayo 'pi vā || 14 ||<BR>
     5.14bv  sarve te kāla-noditāḥ<BR>
lalāṭe vasti-śīrṣe vā ṣaṇ māsān na sa jīvati |<BR>
padminī-pattra-vat toyaṃ śarīre yasya dehinaḥ || 15 ||<BR>
plavate plavamānasya ṣaṇ māsās tasya jīvitam |<BR>
haritābhāḥ sirā yasya roma-kūpāś ca saṃvṛtāḥ || 16 ||<BR>
     5.16bv  ṣaṇ-māsaṃ tasya jīvitam     5.16bv  ṣaṇ-māsāt tasya jīvitam     5.16bv  ṣaṇ<BR>
māsāṃs tasya jīvitam<BR>
so 'mlābhilāṣī puruṣaḥ pittān maraṇam aśnute |<BR>
yasya go-maya-cūrṇābhaṃ cūrṇaṃ mūrdhni mukhe 'pi vā || 17 ||<BR>
sa-snehaṃ mūrdhni dhūmo vā māsāntaṃ tasya jīvitam |<BR>
mūrdhni bhruvor vā kurvanti sīmantāvartakā navāḥ || 18 ||<BR>
     5.18cv  mūrdhni bhruvor vā yasya syuḥ<BR>
mṛtyuṃ svasthasya ṣaḍ-rātrāt tri-rātrād āturasya tu |<BR>
jihvā śyāvā mukhaṃ pūti savyam akṣi nimajjati || 19 ||<BR>
     5.19bv  tri-rātrād āturasya ca<BR>
khagā vā mūrdhni līyante yasya taṃ parivarjayet |<BR>
yasya snātānuliptasya pūrvaṃ śuṣyaty uro bhṛśam || 20 ||<BR>
ārdreṣu sarva-gātreṣu so 'rdha-māsaṃ na jīvati |<BR>
a-kasmād yuga-pad gātre varṇau prākṛta-vaikṛtau || 21 ||<BR>
tathaivopacaya-glāni-raukṣya-snehādi mṛtyave |<BR>
yasya sphuṭeyur aṅgulyo nākṛṣṭā na sa jīvati || 22 ||<BR>
kṣava-kāsādiṣu tathā yasyā-pūrvo dhvanir bhavet |<BR>
hrasvo dīrgho 'ti vocchvāsaḥ pūtiḥ surabhir eva vā || 23 ||<BR>
āplutān-āplute kāye yasya gandho 'ti-mānuṣaḥ |<BR>
mala-vastra-vraṇādau vā varṣāntaṃ tasya jīvitam || 24 ||<BR>
     5.24cv  mala-vastra-vraṇādye vā<BR>
bhajante 'ty-aṅga-saurasyād yaṃ yūkā-makṣikādayaḥ |<BR>
tyajanti vāti-vairasyāt so 'pi varṣaṃ na jīvati || 25 ||<BR>
satatoṣmasu gātreṣu śaityaṃ yasyopalakṣyate |<BR>
śīteṣu bhṛśam auṣṇyaṃ vā svedaḥ stambho 'py a-hetukaḥ || 26 ||<BR>
     5.26dv  svedaḥ stambho 'ty a-hetukaḥ<BR>
yo jāta-śīta-piṭikaḥ śītāṅgo vā vidahyate |<BR>
uṣṇa-dveṣī ca śitārtaḥ sa pretādhipa-go-caraḥ || 27 ||<BR>
     5.27bv  śītāṅgo vātidahyate     5.27bv  śītāṅgo vāpi dahyate<BR>
urasy ūṣmā bhaved yasya jaṭhare cāti-śīta-tā |<BR>
bhinnaṃ purīṣaṃ tṛṣṇā ca yathā pretas tathaiva saḥ || 28 ||<BR>
     5.28bv  jaṭhare vāti-śīta-tā<BR>
mūtraṃ purīṣaṃ niṣṭhyūtaṃ śukraṃ vāpsu nimajjati |<BR>
niṣṭhyūtaṃ bahu-varṇaṃ vā yasya māsāt sa naśyati || 29 ||<BR>
ghanī-bhūtam ivākāśam ākāśam iva yo ghanam |<BR>
a-mūrtam iva mūrtaṃ ca mūrtaṃ cā-mūrta-vat sthitam || 30 ||<BR>
tejasvy a-tejas tad-vac ca śuklaṃ kṛṣṇam a-sac ca sat |<BR>
a-netra-rogaś candraṃ ca bahu-rūpam a-lāñchanam || 31 ||<BR>
     5.31av  tejasy a-tejas tad-vac ca     5.31cv  a-netra-rogī candraṃ ca<BR>
jāgrad rakṣāṃsi gandharvān pretān anyāṃś ca tad-vidhān |<BR>
rūpaṃ vy-ākṛti tat tac ca yaḥ paśyati sa naśyati || 32 ||<BR>
     5.32cv  rūpaṃ vy-ākṛti tad-vac ca<BR>
saptarṣīṇāṃ samīpa-sthāṃ yo na paśyaty arundhatīm |<BR>
dhruvam ākāśa-gaṅgāṃ vā sa na paśyati tāṃ samām || 33 ||<BR>
megha-toyaugha-nirghoṣa-vīṇā-paṇava-veṇu-jān |<BR>
śṛṇoty anyāṃś ca yaḥ śabdān a-sato na sato 'pi vā || 34 ||<BR>
niṣpīḍya karṇau śṛṇuyān na yo dhukadhukā-svanam |<BR>
tad-vad gandha-rasa-sparśān manyate yo viparyayāt || 35 ||<BR>
     5.35bv  na yo dhukadhuka-svanam<BR>
sarva-śo vā na yo yaś ca dīpa-gandhaṃ na jighrati |<BR>
vidhinā yasya doṣāya svāsthyāyā-vidhinā rasāḥ || 36 ||<BR>
yaḥ pāṃsuneva kīrṇāṅgo yo 'ṅge ghātaṃ na vetti vā |<BR>
antareṇa tapas tīvraṃ yogaṃ vā vidhi-pūrvakam || 37 ||<BR>
     5.37av  yo bhasmaneva kīrṇāṅgo<BR>
jānāty atīndriyaṃ yaś ca teṣāṃ maraṇam ādiśet |<BR>
hīno dīnaḥ svaro '-vyakto yasya syād gadgado 'pi vā || 38 ||<BR>
sahasā yo vimuhyed vā vivakṣur na sa jīvati |<BR>
svarasya dur-balī-bhāvaṃ hāniṃ ca bala-varṇayoḥ || 39 ||<BR>
roga-vṛddhim a-yuktyā ca dṛṣṭvā maraṇam ādiśet |<BR>
apa-svaraṃ bhāṣamāṇaṃ prāptaṃ maraṇam ātmanaḥ || 40 ||<BR>
śrotāraṃ cāsya śabdasya dūrataḥ parivarjayet |<BR>
saṃsthānena pramāṇena varṇena prabhayāpi vā || 41 ||<BR>
     5.41av  śrotāraṃ tasya śabdasya     5.41av  śrotāraṃ vāsya śabdasya<BR>
chāyā vivartate yasya svapne 'pi preta eva saḥ |<BR>
ātapādarśa-toyādau yā saṃsthāna-pramāṇataḥ || 42 ||<BR>
chāyāṅgāt saṃbhavaty uktā praticchāyeti sā punaḥ |<BR>
varṇa-prabhāśrayā yā tu sā chāyaiva śarīra-gā || 43 ||<BR>
bhaved yasya praticchāyā chinnā bhinnādhikākulā |<BR>
vi-śirā dvi-śirā jihmā vikṛtā yadi vānya-thā || 44 ||<BR>
taṃ samāptāyuṣaṃ vidyān na cel lakṣya-nimitta-jā |<BR>
praticchāyā-mayī yasya na cākṣṇīkṣyeta kanyakā || 45 ||<BR>
khādīnāṃ pañca pañcānāṃ chāyā vividha-lakṣaṇāḥ |<BR>
nābhasī nir-malā-nīlā sa-snehā sa-prabheva ca || 46 ||<BR>
vātād rajo-'ruṇā śyāvā bhasma-rūkṣā hata-prabhā |<BR>
viśuddha-raktā tv āgneyī dīptābhā darśana-priyā || 47 ||<BR>
śuddha-vaiḍūrya-vi-malā su-snigdhā toya-jā sukhā |<BR>
sthirā snigdhā ghanā śuddhā śyāmā śvetā ca pārthivī || 48 ||<BR>
     5.48bv  su-snigdhā toya-jā hi sā<BR>
vāyavī roga-maraṇa-kleśāyānyāḥ sukhodayāḥ |<BR>
prabhoktā taijasī sarvā sā tu sapta-vidhā smṛtā || 49 ||<BR>
     5.49av  vāyavyā roga-maraṇa-<BR>
raktā pītā sitā śyāvā haritā pāṇḍurāsitā |<BR>
tāsāṃ yāḥ syur vikāsinyaḥ snigdhāś ca vi-malāś ca yāḥ || 50 ||<BR>
     5.50av  raktā pītā sitā śyāmā<BR>
tāḥ śubhā malinā rūkṣāḥ saṃkṣiptāś cā-śubhodayāḥ |<BR>
varṇam ākrāmati cchāyā prabhā varṇa-prakāśinī || 51 ||<BR>
     5.51bv  saṃkṣiptāś cā-sukhodayāḥ     5.51dv  prabhā varṇa-vikāśinī<BR>
āsanne lakṣyate chāyā vikṛṣṭe bhā prakāśate |<BR>
nā-cchāyo nā-prabhaḥ kaś-cid viśeṣāś cihnayanti tu || 52 ||<BR>
nṛṇāṃ śubhā-śubhotpattiṃ kāle chāyā-samāśrayāḥ |<BR>
nikaṣann iva yaḥ pādau cyutāṃsaḥ parisarpati || 53 ||<BR>
     5.53bv  kāle chāyā-samāśritāḥ<BR>
hīyate balataḥ śaśvad yo 'nnam aśnan hitaṃ bahu |<BR>
yo 'lpāśī bahu-viṇ-mūtro bahv-āśī cālpa-mūtra-viṭ || 54 ||<BR>
     5.54dv  bahv-āśī vālpa-mūtra-viṭ<BR>
yo vālpāśī kaphenārto dīrghaṃ śvasiti ceṣṭate |<BR>
dīrgham ucchvasya yo hrasvaṃ niḥśvasya paritāmyati || 55 ||<BR>
hrasvaṃ ca yaḥ praśvasiti vyāviddhaṃ spandate bhṛśam |<BR>
śiro vikṣipate kṛcchrād yo 'ñcayitvā prapāṇikau || 56 ||<BR>
yo lalāṭāt sruta-svedaḥ ślatha-saṃdhāna-bandhanaḥ |<BR>
utthāpyamānaḥ saṃmuhyed yo balī dur-balo 'pi vā || 57 ||<BR>
uttāna eva svapiti yaḥ pādau vikaroti ca |<BR>
śayanāsana-kuḍyāder yo '-sad eva jighṛkṣati || 58 ||<BR>
     5.58cv  śayanāsana-kuḍyādau     5.58dv  yaḥ sadaiva jighṛkṣati<BR>
a-hāsya-hāsī saṃmuhyan yo leḍhi daśana-cchadau |<BR>
uttarauṣṭhaṃ parilihan phūt-kārāṃś ca karoti yaḥ || 59 ||<BR>
     5.59dv  notkārāṃś ca karoti yaḥ<BR>
yam abhidravati cchāyā kṛṣṇā pītāruṇāpi vā |<BR>
bhiṣag-bheṣaja-pānānna-guru-mitra-dviṣaś ca ye || 60 ||<BR>
     5.60bv  kṛṣṇā pītāruṇāpi ca<BR>
vaśa-gāḥ sarva evaite vijñeyāḥ sama-vartinaḥ |<BR>
grīvā-lalāṭa-hṛdayaṃ yasya svidyati śītalam || 61 ||<BR>
uṣṇo 'paraḥ pradeśaś ca śaraṇaṃ tasya devatāḥ |<BR>
yo 'ṇu-jyotir anekāgro duś-chāyo dur-manāḥ sadā || 62 ||<BR>
pūrva-rūpāṇi sarvāṇi jvarādiṣv ati-mātrayā |<BR>
yaṃ viśanti viśaty enaṃ mṛtyur jvara-puraḥ-saraḥ || 62.1+(1) ||<BR>
baliṃ bali-bhṛto yasya praṇītaṃ nopabhuñjate |<BR>
nir-nimittaṃ ca yo medhāṃ śobhām upacayaṃ śriyam || 63 ||<BR>
     5.63av  baliṃ bali-bhujo yasya<BR>
prāpnoty ato vā vibhraṃśaṃ sa prāpnoti yama-kṣayam |<BR>
guṇa-doṣa-mayī yasya svasthasya vyādhitasya vā || 64 ||<BR>
     5.64cv  guṇā-guṇa-mayī yasya<BR>
yāty anya-thā-tvaṃ prakṛtiḥ ṣaṇ māsān na sa jīvati |<BR>
bhaktiḥ śīlaṃ smṛtis tyāgo buddhir balam a-hetukam || 65 ||<BR>
ṣaḍ etāni nivartante ṣaḍbhir māsair mariṣyataḥ |<BR>
matta-vad-gati-vāk-kampa-mohā māsān mariṣyataḥ || 66 ||<BR>
naśyaty a-jānan ṣaḍ-ahāt keśa-luñcana-vedanām |<BR>
na yāti yasya cāhāraḥ kaṇṭhaṃ kaṇṭhāmayād ṛte || 67 ||<BR>
preṣyāḥ pratīpa-tāṃ yānti pretākṛtir udīryate |<BR>
yasya nidrā bhaven nityā naiva vā na sa jīvati || 68 ||<BR>
     5.68cv  yasya nidrā bhaven nityaṃ<BR>
vaktram āpūryate 'śrūṇāṃ svidyataś caraṇau bhṛśam |<BR>
cakṣuś cākula-tāṃ yāti yama-rājyaṃ gamiṣyataḥ || 69 ||<BR>
     5.69dv  yama-rāṣṭraṃ gamiṣyataḥ<BR>
yaiḥ purā ramate bhāvair a-ratis tair na jīvati |<BR>
sahasā jāyate yasya vikāraḥ sarva-lakṣaṇaḥ || 70 ||<BR>
nivartate vā sahasā sahasā sa vinaśyati |<BR>
jvaro nihanti bala-vān gambhīro dairgharātrikaḥ || 71 ||<BR>
sa-pralāpa-bhrama-śvāsaḥ kṣīṇaṃ śūnaṃ hatānalam |<BR>
a-kṣāmaṃ sakta-vacanaṃ raktākṣaṃ hṛdi śūlinam || 72 ||<BR>
sa-śuṣka-kāsaḥ pūrvāhṇe yo 'parāhṇe 'pi vā bhavet |<BR>
bala-māṃsa-vihīnasya śleṣma-kāsa-samanvitaḥ || 73 ||<BR>
     5.73av  saṃśuṣka-kāsaḥ pūrvāhṇe<BR>
rakta-pittaṃ bhṛśaṃ raktaṃ kṛṣṇam indra-dhanuṣ-prabham |<BR>
tāmra-hāridra-haritaṃ rūpaṃ raktaṃ pradarśayet || 74 ||<BR>
roma-kūpa-pravisṛtaṃ kaṇṭhāsya-hṛdaye sajat |<BR>
vāsaso '-rañjanaṃ pūti vega-vac cāti bhūri ca || 75 ||<BR>
     5.75cv  vāsaso rañjanaṃ pūti<BR>
vṛddhaṃ pāṇḍu-jvara-cchardi-kāsa-śophātisāriṇam |<BR>
kāsa-śvāsau jvara-cchardi-tṛṣṇātīsāra-śophinam || 76 ||<BR>
yakṣmā pārśva-rujānāha-rakta-cchardy-aṃsa-tāpinam |<BR>
chardir vega-vatī mūtra-śakṛd-gandhiḥ sa-candrikā || 77 ||<BR>
     5.77bv  -rakta-cchardy-aṅga-tāpinam<BR>
sāsra-viṭ-pūya-ruk-kāsa-śvāsa-vaty anuṣaṅgiṇī |<BR>
tṛṣṇānya-roga-kṣapitaṃ bahir-jihvaṃ vi-cetanam || 78 ||<BR>
     5.78dv  bahir-jihvam a-cetanam     5.78dv  bahir-jihvaṃ vi-cetasam<BR>
madātyayo 'ti-śītārtaṃ kṣīṇaṃ taila-prabhānanam |<BR>
arśāṃsi pāṇi-pan-nābhi-guda-muṣkāsya-śophinam || 79 ||<BR>
     5.79dv  -guda-muṣkādi-śophinam<BR>
hṛt-pārśvāṅga-rujā-chardi-pāyu-pāka-jvarāturam |<BR>
atīsāro yakṛt-piṇḍa-māṃsa-dhāvana-mecakaiḥ || 80 ||<BR>
tulyas taila-ghṛta-kṣīra-dadhi-majja-vasāsavaiḥ |<BR>
mastuluṅga-maṣī-pūya-vesavārāmbu-mākṣikaiḥ || 81 ||<BR>
ati-raktāsita-snigdha-pūty-accha-ghana-vedanaḥ |<BR>
karburaḥ prasravan dhātūn niṣ-purīṣo 'tha-vāti-viṭ || 82 ||<BR>
tantu-mān makṣikākrānto rājī-māṃś candrakair yutaḥ |<BR>
śīrṇa-pāyu-valiṃ mukta-nālaṃ parvāsthi-śūlinam || 83 ||<BR>
     5.83dv  -tālaṃ parvāsthi-śūlinam     5.83dv  -tāḍaṃ parvāsthi-śūlinam<BR>
srasta-pāyuṃ bala-kṣīṇam annam evopaveśayan |<BR>
sa-tṛṭ-śvāsa-jvara-cchardi-dāhānāha-pravāhikaḥ || 84 ||<BR>
     5.84bv  annam evopaveśayet<BR>
aśmarī śūna-vṛṣaṇaṃ baddha-mūtraṃ rujārditam |<BR>
mehas tṛḍ-dāha-piṭikā-māṃsa-kothātisāriṇam || 85 ||<BR>
piṭikā marma-hṛt-pṛṣṭha-stanāṃsa-guda-mūrdha-gāḥ |<BR>
parva-pāda-kara-sthā vā mandotsāhaṃ pramehiṇam || 86 ||<BR>
     5.86bv  -stanāṃsa-guda-mūrdha-jāḥ     5.86cv  parva-pāda-kara-sthāś ca<BR>
sarvaṃ ca māṃsa-saṃkotha-dāha-tṛṣṇā-mada-jvaraiḥ |<BR>
visarpa-marma-saṃrodha-hidhmā-śvāsa-bhrama-klamaiḥ || 87 ||<BR>
     5.87av  sarvaṃ ca māṃsa-saṃkoca-<BR>
gulmaḥ pṛthu-parīṇāho ghanaḥ kūrma ivonnataḥ |<BR>
sirā-naddho jvara-cchardi-hidhmādhmāna-rujānvitaḥ || 88 ||<BR>
kāsa-pīnasa-hṛl-lāsa-śvāsātīsāra-śopha-vān |<BR>
viṇ-mūtra-saṃgraha-śvāsa-śopha-hidhmā-jvara-bhramaiḥ || 89 ||<BR>
mūrchā-chardy-atisāraiś ca jaṭharaṃ hanti dur-balam |<BR>
śūnākṣaṃ kuṭilopastham upaklinna-tanu-tvacam || 90 ||<BR>
virecana-hṛtānāham ānahyantaṃ punaḥ punaḥ |<BR>
pāṇḍu-rogaḥ śvayathu-mān pītākṣi-nakha-darśanam || 91 ||<BR>
     5.91av  virecana-hatānāham<BR>
tandrā-dāhā-ruci-cchardi-mūrchādhmānātisāra-vān |<BR>
anekopadrava-yutaḥ pādābhyāṃ prasṛto naram || 92 ||<BR>
nārīṃ śopho mukhād dhanti kukṣi-guhyād ubhāv api |<BR>
rājī-citaḥ sravaṃś chardi-jvara-śvāsātisāriṇam || 93 ||<BR>
jvarātīsārau śophānte śvayathur vā tayoḥ kṣaye |<BR>
dur-balasya viśeṣeṇa jāyante 'ntāya dehinaḥ || 94 ||<BR>
śvayathur yasya pāda-sthaḥ parisraste ca piṇḍike |<BR>
sīdataḥ sakthinī caiva taṃ bhiṣak parivarjayet || 95 ||<BR>
ānanaṃ hasta-pādaṃ ca viśeṣād yasya śuṣyataḥ |<BR>
śūyete vā vinā dehāt sa māsād yāti pañca-tām || 96 ||<BR>
     5.96bv  viśeṣād yasya śuṣyati<BR>
visarpaḥ kāsa-vaivarṇya-jvara-mūrchāṅga-bhaṅga-vān |<BR>
bhramāsya-śopha-hṛl-lāsa-deha-sādātisāra-vān || 97 ||<BR>
     5.97cv  bhramāsya-śoṣa-hṛl-lāsa-<BR>
kuṣṭhaṃ viśīryamāṇāṅgaṃ rakta-netraṃ hata-svaram |<BR>
mandāgniṃ jantubhir juṣṭaṃ hanti tṛṣṇātisāriṇam || 98 ||<BR>
vāyuḥ supta-tvacaṃ bhugnaṃ kampa-śopha-rujāturam |<BR>
vātāsraṃ moha-mūrchāya-madā-svapna-jvarānvitam || 99 ||<BR>
     5.99av  vāyuḥ supta-tvacaṃ bhagnaṃ<BR>
śiro-grahā-ruci-śvāsa-saṃkoca-sphoṭa-kotha-vat |<BR>
śiro-rogā-ruci-śvāsa-moha-viḍ-bheda-tṛḍ-bhramaiḥ || 100 ||<BR>
ghnanti sarvāmayāḥ kṣīṇa-svara-dhātu-balānalam |<BR>
vāta-vyādhir apasmārī kuṣṭhī rakty udarī kṣayī || 101 ||<BR>
gulmī mehī ca tān kṣīṇān vikāre 'lpe 'pi varjayet |<BR>
bala-māṃsa-kṣayas tīvro roga-vṛddhir a-rocakaḥ || 102 ||<BR>
yasyāturasya lakṣyante trīn pakṣān na sa jīvati |<BR>
vātāṣṭhīlāti-saṃvṛddhā tiṣṭhanti dāruṇā hṛdi || 103 ||<BR>
tṛṣṇayānuparītasya sadyo muṣṇāti jīvitam |<BR>
śaithilyaṃ piṇḍike vāyur nītvā nāsāṃ ca jihma-tām || 104 ||<BR>
     5.104av  tṛṣṇayā tu parītasya<BR>
kṣīṇasyāyamya manye vā sadyo muṣṇāti jīvitam |<BR>
nābhi-gudāntaraṃ gatvā vaṅkṣaṇau vā samāśrayan || 105 ||<BR>
     5.105av  kṣīṇasyāyasya manye vā<BR>
gṛhītvā pāyu-hṛdaye kṣīṇa-dehasya vā balī |<BR>
malān vasti-śiro nābhiṃ vibadhya janayan rujam || 106 ||<BR>
kurvan vaṅkṣaṇayoḥ śūlaṃ tṛṣṇāṃ bhinna-purīṣa-tām |<BR>
śvāsaṃ vā janayan vāyur gṛhītvā guda-vaṅkṣaṇam || 107 ||<BR>
     5.107dv  gṛhītvā guda-vaṅkṣaṇau<BR>
vitatya parśukāgrāṇi gṛhītvoraś ca mārutaḥ |<BR>
stimitasyātatākṣasya sadyo muṣṇāti jīvitam || 108 ||<BR>
     5.108av  vitatya pārśvakāgrāṇi<BR>
sahasā jvara-saṃtāpas tṛṣṇā mūrchā bala-kṣayaḥ |<BR>
viśleṣaṇaṃ ca saṃdhīnāṃ mumūrṣor upajāyate || 109 ||<BR>
go-sarge vadanād yasya svedaḥ pracyavate bhṛśam |<BR>
lepa-jvaropataptasya dur-labhaṃ tasya jīvitam || 110 ||<BR>
pravāla-guṭikābhāsā yasya gātre masūrikāḥ |<BR>
utpadyāśu vinaśyanti na cirāt sa vinaśyati || 111 ||<BR>
masūra-vidala-prakhyās tathā vidruma-saṃnibhāḥ |<BR>
antar-vaktrāḥ kiṇābhāś ca visphoṭā deha-nāśanāḥ || 112 ||<BR>
kāmalākṣṇor mukhaṃ pūrṇaṃ śaṅkhayor mukta-māṃsa-tā |<BR>
saṃtrāsaś coṣṇa-tāṅge ca yasya taṃ parivarjayet || 113 ||<BR>
a-kasmād anudhāvac ca vighṛṣṭaṃ tvak-samāśrayam |<BR>
yo vāta-jo na śūlāya syān na dāhāya pitta-jaḥ || 114 ||<BR>
candanośīra-madirā-kuṇapa-dhvāṅkṣa-gandhayaḥ |<BR>
śaivāla-kukkuṭa-śikhā-kuṅkumāla-maṣī-prabhāḥ || 114.1+(1) ||<BR>
     5.114.1+(1)dv  -naktamāla-maṣī-prabhāḥ     5.114.1+(1)dv  -kunda-śāli-maya-prabhāḥ<BR>
antar-dāhā nir-ūṣmaṇaḥ prāṇa-nāśa-karā vraṇāḥ || 114.1+(2)ab ||<BR>
kapha-jo na ca pūyāya marma-jaś ca ruje na yaḥ |<BR>
a-cūrṇaś cūrṇa-kīrṇābho yatrākasmāc ca dṛśyate || 115 ||<BR>
rūpaṃ śakti-dhvajādīnāṃ sarvāṃs tān varjayed vraṇān |<BR>
viṇ-mūtra-māruta-vahaṃ kṛmiṇaṃ ca bhagandaram || 116 ||<BR>
ghaṭṭayañ jānunā jānu pādāv udyamya pātayan |<BR>
yo 'pāsyati muhur vaktram āturo na sa jīvati || 117 ||<BR>
dantaiś chindan nakhāgrāṇi taiś ca keśāṃs tṛṇāni ca |<BR>
bhūmiṃ kāṣṭhena vilikhan loṣṭaṃ loṣṭena tāḍayan || 118 ||<BR>
     5.118bv  taiś ca keśāṃs tṛṇāni vā<BR>
hṛṣṭa-romā sāndra-mūtraḥ śuṣka-kāsī jvarī ca yaḥ |<BR>
muhur hasan muhuḥ kṣveḍan śayyāṃ pādena hanti yaḥ || 119 ||<BR>
     5.119dv  śayyāṃ pādena hanti ca<BR>
muhuś chidrāṇi vimṛśann āturo na sa jīvati |<BR>
mṛtyave sahasārtasya tilaka-vyaṅga-viplavaḥ || 120 ||<BR>
mukhe danta-nakhe puṣpaṃ jaṭhare vividhāḥ sirāḥ |<BR>
ūrdhva-śvāsaṃ gatoṣmāṇaṃ śūlopahata-vaṅkṣaṇam || 121 ||<BR>
śarma cān-adhigacchantaṃ buddhi-mān parivarjayet |<BR>
vikārā yasya vardhante prakṛtiḥ parihīyate || 122 ||<BR>
     5.122av  śarma vān-adhigacchantaṃ<BR>
sahasā sahasā tasya mṛtyur harati jīvitam |<BR>
yam uddiśyāturaṃ vaidyaḥ saṃpādayitum auṣadham || 123 ||<BR>
yatamāno na śaknoti dur-labhaṃ tasya jīvitam |<BR>
vijñātaṃ bahu-śaḥ siddhaṃ vidhi-vac cāvacāritam || 124 ||<BR>
na sidhyaty auṣadhaṃ yasya nāsti tasya cikitsitam |<BR>
bhaved yasyauṣadhe 'nne vā kalpyamāne viparyayaḥ || 125 ||<BR>
a-kasmād varṇa-gandhādeḥ svastho 'pi na sa jīvati |<BR>
nivāte sendhanaṃ yasya jyotiś cāpy upaśāmyati || 126 ||<BR>
āturasya gṛhe yasya bhidyante vā patanti vā |<BR>
ati-mātram amatrāṇi dur-labhaṃ tasya jīvitam || 127 ||<BR>
yaṃ naraṃ sahasā rogo dur-balaṃ parimuñcati |<BR>
saṃśaya-prāptam ātreyo jīvitaṃ tasya manyate || 128 ||<BR>
     5.128cv  saṃśayaṃ prāptam ātreyo<BR>
kathayen na ca pṛṣṭo 'pi duḥ-śravaṃ maraṇaṃ bhiṣak |<BR>
gatāsor bandhu-mitrāṇāṃ na cecchet taṃ cikitsitum || 129 ||<BR>
     5.129av  kathayen naiva pṛṣṭo 'pi<BR>
yama-dūta-piśācādyair yat parāsur upāsyate |<BR>
ghnadbhir auṣadha-vīryāṇi tasmāt taṃ parivarjayet || 130 ||<BR>
āyur-veda-phalaṃ kṛtsnaṃ yad āyur-jñe pratiṣṭhitam |<BR>
riṣṭa-jñānādṛtas tasmāt sarva-daiva bhaved bhiṣak || 131 ||<BR>
maraṇaṃ prāṇināṃ dṛṣṭam āyuḥ-puṇyobhaya-kṣayāt |<BR>
tayor apy a-kṣayād dṛṣṭaṃ viṣamā-parihāriṇām || 132 ||<BR>
<BR>
”ārīrasthāna <BR>
pāṣaṇḍāśrama-varṇānāṃ sa-varṇāḥ karma-siddhaye |<BR>
ta eva viparītāḥ syur dūtāḥ karma-vipattaye || 1 ||<BR>
dīnaṃ bhītaṃ drutaṃ trastaṃ rūkṣā-maṅgala-vādinam |<BR>
śastriṇaṃ daṇḍinaṃ ṣaṇḍhaṃ muṇḍa-śmaśru-jaṭā-dharam || 2 ||<BR>
     6.2cv  śastriṇaṃ daṇḍinaṃ khaṇḍaṃ     6.2dv  muṇḍa-śmaśruṃ jaṭā-dharam    <BR>
6.2dv  muṇḍaṃ śmaśru-jaṭā-dharam<BR>
a-maṅgalāhvayaṃ krūra-karmāṇaṃ malinaṃ striyam |<BR>
anekaṃ vyādhitaṃ vyaṅgaṃ rakta-mālyānulepanam || 3 ||<BR>
taila-paṅkāṅkitaṃ jīrṇa-vi-varṇārdraika-vāsasam |<BR>
kharoṣṭra-mahiṣārūḍhaṃ kāṣṭha-loṣṭādi-mardinam || 4 ||<BR>
     6.4dv  kāṣṭha-lohādi-mardinam<BR>
nānugacched bhiṣag dūtam āhvayantaṃ ca dūrataḥ |<BR>
a-śasta-cintā-vacane nagne chindati bhindati || 5 ||<BR>
juhvāne pāvakaṃ piṇḍān pitṛbhyo nirvapaty api |<BR>
supte mukta-kace 'bhyakte rudaty a-prayate tathā || 6 ||<BR>
     6.6dv  rudaty a-prayate 'tha-vā<BR>
vaidye dūtā manuṣyāṇām āgacchanti mumūrṣatām |<BR>
vikāra-sāmānya-guṇe deśe kāle 'tha-vā bhiṣak || 7 ||<BR>
dūtam abhyāgataṃ dṛṣṭvā nāturaṃ tam upācaret |<BR>
spṛśanto nābhi-nāsāsya-keśa-roma-nakha-dvi-jān || 8 ||<BR>
     6.8cv  spṛśanto nābhi-nāsākṣi-<BR>
guhya-pṛṣṭha-stana-grīvā-jaṭharānāmikāṅgulīḥ |<BR>
kārpāsa-busa-sīsāsthi-kapāla-musalopalam || 9 ||<BR>
     6.9bv  -jaṭharānāmikāṅguli<BR>
mārjanī-śūrpa-cailānta-bhasmāṅgāra-daśā-tuṣān |<BR>
rajjūpānat-tulā-pāśam anyad vā bhagna-vicyutam || 10 ||<BR>
     6.10dv  anyad vā bhagna-vidyutam<BR>
tat-pūrva-darśane dūtā vyāharanti mariṣyatām |<BR>
tathārdha-rātre madhyāhne saṃdhyayoḥ parva-vāsare || 11 ||<BR>
ṣaṣṭhī-caturthī-navamī-rāhu-ketūdayādiṣu |<BR>
bharaṇī-kṛttikāśleṣā-pūrvārdrā-paitrya-nairṛte || 12 ||<BR>
yasmiṃś ca dūte bruvati vākyam ātura-saṃśrayam |<BR>
paśyen nimittam a-śubhaṃ taṃ ca nānuvrajed bhiṣak || 13 ||<BR>
tad yathā vikalaḥ pretaḥ pretālaṅkāra eva vā |<BR>
chinnaṃ dagdhaṃ vinaṣṭaṃ vā tad-vādīni vacāṃsi vā || 14 ||<BR>
     6.14bv  pretālaṅkāra eva ca<BR>
raso vā kaṭukas tīvro gandho vā kauṇapo mahān |<BR>
sparśo vā vipulaḥ krūro yad vānyad api tādṛśam || 15 ||<BR>
     6.15cv  sparśo vā vipula-krūro<BR>
tat sarvam abhito vākyaṃ vākya-kāle 'tha-vā punaḥ |<BR>
dūtam abhyāgataṃ dṛṣṭvā nāturaṃ tam upācaret || 16 ||<BR>
hāhā-kranditam utkruṣṭam ākruṣṭaṃ skhalanaṃ kṣutam |<BR>
vastrātapa-tra-pāda-tra-vyasanaṃ vyasanīkṣaṇam || 17 ||<BR>
caitya-dhvajānāṃ pātrāṇāṃ pūrṇānāṃ ca nimajjanam |<BR>
hatān-iṣṭa-pravādāś ca dūṣaṇaṃ bhasma-pāṃsubhiḥ || 18 ||<BR>
pathaś chedo 'hi-mārjāra-godhā-saraṭa-vānaraiḥ |<BR>
dīptāṃ prati diśaṃ vācaḥ krūrāṇāṃ mṛga-pakṣiṇām || 19 ||<BR>
kṛṣṇa-dhānya-guḍodaśvil-lavaṇāsava-carmaṇām |<BR>
sarṣapāṇāṃ vasā-taila-tṛṇa-paṅkendhanasya ca || 20 ||<BR>
klība-krūra-śva-pākānāṃ jāla-vāgurayor api |<BR>
charditasya purīṣasya pūti-dur-darśanasya ca || 21 ||<BR>
niḥ-sārasya vyavāyasya kārpāsāder arer api |<BR>
śayanāsana-yānānām uttānānāṃ tu darśanam || 22 ||<BR>
     6.22dv  uttānānāṃ ca darśanam<BR>
nyubjānām itareṣāṃ ca pātrādīnām a-śobhanam |<BR>
puṃ-saṃjñāḥ pakṣiṇo vāmāḥ strī-saṃjñā dakṣiṇāḥ śubhāḥ || 23 ||<BR>
pradakṣiṇaṃ khaga-mṛgā yānto naivaṃ śva-jambukāḥ |<BR>
a-yugmāś ca mṛgāḥ śastāḥ śastā nityaṃ ca darśane || 24 ||<BR>
cāṣa-bhāsa-bharadvāja-nakula-cchāga-barhiṇaḥ |<BR>
a-śubhaṃ sarva-tholūka-biḍāla-saraṭekṣaṇam || 25 ||<BR>
praśastāḥ kīrtane kola-godhāhi-śaśa-jāhakāḥ |<BR>
na darśane na virute vānararkṣāv ato 'nya-thā || 26 ||<BR>
dhanur aindraṃ ca lālāṭam a-śubhaṃ śubham anyataḥ |<BR>
agni-pūrṇāni pātrāṇi bhinnāni vi-śikhāni ca || 27 ||<BR>
dadhy-a-kṣatādi nirgacchad vakṣyamāṇaṃ ca maṅgalam |<BR>
vaidyo mariṣyatāṃ veśma praviśann eva paśyati || 28 ||<BR>
dūtādy a-sādhu dṛṣṭvaivaṃ tyajed ārtam ato 'nya-thā |<BR>
karuṇā-śuddha-saṃtāno yatnatas tam upācaret || 29 ||<BR>
     6.29dv  yatnataḥ samupācaret<BR>
dadhy-a-kṣatekṣu-niṣpāva-priyaṅgu-madhu-sarpiṣām |<BR>
yāvakāñjana-bhṛṅgāra-ghaṇṭā-dīpa-saro-ruhām || 30 ||<BR>
dūrvārdra-matsya-māṃsānāṃ lājānāṃ phala-bhakṣayoḥ |<BR>
ratnebha-pūrṇa-kumbhānāṃ kanyāyāḥ syandanasya ca || 31 ||<BR>
narasya vardhamānasya devatānāṃ nṛpasya ca |<BR>
śuklānāṃ su-mano-vāla-cāmarāmbara-vājinām || 32 ||<BR>
śaṅkha-sādhu-dvi-joṣṇīṣa-toraṇa-svastikasya ca |<BR>
bhūmeḥ samuddhatāyāś ca vahneḥ prajvalitasya ca || 33 ||<BR>
mano-jñasyānna-pānasya pūrṇasya śakaṭasya ca |<BR>
nṛbhir dhenvāḥ sa-vatsāyā vaḍabāyāḥ striyā api || 34 ||<BR>
jīvañjīvaka-sāraṅga-sārasa-priyavādinām |<BR>
haṃsānāṃ śatapattrāṇāṃ baddhasyaika-paśos tathā || 35 ||<BR>
rucakādarśa-siddhārtha-rocanānāṃ ca darśanam |<BR>
gandhaḥ su-surabhir varṇaḥ su-śuklo madhuro rasaḥ || 36 ||<BR>
go-pater anukūlasya svanas tad-vad gavām api |<BR>
mṛga-pakṣi-narāṇāṃ ca śobhināṃ śobhanā giraḥ || 37 ||<BR>
     6.37av  go-pater anulomasya<BR>
chattra-dhvaja-patākānām utkṣepaṇam abhiṣṭutiḥ |<BR>
bherī-mṛdaṅga-śaṅkhānāṃ śabdāḥ puṇyāha-niḥsvanāḥ || 38 ||<BR>
vedādhyayana-śabdāś ca sukho vāyuḥ pradakṣiṇaḥ |<BR>
pathi veśma-praveśe ca vidyād ārogya-lakṣaṇam || 39 ||<BR>
ity uktaṃ dūta-śakunaṃ svapnān ūrdhvaṃ pracakṣate |<BR>
svapne madyaṃ saha pretair yaḥ piban kṛṣyate śunā || 40 ||<BR>
     6.40bv  svapnān ūrdhvaṃ pracakṣyate     6.40bv  svapnān ūrdhvaṃ pravakṣyate<BR>
sa martyo mṛtyunā śīghraṃ jvara-rūpeṇa nīyate |<BR>
rakta-mālya-vapur-vastro yo hasan hriyate striyā || 41 ||<BR>
     6.41av  sa martyo mṛtyunā tūrṇaṃ<BR>
so 'sra-pittena mahiṣa-śva-varāhoṣṭra-gardabhaiḥ |<BR>
yaḥ prayāti diśaṃ yāmyāṃ maraṇaṃ tasya yakṣmaṇā || 42 ||<BR>
latā kaṇṭakinī vaṃśas tālo vā hṛdi jāyate |<BR>
yasya tasyāśu gulmena yasya vahnim an-arciṣam || 43 ||<BR>
juhvato ghṛta-siktasya nagnasyorasi jāyate |<BR>
padmaṃ sa naśyet kuṣṭhena caṇḍālaiḥ saha yaḥ pibet || 44 ||<BR>
snehaṃ bahu-vidhaṃ svapne sa prameheṇa naśyati |<BR>
unmādena jale majjed yo nṛtyan rākṣasaiḥ saha || 45 ||<BR>
apasmāreṇa yo martyo nṛtyan pretena nīyate |<BR>
yānaṃ kharoṣṭra-mārjāra-kapi-śārdūla-śūkaraiḥ || 46 ||<BR>
yasya pretaiḥ śṛgālair vā sa mṛtyor vartate mukhe |<BR>
apūpa-śaṣkulīr jagdhvā vibuddhas tad-vidhaṃ vaman || 47 ||<BR>
na jīvaty akṣi-rogāya sūryendu-grahaṇekṣaṇam |<BR>
sūryā-candramasoḥ pāta-darśanaṃ dṛg-vināśanam || 48 ||<BR>
mūrdhni vaṃśa-latādīnāṃ saṃbhavo vayasāṃ tathā |<BR>
nilayo muṇḍa-tā kāka-gṛdhrādyaiḥ parivāraṇam || 49 ||<BR>
tathā preta-piśāca-strī-draviḍāndhra-gavāśanaiḥ |<BR>
saṅgo vetra-latā-vaṃśa-tṛṇa-kaṇṭaka-saṃkaṭe || 50 ||<BR>
śvabhra-śmaśāna-śayanaṃ patanaṃ pāṃsu-bhasmanoḥ |<BR>
majjanaṃ jala-paṅkādau śīghreṇa srotasā hṛtiḥ || 51 ||<BR>
nṛtya-vāditra-gītāni rakta-srag-vastra-dhāraṇam |<BR>
vayo-'ṅga-vṛddhir abhyaṅgo vivāhaḥ śmaśru-karma ca || 52 ||<BR>
pakvānna-sneha-madyāśaḥ pracchardana-virecane |<BR>
hiraṇya-lohayor lābhaḥ kalir bandha-parājayau || 53 ||<BR>
     6.53bv  pracchardana-virecanam<BR>
upānad-yuga-nāśaś ca prapātaḥ pāda-carmaṇoḥ |<BR>
harṣo bhṛśaṃ prakupitaiḥ pitṛbhiś cāvabhartsanam || 54 ||<BR>
pradīpa-graha-nakṣatra-danta-daivata-cakṣuṣām |<BR>
patanaṃ vā vināśo vā bhedanaṃ parvatasya ca || 55 ||<BR>
     6.55dv  bhedanaṃ parvatasya vā<BR>
kānane rakta-kusume pāpa-karma-niveśane |<BR>
citāndha-kāra-saṃbādhe jananyāṃ ca praveśanam || 56 ||<BR>
     6.56cc  cintāndha-kāra-saṃbādhe<BR>
pātaḥ prāsāda-śailāder matsyena grasanaṃ tathā |<BR>
kāṣāyiṇām a-saumyānāṃ nagnānāṃ daṇḍa-dhāriṇām || 57 ||<BR>
raktākṣāṇāṃ ca kṛṣṇānāṃ darśanaṃ jātu neṣyate |<BR>
kṛṣṇā pāpānanācārā dīrgha-keśa-nakha-stanī || 58 ||<BR>
vi-rāga-mālya-vasanā svapne kāla-niśā matā |<BR>
mano-vahānāṃ pūrṇa-tvāt srotasāṃ prabalair malaiḥ || 59 ||<BR>
dṛśyante dāruṇāḥ svapnā rogī yair yāti pañca-tām |<BR>
a-rogaḥ saṃśayaṃ prāpya kaś-cid eva vimucyate || 60 ||<BR>
dṛṣṭaḥ śruto 'nubhūtaś ca prārthitaḥ kalpitas tathā |<BR>
bhāviko doṣa-jaś ceti svapnaḥ sapta-vidho mataḥ || 61 ||<BR>
     6.61dv  svapnaḥ sapta-vidhaḥ smṛtaḥ<BR>
teṣv ādyā niṣ-phalāḥ pañca yathā-sva-prakṛtir divā |<BR>
vismṛto dīrgha-hrasvo 'ti pūrva-rātre cirāt phalam || 62 ||<BR>
     6.62bv  yathā-svaṃ prakṛtir divā     6.62cv  vismṛto dīrgha-hrasvo 'pi     6.62cv <BR>
vismṛto dīrgha-hrasvo vā<BR>
dṛṣṭaḥ karoti tucchaṃ ca go-sarge tad-ahar mahat |<BR>
nidrayā vān-upahataḥ pratīpair vacanais tathā || 63 ||<BR>
     6.63av  dṛṣṭaḥ karoti tucchaṃ vā     6.63cv  nidrayā cān-upahataḥ<BR>
yāti pāpo 'lpa-phala-tāṃ dāna-homa-japādibhiḥ |<BR>
a-kalyāṇam api svapnaṃ dṛṣṭvā tatraiva yaḥ punaḥ || 64 ||<BR>
     6.64av  yāti pāpo 'py a-phala-tāṃ<BR>
paśyet saumyaṃ śubhaṃ tasya śubham eva phalaṃ bhavet |<BR>
devān dvi-jān go-vṛṣabhān jīvataḥ suhṛdo nṛpān || 65 ||<BR>
sādhūn yaśasvino vahnim iddhaṃ svacchān jalāśayān |<BR>
kanyāḥ kumārakān gaurān śukla-vastrān su-tejasaḥ || 66 ||<BR>
     6.66cv  kanyāṃ kumārakān gaurān<BR>
narāśanaṃ dīpta-tanuṃ samantād rudhirokṣitam |<BR>
yaḥ paśyel labhate yo vā chattrādarśa-viṣāmiṣam || 67 ||<BR>
     6.67av  narāśanaṃ dīpta-tanuḥ     6.67bv  samantād rudhirokṣitaḥ<BR>
śuklāḥ su-manaso vastram a-medhyālepanaṃ phalam |<BR>
śaila-prāsāda-sa-phala-vṛkṣa-siṃha-nara-dvi-pān || 68 ||<BR>
ārohed go-'śva-yānaṃ ca taren nada-hradoda-dhīn |<BR>
pūrvottareṇa gamanam a-gamyāgamanaṃ mṛtam || 69 ||<BR>
     6.69bv  taren nada-mahoda-dhīn<BR>
saṃbādhān niḥsṛtir devaiḥ pitṛbhiś cābhinandanam |<BR>
rodanaṃ patitotthānaṃ dviṣatāṃ cāvamardanam || 70 ||<BR>
     6.70av  saṃkaṭān niḥsṛtir devaiḥ     6.70dv  dviṣatāṃ cāpamardanam<BR>
yasya syād āyur ārogyaṃ vittaṃ bahu ca so 'śnute |<BR>
maṅgalācāra-saṃpannaḥ parivāras tathāturaḥ || 71 ||<BR>
     6.71bv  vittaṃ sa bahu-śo 'śnute<BR>
śrad-dadhāno 'nukūlaś ca prabhūta-dravya-saṃgrahaḥ |<BR>
sat-tva-lakṣaṇa-saṃyogo bhaktir vaidya-dvi-jātiṣu || 72 ||<BR>
cikitsāyām a-nirvedas tad ārogyasya lakṣaṇam |<BR>
ity atra janma-maraṇaṃ yataḥ samyag udāhṛtam || 73 ||<BR>
śarīrasya tataḥ sthānaṃ śārīram idam ucyate || 73ū̆ab ||<BR>
<BR>
Nidānasthāna <BR>
rogaḥ pāpmā jvaro vyādhir vikāro duḥkham āmayaḥ |<BR>
yakṣmātaṅka-gadābādhāḥ śabdāḥ paryāya-vācinaḥ || 1 ||<BR>
nidānaṃ pūrva-rūpāṇi rūpāṇy upaśayas tathā |<BR>
saṃprāptiś ceti vijñānaṃ rogāṇāṃ pañca-dhā smṛtam || 2 ||<BR>
nimitta-hetv-āyatana-pratyayotthāna-kāraṇaiḥ |<BR>
nidānam āhuḥ paryāyaiḥ prāg-rūpaṃ yena lakṣyate || 3 ||<BR>
utpitsur āmayo doṣa-viśeṣeṇān-adhiṣṭhitaḥ |<BR>
liṅgam a-vyaktam alpa-tvād vyādhīnāṃ tad yathā-yatham || 4 ||<BR>
tad eva vyakta-tāṃ yātaṃ rūpam ity abhidhīyate |<BR>
saṃsthānaṃ vyañjanaṃ liṅgaṃ lakṣaṇaṃ cihnam ākṛtiḥ || 5 ||<BR>
hetu-vyādhi-viparyasta-viparyastārtha-kāriṇām |<BR>
auṣadhānna-vihārāṇām upayogaṃ sukhāvaham || 6 ||<BR>
vidyād upaśayaṃ vyādheḥ sa hi sātmyam iti smṛtaḥ |<BR>
viparīto 'n-upaśayo vyādhy-a-sātmyābhisaṃjñitaḥ || 7 ||<BR>
yathā-duṣṭena doṣeṇa yathā cānuvisarpatā |<BR>
nirvṛttir āmayasyāsau saṃprāptir jātir āgatiḥ || 8 ||<BR>
saṃkhyā-vikalpa-prādhānya-bala-kāla-viśeṣataḥ |<BR>
sā bhidyate yathātraiva vakṣyante 'ṣṭau jvarā iti || 9 ||<BR>
doṣāṇāṃ samavetānāṃ vikalpo 'ṃśāṃśa-kalpanā |<BR>
svātantrya-pāratantryābhyāṃ vyādheḥ prādhānyam ādiśet || 10 ||<BR>
hetv-ādi-kārtsnyāvayavair balā-bala-viśeṣaṇam |<BR>
naktan-dinartu-bhuktāṃśair vyādhi-kālo yathā-malam || 11 ||<BR>
iti prokto nidānārthas taṃ vyāsenopadekṣyati |<BR>
sarveṣām eva rogāṇāṃ nidānaṃ kupitā malāḥ || 12 ||<BR>
     1.12av  iti prokto nidānārthaḥ     1.12bv  taṃ vyāsenopadekṣyate     1.12bv  taṃ<BR>
vyāsenopadiśyate<BR>
     1.12bv  sa vyāsenopadekṣyati     1.12bv  sa vyāsenopadekṣyate     1.12bv  sa<BR>
vyāsenopadiśyate<BR>
tat-prakopasya tu proktaṃ vividhā-hita-sevanam |<BR>
a-hitaṃ tri-vidho yogas trayāṇāṃ prāg udāhṛtaḥ || 13 ||<BR>
     1.13cv  a-hitas tri-vidho yogas<BR>
tiktoṣaṇa-kaṣāyālpa-rūkṣa-pramita-bhojanaiḥ |<BR>
dhāraṇodīraṇa-niśā-jāgarāty-ucca-bhāṣaṇaiḥ || 14 ||<BR>
kriyāti-yoga-bhī-śoka-cintā-vyāyāma-maithunaiḥ |<BR>
grīṣmāho-rātri-bhuktānte prakupyati samīraṇaḥ || 15 ||<BR>
pittaṃ kaṭv-amla-tīkṣṇoṣṇa-paṭu-krodha-vidāhibhiḥ |<BR>
śaran-madhyāhna-rātry-ardha-vidāha-samayeṣu ca || 16 ||<BR>
     1.16dv  -nidāgha-samayeṣu ca<BR>
svādv-amla-lavaṇa-snigdha-gurv-abhiṣyandi-śītalaiḥ |<BR>
āsyā-svapna-sukhā-jīrṇa-divā-svapnāti-bṛṃhaṇaiḥ || 17 ||<BR>
     1.17cv  ati-svapna-sukhā-jīrṇa-<BR>
pracchardanādya-yogena bhukta-mātra-vasantayoḥ |<BR>
pūrvāhṇe pūrva-rātre ca śleṣmā dvandvaṃ tu saṃkarāt || 18 ||<BR>
miśrī-bhāvāt samastānāṃ saṃnipātas tathā punaḥ |<BR>
saṃkīrṇā-jīrṇa-viṣama-viruddhādhyaśanādibhiḥ || 19 ||<BR>
vyāpanna-madya-pānīya-śuṣka-śākāma-mūlakaiḥ |<BR>
piṇyāka-mṛd-yava-surā-pūti-śuṣka-kṛśāmiṣaiḥ || 20 ||<BR>
doṣa-traya-karais tais tais tathānna-parivartanāt |<BR>
ṛtor duṣṭāt puro-vātād grahāveśād viṣād garāt || 21 ||<BR>
     1.21bv  tathānna-parivartataḥ     1.21bv  tathānna-parivṛttitaḥ<BR>
duṣṭānnāt parvatāśleṣād grahair janmarkṣa-pīḍanāt |<BR>
mithyā-yogāc ca vividhāt pāpānāṃ ca niṣevaṇāt || 22 ||<BR>
     1.22av  duṣṭāmāt parvatāśleṣād<BR>
strīṇāṃ prasava-vaiṣamyāt tathā mithyopacārataḥ |<BR>
prati-rogam iti kruddhā rogādhiṣṭhāna-gāminīḥ || 23 ||<BR>
rasāyanīḥ prapadyāśu doṣā dehe vikurvate || 23ū̆ab ||<BR>
<BR>
Nidānasthāna <BR>
jvaro roga-patiḥ pāpmā mṛtyur ojo-'śano 'ntakaḥ |<BR>
krodho dakṣādhvara-dhvaṃsī rudrordhva-nayanodbhavaḥ || 1 ||<BR>
     2.1bv  mṛtyus tejo-'śano 'ntakaḥ<BR>
janmāntayor moha-mayaḥ saṃtāpātmāpacāra-jaḥ |<BR>
vividhair nāmabhiḥ krūro nānā-yoniṣu vartate || 2 ||<BR>
sa jāyate 'ṣṭa-dhā doṣaiḥ pṛthaṅ miśraiḥ samāgataiḥ |<BR>
āgantuś ca malās tatra svaiḥ svair duṣṭāḥ pradūṣaṇaiḥ || 3 ||<BR>
āmāśayaṃ praviśyāmam anugamya pidhāya ca |<BR>
srotāṃsi pakti-sthānāc ca nirasya jvalanaṃ bahiḥ || 4 ||<BR>
saha tenābhisarpantas tapantaḥ sakalaṃ vapuḥ |<BR>
kurvanto gātram aty-uṣṇaṃ jvaraṃ nirvartayanti te || 5 ||<BR>
     2.5cv  kurvanto gātram ā-śuṣkaṃ<BR>
sroto-vibandhāt prāyeṇa tataḥ svedo na jāyate |<BR>
tasya prāg-rūpam ālasyam a-ratir gātra-gauravam || 6 ||<BR>
āsya-vairasyam a-ruci-jṛmbhā sāsrākulākṣi-tā |<BR>
aṅga-mardo '-vipāko 'lpa-prāṇa-tā bahu-nidra-tā || 7 ||<BR>
     2.7bv  -jṛmbhā sāsrākulākṣa-tā<BR>
roma-harṣo vinamanaṃ piṇḍikodveṣṭanaṃ klamaḥ |<BR>
hitopadeśeṣv a-kṣāntiḥ prītir amla-paṭūṣaṇe || 8 ||<BR>
dveṣaḥ svāduṣu bhakṣyeṣu tathā bāleṣu tṛḍ bhṛśam |<BR>
śabdāgni-śīta-vātāmbu-cchāyoṣṇeṣv a-nimittataḥ || 9 ||<BR>
icchā dveṣaś ca tad anu jvarasya vyakta-tā bhavet |<BR>
āgamāpagama-kṣobha-mṛdu-tā-vedanoṣmaṇām || 10 ||<BR>
vaiṣamyaṃ tatra tatrāṅge tās tāḥ syur vedanāś calāḥ |<BR>
pādayoḥ supta-tā stambhaḥ piṇḍikodveṣṭanaṃ śamaḥ || 11 ||<BR>
     2.11dv  piṇḍikodveṣṭanaṃ klamaḥ<BR>
viśleṣa iva saṃdhīnāṃ sāda ūrvoḥ kaṭī-grahaḥ |<BR>
pṛṣṭhaṃ kṣodam ivāpnoti niṣpīḍyata ivodaram || 12 ||<BR>
chidyanta iva cāsthīni pārśva-gāni viśeṣataḥ |<BR>
hṛdayasya grahas todaḥ prājaneneva vakṣasaḥ || 13 ||<BR>
skandhayor mathanaṃ bāhvor bhedaḥ pīḍanam aṃsayoḥ |<BR>
a-śaktir bhakṣaṇe hanvor jṛmbhaṇaṃ karṇayoḥ svanaḥ || 14 ||<BR>
nistodaḥ śaṅkhayor mūrdhni vedanā vi-rasāsya-tā |<BR>
kaṣāyāsya-tvam atha-vā malānām a-pravartanam || 15 ||<BR>
rūkṣāruṇa-tvag-āsyākṣi-nakha-mūtra-purīṣa-tā |<BR>
prasekā-rocakā-śraddhā-vipākā-sveda-jāgarāḥ || 16 ||<BR>
kaṇṭhauṣṭha-śoṣas tṛṭ śuṣkau chardi-kāsau viṣādi-tā |<BR>
harṣo romāṅga-danteṣu vepathuḥ kṣavathor grahaḥ || 17 ||<BR>
     2.17dv  śvayathuḥ kṣavathor grahaḥ<BR>
bhramaḥ pralāpo gharmecchā vināmaś cānila-jvare |<BR>
yuga-pad vyāptir aṅgānāṃ pralāpaḥ kaṭu-vaktra-tā || 18 ||<BR>
nāsāsya-pākaḥ śītecchā bhramo mūrchā mado '-ratiḥ |<BR>
viṭ-sraṃsaḥ pitta-vamanaṃ rakta-ṣṭhīvanam amlakaḥ || 19 ||<BR>
rakta-koṭhodgamaḥ pīta-harita-tvaṃ tvag-ādiṣu |<BR>
svedo niḥśvāsa-vaigandhyam ati-tṛṣṇā ca pitta-je || 20 ||<BR>
viśeṣād a-rucir jāḍyaṃ sroto-rodho 'lpa-vega-tā |<BR>
praseko mukha-mādhuryaṃ hṛl-lepa-śvāsa-pīnasāḥ || 21 ||<BR>
hṛl-lāsaś chardanaṃ kāsaḥ stambhaḥ śvaityaṃ tvag-ādiṣu |<BR>
aṅgeṣu śīta-piṭikās tandrodardaḥ kaphodbhave || 22 ||<BR>
kāle yathā-svaṃ sarveṣāṃ pravṛttir vṛddhir eva vā || 23ab ||<BR>
nidānoktān-upaśayo viparītopaśāyi-tā || 23cd ||<BR>
yathā-svaṃ liṅga-saṃsarge jvaraḥ saṃsarga-jo 'pi ca || 23ef ||<BR>
śiro-'rti-mūrchā-vami-dāha-moha-kaṇṭhāsya-śoṣā-rati-parva-bhedāḥ |<BR>
unnidra-tā-tṛḍ-bhrama-roma-harṣā jṛmbhāti-vāk-tvaṃ ca calāt sa-pittāt || 24 ||<BR>
tāpa-hāny-a-ruci-parva-śiro-ruk-pīnasa-śvasana-kāsa-vibandhāḥ |<BR>
śīta-jāḍya-timira-bhrama-tandrāḥ śleṣma-vāta-janita-jvara-liṅgam || 25 ||<BR>
śīta-stambha-sveda-dāhā-vyavasthā tṛṣṇā-kāsa-śleṣma-pitta-pravṛttiḥ |<BR>
mohas tandrā lipta-tiktāsya-tā ca jñeyaṃ rūpaṃ śleṣma-pitta-jvarasya || 26 ||<BR>
     2.26bv  tṛṣṇā kāsaḥ śleṣma-pitta-pravṛttiḥ<BR>
sarva-jo lakṣaṇaiḥ sarvair dāho 'tra ca muhur muhuḥ |<BR>
tad-vac chītaṃ mahā-nidrā divā jāgaraṇaṃ niśi || 27 ||<BR>
sadā vā naiva vā nidrā mahā-svedo 'ti naiva vā |<BR>
gīta-nartana-hāsyādi-vikṛtehā-pravartanam || 28 ||<BR>
     2.28bv  mahān svedo 'ti naiva vā<BR>
sāśruṇī kaluṣe rakte bhugne lulita-pakṣmaṇī |<BR>
akṣiṇī piṇḍikā-pārśva-mūrdha-parvāsthi-rug-bhramaḥ || 29 ||<BR>
sa-svanau sa-rujau karṇau kaṇṭhaḥ śūkair ivācitaḥ |<BR>
paridagdhā kharā jihvā guru-srastāṅga-saṃdhi-tā || 30 ||<BR>
     2.30dv  guruḥ srastāṅga-saṃdhi-tā<BR>
rakta-pitta-kapha-ṣṭhīvo lolanaṃ śiraso 'ti-ruk |<BR>
koṭhānāṃ śyāva-raktānāṃ maṇḍalānāṃ ca darśanam || 31 ||<BR>
     2.31bv  lolanaṃ śiraso 'ti-tṛṭ<BR>
hṛd-vyathā mala-saṃsaṅgaḥ pravṛttir vālpa-śo 'ti vā |<BR>
snigdhāsya-tā bala-bhraṃśaḥ svara-sādaḥ pralāpi-tā || 32 ||<BR>
     2.32av  hṛd-vyathā mala-saṃsargaḥ<BR>
doṣa-pākaś cirāt tandrā pratataṃ kaṇṭha-kūjanam |<BR>
saṃnipātam abhinyāsaṃ taṃ brūyāc ca hṛtaujasam || 33 ||<BR>
     2.33dv  taṃ brūyāc ca hataujasam<BR>
vāyunā kapha-ruddhena pittam antaḥ prapīḍitam |<BR>
vyavāyi-tvāc ca sūkṣma-tvād bahir-mārgaṃ pravartate || 33+1 ||<BR>
tena hāridra-netra-tvaṃ saṃnipātodbhave jvare || 33+2ab ||<BR>
doṣe vibaddhe naṣṭe 'gnau sarva-saṃpūrṇa-lakṣaṇaḥ |<BR>
a-sādhyaḥ so 'nya-thā kṛcchro bhaved vaikalya-do 'pi vā || 34 ||<BR>
anyac ca saṃnipātottho yatra pittaṃ pṛthak sthitam |<BR>
tvaci koṣṭhe 'tha-vā dāhaṃ vidadhāti puro 'nu vā || 35 ||<BR>
     2.35av  anyaś ca saṃnipātottho<BR>
tad-vad vāta-kaphau śītaṃ dāhādir dus-taras tayoḥ |<BR>
śītādau tatra pittena kaphe syandita-śoṣite || 36 ||<BR>
śīte śānte 'mlako mūrchā madas tṛṣṇā ca jāyate |<BR>
dāhādau punar ante syus tandrā-ṣṭhīva-vami-klamāḥ || 37 ||<BR>
āgantur abhighātābhiṣaṅga-śāpābhicārataḥ |<BR>
catur-dhātra kṣata-ccheda-dāhādyair abhighāta-jaḥ || 38 ||<BR>
śramāc ca tasmin pavanaḥ prāyo raktaṃ pradūṣayan |<BR>
sa-vyathā-śopha-vaivarṇyaṃ sa-rujaṃ kurute jvaram || 39 ||<BR>
grahāveśauṣadhi-viṣa-krodha-bhī-śoka-kāma-jaḥ |<BR>
abhiṣaṅgād graheṇāsminn a-kasmād dhāsa-rodane || 40 ||<BR>
oṣadhi-gandha-je mūrchā śiro-rug vamathuḥ kṣavaḥ |<BR>
viṣān mūrchātisārāsya-śyāva-tā-dāha-hṛd-gadāḥ || 41 ||<BR>
     2.41bv  śiro-ruk śvayathuḥ kṣavaḥ     2.41bv  śiro-rug vepathuḥ kṣavaḥ     2.41dv <BR>
-śyāva-tā-dāha-hṛd-grahāḥ<BR>
krodhāt kampaḥ śiro-ruk ca pralāpo bhaya-śoka-je |<BR>
kāmād bhramo '-rucir dāho hrī-nidrā-dhī-dhṛti-kṣayaḥ || 42 ||<BR>
     2.42dv  bhī-nidrā-dhī-dhṛti-kṣayaḥ<BR>
grahādau saṃnipātasya bhayādau marutas traye |<BR>
kopaḥ kope 'pi pittasya yau tu śāpābhicāra-jau || 43 ||<BR>
     2.43cv  kopaḥ kope tu pittasya     2.43cv  kopaḥ krodhe tu pittasya<BR>
saṃnipāta-jvarau ghorau tāv a-sahya-tamau matau |<BR>
tatrābhicārikair mantrair hūyamānasya tapyate || 44 ||<BR>
     2.44bv  tāv a-sādhya-tamau matau<BR>
pūrvaṃ cetas tato dehas tato visphoṭa-tṛḍ-bhramaiḥ |<BR>
sa-dāha-mūrchair grastasya praty-ahaṃ vardhate jvaraḥ || 45 ||<BR>
iti jvaro 'ṣṭa-dhā dṛṣṭaḥ samāsād vividhas tu saḥ |<BR>
śārīro mānasaḥ saumyas tīkṣṇo 'ntar-bahir-āśrayaḥ || 46 ||<BR>
prākṛto vaikṛtaḥ sādhyo '-sādhyaḥ sāmo nir-āmakaḥ |<BR>
pūrvaṃ śarīre śārīre tāpo manasi mānase || 47 ||<BR>
pavane yoga-vāhi-tvāc chītaṃ śleṣma-yute bhavet |<BR>
dāhaḥ pitta-yute miśraṃ miśre 'ntaḥ-saṃśraye punaḥ || 48 ||<BR>
jvare 'dhikaṃ vikārāḥ syur antaḥ kṣobho mala-grahaḥ |<BR>
bahir eva bahir-vege tāpo 'pi ca su-sādhya-tā || 49 ||<BR>
varṣā-śarad-vasanteṣu vātādyaiḥ prākṛtaḥ kramāt |<BR>
vaikṛto 'nyaḥ sa duḥ-sādhyaḥ prāyaś ca prākṛto 'nilāt || 50 ||<BR>
varṣāsu māruto duṣṭaḥ pitta-śleṣmānvito jvaram |<BR>
kuryāt pittaṃ ca śaradi tasya cānu-balaṃ kaphaḥ || 51 ||<BR>
     2.51dv  tasya cānu-balaḥ kaphaḥ<BR>
tat-prakṛtyā visargāc ca tatra nān-aśanād bhayam |<BR>
kapho vasante tam api vāta-pittaṃ bhaved anu || 52 ||<BR>
     2.52av  tat-prakṛtyā visargasya<BR>
bala-vatsv alpa-doṣeṣu jvaraḥ sādhyo 'n-upadravaḥ |<BR>
sarva-thā vikṛti-jñāne prāg a-sādhya udāhṛtaḥ || 53 ||<BR>
jvaropadrava-tīkṣṇa-tvam a-glānir bahu-mūtra-tā |<BR>
na pravṛttir na viḍ jīrṇā na kṣut sāma-jvarākṛtiḥ || 54 ||<BR>
jvara-vego 'dhikaṃ tṛṣṇā pralāpaḥ śvasanaṃ bhramaḥ |<BR>
mala-pravṛttir utkleśaḥ pacyamānasya lakṣaṇam || 55 ||<BR>
     2.55av  jvara-vego 'dhikas tṛṣṇā<BR>
jīrṇa-tāma-viparyāsāt sapta-rātraṃ ca laṅghanāt |<BR>
jvaraḥ pañca-vidhaḥ prokto mala-kāla-balā-balāt || 56 ||<BR>
prāya-śaḥ saṃnipātena bhūyasā tūpadiśyate |<BR>
saṃtataḥ satato 'nye-dyus tṛtīyaka-caturthakau || 57 ||<BR>
     2.57av  prāyaḥ sa saṃnipātena<BR>
dhātu-mūtra-śakṛd-vāhi-srotasāṃ vyāpino malāḥ |<BR>
tāpayantas tanuṃ sarvāṃ tulya-dūṣyādi-vardhitāḥ || 58 ||<BR>
balino guravaḥ stabdhā viśeṣeṇa rasāśritāḥ |<BR>
saṃtataṃ niṣ-prati-dvandvā jvaraṃ kuryuḥ su-duḥ-saham || 59 ||<BR>
malaṃ jvaroṣmā dhātūn vā sa śīghraṃ kṣapayet tataḥ |<BR>
sarvākāraṃ rasādīnāṃ śuddhyā-śuddhyāpi vā kramāt || 60 ||<BR>
     2.60av  malāñ jvaroṣmā dhātūn vā<BR>
vāta-pitta-kaphaiḥ sapta daśa dvā-daśa vāsarān |<BR>
prāyo 'nuyāti maryādāṃ mokṣāya ca vadhāya ca || 61 ||<BR>
     2.61dv  vimokṣāya vadhāya vā<BR>
ity agniveśasya mataṃ hārītasya punaḥ smṛtiḥ |<BR>
dvi-guṇā saptamī yāvan navamy ekā-daśī tathā || 62 ||<BR>
eṣā tri-doṣa-maryādā mokṣāya ca vadhāya ca |<BR>
śuddhy-a-śuddhau jvaraḥ kālaṃ dīrgham apy anuvartate || 63 ||<BR>
     2.63cv  śuddhy-a-śuddhyor jvaraḥ kālaṃ<BR>
kṛśānāṃ vyādhi-muktānāṃ mithyāhārādi-sevinām |<BR>
alpo 'pi doṣo dūṣyāder labdhvānya-tamato balam || 64 ||<BR>
sa-vipakṣo jvaraṃ kuryād viṣamaṃ kṣaya-vṛddhi-bhāk |<BR>
doṣaḥ pravartate teṣāṃ sve kāle jvarayan balī || 65 ||<BR>
     2.65dv  sva-kāle jvarayan balī<BR>
nivartate punaś caiṣa praty-anīka-balā-balaḥ |<BR>
kṣīṇe doṣe jvaraḥ sūkṣmo rasādiṣv eva līyate || 66 ||<BR>
līna-tvāt kārśya-vaivarṇya-jāḍyādīn ādadhāti saḥ |<BR>
āsanna-vivṛtāsya-tvāt srotasāṃ rasa-vāhinām || 67 ||<BR>
āśu sarvasya vapuṣo vyāptir doṣeṇa jāyate |<BR>
saṃtataḥ satatas tena viparīto viparyayāt || 68 ||<BR>
viṣamo viṣamārambha-kriyā-kālo 'nuṣaṅga-vān |<BR>
doṣo raktāśrayaḥ prāyaḥ karoti satataṃ jvaram || 69 ||<BR>
aho-rātrasya sa dviḥ syāt sakṛd anye-dyur āśritaḥ |<BR>
tasmin māṃsa-vahā nāḍīr medo-nāḍīs tṛtīyake || 70 ||<BR>
     2.70cv  asmin māṃsa-vahā nāḍīr<BR>
grāhī pittānilān mūrdhnas trikasya kapha-pittataḥ |<BR>
sa-pṛṣṭhasyānila-kaphāt sa caikāhāntaraḥ smṛtaḥ || 71 ||<BR>
     2.71dv  sa vaikāhāntaraḥ smṛtaḥ<BR>
caturthako male medo-majjāsthy-anya-tama-sthite |<BR>
majja-stha evety apare prabhāvaṃ sa tu darśayet || 72 ||<BR>
dvi-dhā kaphena jaṅghābhyāṃ sa pūrvaṃ śiraso 'nilāt |<BR>
asthi-majjobhaya-gate caturthaka-viparyayaḥ || 73 ||<BR>
     2.73dv  cāturthika-viparyayaḥ<BR>
tri-dhā dvy-ahaṃ jvarayati dinam ekaṃ tu muñcati |<BR>
balā-balena doṣāṇām anna-ceṣṭādi-janmanā || 74 ||<BR>
     2.74av  try-ahād dvy-ahaṃ jvarayati     2.74bv  dinam ekaṃ vimuñcati<BR>
jvaraḥ syān manasas tad-vat karmaṇaś ca tadā tadā |<BR>
doṣa-dūṣyartv-aho-rātra-prabhṛtīnāṃ balāj jvaraḥ || 75 ||<BR>
manaso viṣayāṇāṃ ca kālaṃ taṃ taṃ prapadyate |<BR>
dhātūn prakṣobhayan doṣo mokṣa-kāle vilīyate || 76 ||<BR>
tato naraḥ śvasan svidyan kūjan vamati ceṣṭate |<BR>
vepate pralapaty uṣṇaiḥ śītaiś cāṅgair hata-prabhaḥ || 77 ||<BR>
vi-saṃjño jvara-vegārtaḥ sa-krodha iva vīkṣate |<BR>
sa-doṣa-śabdaṃ ca śakṛd dravaṃ sṛjati vega-vat || 78 ||<BR>
deho laghur vyapagata-klama-moha-tāpaḥ pāko mukhe karaṇa-sauṣṭhavam a-vyatha-tvam<BR>
|<BR>
svedaḥ kṣavaḥ prakṛti-yogi mano 'nna-lipsā kaṇḍūś ca mūrdhni vigata-jvara-lakṣaṇāni ||<BR>
79 ||<BR>
<BR>
Nidānasthāna <BR>
bhṛśoṣṇa-tīkṣṇa-kaṭv-amla-lavaṇādi-vidāhibhiḥ |<BR>
kodravoddālakaiś cānnais tad-yuktair ati-sevitaiḥ || 1 ||<BR>
kupitaṃ pittalaiḥ pittaṃ dravaṃ raktaṃ ca mūrchite |<BR>
te mithas tulya-rūpa-tvam āgamya vyāpnutas tanum || 2 ||<BR>
pittaṃ raktasya vikṛteḥ saṃsargād dūṣaṇād api |<BR>
gandha-varṇānuvṛtteś ca raktena vyapadiśyate || 3 ||<BR>
     3.3av  pittaṃ raktasya vikṛtiḥ<BR>
prabhavaty asṛjaḥ sthānāt plīhato yakṛtaś ca tat |<BR>
śiro-guru-tvam a-ruciḥ śītecchā dhūmako 'mlakaḥ || 4 ||<BR>
chardiś chardita-baibhatsyaṃ kāsaḥ śvāso bhramaḥ klamaḥ |<BR>
loha-lohita-matsyāma-gandhāsya-tvaṃ svara-kṣayaḥ || 5 ||<BR>
rakta-hāridra-harita-varṇa-tā nayanādiṣu |<BR>
nīla-lohita-pītānāṃ varṇānām a-vivecanam || 6 ||<BR>
svapne tad-varṇa-darśi-tvaṃ bhavaty asmin bhaviṣyati |<BR>
ūrdhvaṃ nāsākṣi-karṇāsyair meḍhra-yoni-gudair adhaḥ || 7 ||<BR>
kupitaṃ roma-kūpaiś ca samastais tat pravartate |<BR>
ūrdhvaṃ sādhyaṃ kaphād yasmāt tad virecana-sādhanam || 8 ||<BR>
bahv-auṣadhaṃ ca pittasya vireko hi varauṣadham |<BR>
anubandhī kapho yaś ca tatra tasyāpi śuddhi-kṛt || 9 ||<BR>
kaṣāyāḥ svādavo 'py asya viśuddha-śleṣmaṇo hitāḥ |<BR>
kim u tiktāḥ kaṣāyā vā ye nisargāt kaphāpahāḥ || 10 ||<BR>
adho yāpyaṃ calād yasmāt tat pracchardana-sādhanam |<BR>
alpauṣadhaṃ ca pittasya vamanaṃ na varauṣadham || 11 ||<BR>
anubandhī calo yaś ca śāntaye 'pi na tasya tat |<BR>
kaṣāyāś ca hitās tasya madhurā eva kevalam || 12 ||<BR>
kapha-māruta-saṃsṛṣṭam a-sādhyam ubhayāyanam |<BR>
a-śakya-prātilomya-tvād a-bhāvād auṣadhasya ca || 13 ||<BR>
na hi saṃśodhanaṃ kiñ-cid asty asya pratiloma-gam |<BR>
śodhanaṃ pratilomaṃ ca rakta-pitte bhiṣag-jitam || 14 ||<BR>
     3.14bv  asty asya pratilomanam     3.14bv  asty asya pratilomakam<BR>
evam evopaśamanaṃ sarva-śo nāsya vidyate |<BR>
saṃsṛṣṭeṣu hi doṣeṣu sarva-jic chamanaṃ hitam || 15 ||<BR>
tatra doṣānugamanaṃ sirāsra iva lakṣayet |<BR>
upadravāṃś ca vikṛti-jñānatas teṣu cādhikam || 16 ||<BR>
āśu-kārī yataḥ kāsas tam evātaḥ pravakṣyati |<BR>
pañca kāsāḥ smṛtā vāta-pitta-śleṣma-kṣata-kṣayaiḥ || 17 ||<BR>
     3.17bv  tam evātaḥ pracakṣyate     3.17bv  tam evātaḥ pracakṣate<BR>
kṣayāyopekṣitāḥ sarve balinaś cottarottaram |<BR>
teṣāṃ bhaviṣyatāṃ rūpaṃ kaṇṭhe kaṇḍūr a-rocakaḥ || 18 ||<BR>
     3.18bv  balinaś ca yathottaram<BR>
śūka-pūrṇābha-kaṇṭha-tvaṃ tatrādho vihato 'nilaḥ |<BR>
ūrdhvaṃ pravṛttaḥ prāpyoras tasmin kaṇṭhe ca saṃsajan || 19 ||<BR>
śiraḥ-srotāṃsi saṃpūrya tato 'ṅgāny utkṣipann iva |<BR>
kṣipann ivākṣiṇī pṛṣṭham uraḥ pārśve ca pīḍayan || 20 ||<BR>
pravartate sa vaktreṇa bhinna-kāṃsyopama-dhvaniḥ |<BR>
hetu-bhedāt pratīghāta-bhedo vāyoḥ sa-raṃhasaḥ || 21 ||<BR>
yad rujā-śabda-vaiṣamyaṃ kāsānāṃ jāyate tataḥ |<BR>
kupito vātalair vātaḥ śuṣkoraḥ-kaṇṭha-vaktra-tām || 22 ||<BR>
     3.22cv  kupito vātalair vāyuḥ<BR>
hṛt-pārśvoraḥ-śiraḥ-śūlaṃ moha-kṣobha-svara-kṣayān |<BR>
karoti śuṣkaṃ kāsaṃ ca mahā-vega-rujā-svanam || 23 ||<BR>
     3.23cv  karoti śuṣka-kāsaṃ ca<BR>
so 'ṅga-harṣī kaphaṃ śuṣkaṃ kṛcchrān muktvālpa-tāṃ vrajet |<BR>
pittāt pītākṣi-kapha-tā tiktāsya-tvaṃ jvaro bhramaḥ || 24 ||<BR>
pittāsṛg-vamanaṃ tṛṣṇā vaisvaryaṃ dhūmako 'mlakaḥ |<BR>
pratataṃ kāsa-vegena jyotiṣām iva darśanam || 25 ||<BR>
     3.25bv  vaisvaryaṃ dhūmako madaḥ<BR>
kaphād uro 'lpa-ruṅ mūrdha-hṛdayaṃ stimitaṃ guru |<BR>
kaṇṭhopalepaḥ sadanaṃ pīnasa-cchardy-a-rocakāḥ || 26 ||<BR>
     3.26cv  kaṇṭhāsya-lepaḥ sadanaṃ<BR>
roma-harṣo ghana-snigdha-śveta-śleṣma-pravartanam |<BR>
yuddhādyaiḥ sāhasais tais taiḥ sevitair a-yathā-balam || 27 ||<BR>
urasy antaḥ-kṣate vāyuḥ pittenānugato balī |<BR>
kupitaḥ kurute kāsaṃ kaphaṃ tena sa-śoṇitam || 28 ||<BR>
pītaṃ śyāvaṃ ca śuṣkaṃ ca grathitaṃ kuthitaṃ bahu |<BR>
ṣṭhīvet kaṇṭhena rujatā vibhinneneva corasā || 29 ||<BR>
     3.29av  pītaṃ śyāmaṃ ca śuṣkaṃ ca<BR>
sūcībhir iva tīkṣṇābhis tudyamānena śūlinā |<BR>
parva-bheda-jvara-śvāsa-tṛṣṇā-vaisvarya-kampa-vān || 30 ||<BR>
pārāvata ivākūjan pārśva-śūlī tato 'sya ca |<BR>
kramād vīryaṃ ruciḥ paktā balaṃ varṇaś ca hīyate || 31 ||<BR>
kṣīṇasya sāsṛṅ-mūtra-tvaṃ syāc ca pṛṣṭha-kaṭī-grahaḥ |<BR>
vāyu-pradhānāḥ kupitā dhātavo rāja-yakṣmiṇaḥ || 32 ||<BR>
kurvanti yakṣmāyatanaiḥ kāsaṃ ṣṭhīvet kaphaṃ tataḥ |<BR>
pūti-pūyopamaṃ pītaṃ visraṃ harita-lohitam || 33 ||<BR>
lucyete iva pārśve ca hṛdayaṃ patatīva ca |<BR>
a-kasmād uṣṇa-śītecchā bahv-āśi-tvaṃ bala-kṣayaḥ || 34 ||<BR>
     3.34av  lupyete iva pārśve ca<BR>
snigdha-prasanna-vaktra-tvaṃ śrī-mad-darśana-netra-tā |<BR>
tato 'sya kṣaya-rūpāṇi sarvāṇy āvir-bhavanti ca || 35 ||<BR>
     3.35bv  śrī-mad-daśana-netra-tā<BR>
ity eṣa kṣaya-jaḥ kāsaḥ kṣīṇānāṃ deha-nāśanaḥ |<BR>
yāpyo vā balināṃ tad-vat kṣata-jo 'bhinavau tu tau || 36 ||<BR>
sidhyetām api sānāthyāt sādhyā doṣaiḥ pṛthak trayaḥ |<BR>
miśrā yāpyā dvayāt sarve jarasā sthavirasya ca || 37 ||<BR>
     3.37av  sidhyetām api sāmarthyāt<BR>
kāsāc chvāsa-kṣaya-cchardi-svara-sādādayo gadāḥ |<BR>
bhavanty upekṣayā yasmāt tasmāt taṃ tvarayā jayet || 38 ||<BR>
<BR>
Nidānasthāna <BR>
kāsa-vṛddhyā bhavec chvāsaḥ pūrvair vā doṣa-kopanaiḥ |<BR>
āmātīsāra-vamathu-viṣa-pāṇḍu-jvarair api || 1 ||<BR>
rajo-dhūmānilair marma-ghātād ati-himāmbunā |<BR>
kṣudrakas tamakaś chinno mahān ūrdhvaś ca pañcamaḥ || 2 ||<BR>
kaphoparuddha-gamanaḥ pavano viṣvag-āsthitaḥ |<BR>
prāṇodakānna-vāhīni duṣṭaḥ srotāṃsi dūṣayan || 3 ||<BR>
uraḥ-sthaḥ kurute śvāsam āmāśaya-samudbhavam |<BR>
prāg-rūpaṃ tasya hṛt-pārśva-śūlaṃ prāṇa-viloma-tā || 4 ||<BR>
ānāhaḥ śaṅkha-bhedaś ca tatrāyāsāti-bhojanaiḥ |<BR>
preritaḥ prerayet kṣudraṃ svayaṃ saṃśamanaṃ marut || 5 ||<BR>
pratilomaṃ sirā gacchann udīrya pavanaḥ kapham |<BR>
parigṛhya śiro-grīvam uraḥ pārśve ca pīḍayan || 6 ||<BR>
kāsaṃ ghurghurakaṃ moham a-rucim pīnasaṃ tṛṣam |<BR>
karoti tīvra-vegaṃ ca śvāsaṃ prāṇopatāpinam || 7 ||<BR>
pratāmyet tasya vegena niṣṭhyūtānte kṣaṇaṃ sukhī |<BR>
kṛcchrāc chayānaḥ śvasiti niṣaṇṇaḥ svāsthyam ṛcchati || 8 ||<BR>
ucchritākṣo lalāṭena svidyatā bhṛśam arti-mān |<BR>
viśuṣkāsyo muhuḥ-śvāsī kāṅkṣaty uṣṇaṃ sa-vepathuḥ || 9 ||<BR>
meghāmbu-śīta-prāg-vātaiḥ śleṣmalaiś ca vivardhate |<BR>
sa yāpyas tamako sādhyo navo vā balino bhavet || 10 ||<BR>
jvara-mūrchā-yutaḥ śītaiḥ śāmyet pratamakas tu saḥ |<BR>
chinnāc chvasiti vicchinnaṃ marma-ccheda-rujārditaḥ || 11 ||<BR>
sa-sveda-mūrchaḥ sānāho vasti-dāha-nirodha-vān |<BR>
adho-dṛg viplutākṣaś ca muhyan raktaika-locanaḥ || 12 ||<BR>
śuṣkāsyaḥ pralapan dīno naṣṭa-cchāyo vi-cetanaḥ |<BR>
mahatā mahatā dīno nādena śvasiti krathan || 13 ||<BR>
     4.13cv  mahato mahatā dīno<BR>
uddhūyamānaḥ saṃrabdho mattarṣabha ivā-niśam |<BR>
praṇaṣṭa-jñāna-vijñāno vibhrānta-nayanānanaḥ || 14 ||<BR>
vakṣaḥ samākṣipan baddha-mūtra-varcā viśīrṇa-vāk |<BR>
śuṣka-kaṇṭho muhur muhyan karṇa-śaṅkha-śiro-'ti-ruk || 15 ||<BR>
dīrgham ūrdhvaṃ śvasity ūrdhvān na ca pratyāharaty adhaḥ |<BR>
śleṣmāvṛta-mukha-srotāḥ kruddha-gandha-vahārditaḥ || 16 ||<BR>
ūrdhva-dṛg vīkṣate bhrāntam akṣiṇī paritaḥ kṣipan |<BR>
marmasu cchidyamāneṣu paridevī niruddha-vāk || 17 ||<BR>
ete sidhyeyur a-vyaktā vyaktāḥ prāṇa-harā dhruvam |<BR>
śvāsaika-hetu-prāg-rūpa-saṃkhyā-prakṛti-saṃśrayāḥ || 18 ||<BR>
     4.18dv  -saṃkhyā-prakṛti-saṃśrayā<BR>
hidhmā bhaktodbhavā kṣudrā yamalā mahatīti ca |<BR>
gambhīrā ca marut tatra tvarayā-yukti-sevitaiḥ || 19 ||<BR>
rūkṣa-tīkṣṇa-kharā-sātmyair anna-pānaiḥ prapīḍitaḥ |<BR>
karoti hidhmām a-rujāṃ manda-śabdāṃ kṣavānugām || 20 ||<BR>
śamaṃ sātmyānna-pānena yā prayāti ca sānna-jā |<BR>
āyāsāt pavanaḥ kṣudraḥ kṣudrāṃ hidhmāṃ pravartayet || 21 ||<BR>
     4.21cv  āyāsāt pavanaḥ kruddhaḥ<BR>
jatru-mūla-pravisṛtām alpa-vegāṃ mṛduṃ ca sā |<BR>
vṛddhim āyāsyato yāti bhukta-mātre ca mārdavam || 22 ||<BR>
cireṇa yamalair vegair āhāre yā pravartate |<BR>
pariṇāmon-mukhe vṛddhiṃ pariṇāme ca gacchati || 23 ||<BR>
kampayantī śiro-grīvam ādhmātasyāti-tṛṣyataḥ |<BR>
pralāpa-cchardy-atīsāra-netra-vipluti-jṛmbhiṇaḥ || 24 ||<BR>
     4.24av  kampayantī śiro-grīvām<BR>
yamalā veginī hidhmā pariṇāma-vatī ca sā |<BR>
stabdha-bhrū-śaṅkha-yugmasya sāsra-vipluta-cakṣuṣaḥ || 25 ||<BR>
     4.25cv  dhvasta-bhrū-śaṅkha-yugmasya     4.25dv  sāśru-vipluta-cakṣuṣaḥ<BR>
stambhayantī tanuṃ vācaṃ smṛtiṃ saṃjñāṃ ca muṣṇatī |<BR>
rundhatī mārgam annasya kurvatī marma-ghaṭṭanam || 26 ||<BR>
pṛṣṭhato namanaṃ śoṣaṃ mahā-hidhmā pravartate |<BR>
mahā-mūlā mahā-śabdā mahā-vegā mahā-balā || 27 ||<BR>
pakvāśayād vā nābher vā pūrva-vad yā pravartate |<BR>
tad-rūpā sā muhuḥ kuryāj jṛmbhām aṅga-prasāraṇam || 28 ||<BR>
gambhīreṇānunādena gambhīrā tāsu sādhayet |<BR>
ādye dve varjayed antye sarva-liṅgāṃ ca veginīm || 29 ||<BR>
sarvāś ca saṃcitāmasya sthavirasya vyavāyinaḥ |<BR>
vyādhibhiḥ kṣīṇa-dehasya bhakta-ccheda-kṣatasya vā || 30 ||<BR>
sarve 'pi rogā nāśāya na tv evaṃ śīghra-kāriṇaḥ |<BR>
hidhmā-śvāsau yathā tau hi mṛtyu-kāle kṛtālayau || 31 ||<BR>
<BR>
Nidānasthāna <BR>
aneka-rogānugato bahu-roga-puro-gamaḥ |<BR>
rāja-yakṣmā kṣayaḥ śoṣo roga-rāḍ iti ca smṛtaḥ || 1 ||<BR>
nakṣatrāṇāṃ dvi-jānāṃ ca rājño 'bhūd yad ayaṃ purā |<BR>
yac ca rājā ca yakṣmā ca rāja-yakṣmā tato mataḥ || 2 ||<BR>
dehauṣadha-kṣaya-kṛteḥ kṣayas tat-saṃbhavāc ca saḥ |<BR>
rasādi-śoṣaṇāc choṣo roga-rāṭ teṣu rājanāt || 3 ||<BR>
     5.3dv  roga-rāṭ roga-rājanāt<BR>
sāhasaṃ vega-saṃrodhaḥ śukraujaḥ-sneha-saṃkṣayaḥ |<BR>
anna-pāna-vidhi-tyāgaś catvāras tasya hetavaḥ || 4 ||<BR>
tair udīrṇo 'nilaḥ pittaṃ kaphaṃ codīrya sarvataḥ |<BR>
śarīra-saṃdhīn āviśya tān sirāś ca prapīḍayan || 5 ||<BR>
mukhāni srotasāṃ ruddhvā tathaivātivivṛtya vā |<BR>
sarpann ūrdhvam adhas tiryag yathā-svaṃ janayed gadān || 6 ||<BR>
rūpaṃ bhaviṣyatas tasya pratiśyāyo bhṛśaṃ kṣavaḥ |<BR>
praseko mukha-mādhuryaṃ sadanaṃ vahni-dehayoḥ || 7 ||<BR>
sthāly-amatrānna-pānādau śucāv apy a-śucīkṣaṇam |<BR>
makṣikā-tṛṇa-keśādi-pātaḥ prāyo 'nna-pānayoḥ || 8 ||<BR>
hṛl-lāsaś chardir a-rucir aśnato 'pi bala-kṣayaḥ |<BR>
pāṇyor avekṣā pādāsya-śopho 'kṣṇor ati-śukla-tā || 9 ||<BR>
bāhvoḥ pramāṇa-jijñāsā kāye baibhatsya-darśanam |<BR>
strī-madya-māṃsa-priya-tā ghṛṇi-tvaṃ mūrdha-guṇṭhanam || 10 ||<BR>
nakha-keśāti-vṛddhiś ca svapne cābhibhavo bhavet |<BR>
pataṅga-kṛkalāsāhi-kapi-śvāpada-pakṣibhiḥ || 11 ||<BR>
     5.11dv  -kapi-śvāpada-pattribhiḥ<BR>
keśāsthi-tuṣa-bhasmādi-rāśau samadhirohaṇam |<BR>
śūnyānāṃ grāma-deśānāṃ darśanaṃ śuṣyato 'mbhaso || 12 ||<BR>
jyotir girīṇāṃ patatāṃ jvalatāṃ ca mahī-ruhām |<BR>
pīnasa-śvāsa-kāsāṃsa-mūrdha-svara-rujo '-ruciḥ || 13 ||<BR>
ūrdhvaṃ viḍ-bhraṃśa-saṃśoṣāv adhaś chardiś ca koṣṭha-ge |<BR>
tiryak-sthe pārśva-rug-doṣe saṃdhi-ge bhavati jvaraḥ || 14 ||<BR>
     5.14av  ūrdhvaṃ viṭ-sraṃsa-saṃśoṣāv     5.14bv  adhaś chardis tu koṣṭha-ge<BR>
rūpāṇy ekā-daśaitāni jāyante rāja-yakṣmiṇaḥ |<BR>
teṣām upadravān vidyāt kaṇṭhoddhvaṃsam uro-rujam || 15 ||<BR>
jṛmbhāṅga-marda-niṣṭhīva-vahni-sādāsya-pūti-tāḥ |<BR>
tatra vātāc chiraḥ-pārśva-śūlam aṃsāṅga-mardanam || 16 ||<BR>
kaṇṭhoddhvaṃsaḥ svara-bhraṃśaḥ pittāt pādāṃsa-pāṇiṣu |<BR>
dāho 'tīsāro 'sṛk-chardir mukha-gandho jvaro madaḥ || 17 ||<BR>
kaphād a-rocakaś chardiḥ kāso mūrdhāṅga-gauravam |<BR>
prasekaḥ pīnasaḥ śvāsaḥ svara-sādo 'lpa-vahni-tā || 18 ||<BR>
     5.18dv  svara-bhedo 'lpa-vahni-tā<BR>
doṣair mandānala-tvena sopalepaiḥ kapholbaṇaiḥ |<BR>
sroto-mukheṣu ruddheṣu dhātūṣmasv alpakeṣu ca || 19 ||<BR>
vidahyamānaḥ sva-sthāne rasas tāṃs tān upadravān |<BR>
kuryād a-gacchan māṃsādīn asṛk cordhvaṃ pradhāvati || 20 ||<BR>
pacyate koṣṭha evānnam anna-paktraiva cāsya yat |<BR>
prāyo 'smān mala-tāṃ yātaṃ naivālaṃ dhātu-puṣṭaye || 21 ||<BR>
raso 'py asya na raktāya māṃsāya kuta eva tu |<BR>
upastabdhaḥ sa śakṛtā kevalaṃ vartate kṣayī || 22 ||<BR>
     5.22cv  upaṣṭabdhaḥ sa śakṛtā<BR>
liṅgeṣv alpeṣv api kṣīṇaṃ vyādhy-auṣadha-balā-kṣamam |<BR>
varjayet sādhayed eva sarveṣv api tato 'nya-thā || 23 ||<BR>
     5.23cv  varjayet sādhayed evaṃ<BR>
kṣīṇa-māṃsa-balaṃ jahyāt pūrva-liṅgair upadrutam |<BR>
pratyākhyāya naraṃ cāśu dravya-vantam upācaret || 23+1 ||<BR>
doṣair vyastaiḥ samastaiś ca kṣayāt ṣaṣṭhaś ca medasā |<BR>
svara-bhedo bhavet tatra kṣāmo rūkṣaś calaḥ svaraḥ || 24 ||<BR>
     5.24bv  kṣayāt ṣaṣṭhaś ca medasaḥ<BR>
śūka-pūrṇābha-kaṇṭha-tvaṃ snigdhoṣṇopaśayo 'nilāt |<BR>
pittāt tālu-gale dāhaḥ śoṣa uktāvasūyanam || 25 ||<BR>
limpann iva kaphāt kaṇṭhaṃ mandaḥ khurakhurāyate |<BR>
svaro vibaddhaḥ sarvais tu sarva-liṅgaḥ kṣayāt kaṣet || 26 ||<BR>
dhūmāyatīva cāty-arthaṃ medasā śleṣma-lakṣaṇaḥ |<BR>
kṛcchra-lakṣyākṣaraś cātra sarvair antyaṃ ca varjayet || 27 ||<BR>
a-rocako bhaved doṣair jihvā-hṛdaya-saṃśrayaiḥ |<BR>
saṃnipātena manasaḥ saṃtāpena ca pañcamaḥ || 28 ||<BR>
     5.28bv  jihvā-hṛdaya-saṃśritaiḥ<BR>
kaṣāya-tikta-madhuraṃ vātādiṣu mukhaṃ kramāt |<BR>
sarvotthe vi-rasaṃ śoka-krodhādiṣu yathā-malam || 29 ||<BR>
chardir doṣaiḥ pṛthak sarvair dviṣṭair arthaiś ca pañcamī |<BR>
udāno vikṛto doṣān sarvāsv apy ūrdhvam asyati || 30 ||<BR>
tāsūtkleśāsya-lāvaṇya-prasekā-rucayo 'gra-gāḥ |<BR>
nābhi-pṛṣṭhaṃ rujan vāyuḥ pārśve cāhāram utkṣipet || 31 ||<BR>
tato vicchinnam alpālpaṃ kaṣāyaṃ phenilaṃ vamet |<BR>
śabdodgāra-yutaṃ kṛṣṇam acchaṃ kṛcchreṇa vega-vat || 32 ||<BR>
kāsāsya-śoṣa-hṛn-mūrdha-svara-pīḍā-klamānvitaḥ |<BR>
pittāt kṣārodaka-nibhaṃ dhūmraṃ harita-pītakam || 33 ||<BR>
sāsṛg amlaṃ kaṭūṣṇaṃ ca tṛṇ-mūrchā-tāpa-dāha-vat |<BR>
kaphāt snigdhaṃ ghanaṃ śītaṃ śleṣma-tantu-gavākṣitam || 34 ||<BR>
     5.34bv  tṛṇ-mūrchā-tāpa-dāha-vān<BR>
madhuraṃ lavaṇaṃ bhūri prasaktaṃ roma-harṣaṇam |<BR>
mukha-śvayathu-mādhurya-tandrā-hṛl-lāsa-kāsa-vān || 35 ||<BR>
sarva-liṅgā malaiḥ sarvai riṣṭoktā yā ca tāṃ tyajet |<BR>
pūty-a-medhyā-śuci-dviṣṭa-darśana-śravaṇādibhiḥ || 36 ||<BR>
tapte citte hṛdi kliṣṭe chardir dviṣṭārtha-yoga-jā |<BR>
vātādīn eva vimṛśet kṛmi-tṛṇāma-daurhṛde || 37 ||<BR>
śūla-vepathu-hṛl-lāsair viśeṣāt kṛmi-jāṃ vadet |<BR>
kṛmi-hṛd-roga-liṅgaiś ca smṛtāḥ pañca tu hṛd-gadāḥ || 38 ||<BR>
teṣāṃ gulma-nidānoktaiḥ samutthānaiś ca saṃbhavaḥ |<BR>
vātena śūlyate 'ty-arthaṃ tudyate sphuṭatīva ca || 39 ||<BR>
     5.39bv  samutthānaiḥ samudbhavaḥ<BR>
bhidyate śuṣyati stabdhaṃ hṛdayaṃ śūnya-tā dravaḥ |<BR>
a-kasmād dīna-tā śoko bhayaṃ śabdā-sahiṣṇu-tā || 40 ||<BR>
     5.40bv  hṛdayaṃ śūnya-tā-dravam<BR>
vepathur veṣṭanaṃ mohaḥ śvāsa-rodho 'lpa-nidra-tā |<BR>
pittāt tṛṣṇā bhramo mūrchā dāhaḥ svedo 'mlakaḥ klamaḥ || 41 ||<BR>
chardanaṃ cāmla-pittasya dhūmakaḥ pīta-tā jvaraḥ |<BR>
śleṣmaṇā hṛdayaṃ stabdhaṃ bhārikaṃ sāśma-garbha-vat || 42 ||<BR>
     5.42bv  tamakaḥ pīta-tā jvaraḥ<BR>
kāsāgni-sāda-niṣṭhīva-nidrālasyā-ruci-jvarāḥ |<BR>
sarva-liṅgas tribhir doṣaiḥ kṛmibhiḥ śyāva-netra-tā || 43 ||<BR>
     5.43cv  sarva-liṅgaṃ tribhir doṣaiḥ<BR>
tamaḥ-praveśo hṛl-lāsaḥ śoṣaḥ kaṇḍūḥ kapha-srutiḥ |<BR>
hṛdayaṃ pratataṃ cātra krakaceneva dāryate || 44 ||<BR>
cikitsed āmayaṃ ghoraṃ taṃ śīghraṃ śīghra-kāriṇam |<BR>
vātāt pittāt kaphāt tṛṣṇā saṃnipātād rasa-kṣayāt || 45 ||<BR>
ṣaṣṭhī syād upasargāc ca vāta-pitte tu kāraṇam |<BR>
sarvāsu tat-prakopo hi saumya-dhātu-praśoṣaṇāt || 46 ||<BR>
sarva-deha-bhramotkampa-tāpa-tṛḍ-dāha-moha-kṛt |<BR>
jihvā-mūla-gala-kloma-tālu-toya-vahāḥ sirāḥ || 47 ||<BR>
saṃśoṣya tṛṣṇā jāyante tāsāṃ sāmānya-lakṣaṇam |<BR>
mukha-śoṣo jalā-tṛptir anna-dveṣaḥ svara-kṣayaḥ || 48 ||<BR>
kaṇṭhauṣṭha-jihvā-kārkaśyaṃ jihvā-niṣkramaṇaṃ klamaḥ |<BR>
pralāpaś citta-vibhraṃśas tṛḍ-grahoktās tathāmayāḥ || 49 ||<BR>
mārutāt kṣāma-tā dainyaṃ śaṅkha-todaḥ śiro-bhramaḥ |<BR>
gandhā-jñānāsya-vairasya-śruti-nidrā-bala-kṣayāḥ || 50 ||<BR>
     5.50cv  gandhā-jñānāsya-vairasyaṃ     5.50dv  -śruti-nidrā-bala-kṣayaḥ     5.50dv <BR>
śruti-nidrā-bala-kṣayaḥ<BR>
śītāmbu-pānād vṛddhiś ca pittān mūrchāsya-tikta-tā |<BR>
raktekṣaṇa-tvaṃ pratataṃ śoṣo dāho 'ti-dhūmakaḥ || 51 ||<BR>
kapho ruṇaddhi kupitas toya-vāhiṣu mārutam |<BR>
srotaḥsu sa kaphas tena paṅka-vac choṣyate tataḥ || 52 ||<BR>
śūkair ivācitaḥ kaṇṭho nidrā madhura-vaktra-tā |<BR>
ādhmānaṃ śiraso jāḍyaṃ staimitya-cchardy-a-rocakāḥ || 53 ||<BR>
ālasyam a-vipākaś ca sarvaiḥ syāt sarva-lakṣaṇā |<BR>
āmodbhavā ca bhaktasya saṃrodhād vāta-pitta-jā || 54 ||<BR>
uṣṇa-klāntasya sahasā śītāmbho bhajatas tṛṣam |<BR>
ūṣmā ruddho gataḥ koṣṭhaṃ yāṃ kuryāt pitta-jaiva sā || 55 ||<BR>
yā ca pānāti-pānotthā tīkṣṇāgneḥ sneha-jā ca yā |<BR>
snigdha-gurv-amla-lavaṇa-bhojanena kaphodbhavā || 56 ||<BR>
     5.56bv  tīkṣṇāgni-sneha-jā ca yā<BR>
tṛṣṇā rasa-kṣayoktena lakṣaṇena kṣayātmikā |<BR>
śoṣa-meha-jvarādy-anya-dīrgha-rogopasargataḥ || 57 ||<BR>
     5.57cv  śoṣa-moha-jvarādy-anya-<BR>
yā tṛṣṇā jāyate tīvrā sopasargātmikā smṛtā || 57ū̆ab ||<BR>
Nidānasthāna <BR>
tīkṣṇoṣṇa-rūkṣa-sūkṣmāmlaṃ vyavāyy āśu-karaṃ laghu |<BR>
vikāṣi viśadaṃ madyam ojaso 'smād viparyayaḥ || 1 ||<BR>
     6.1av  tīkṣṇoṣṇa-rūkṣa-sūkṣmāmla-     6.1bv  -vyavāyy āśu-karaṃ laghu     6.1cv <BR>
vikāśi viśadaṃ madyam<BR>
tīkṣṇādayo viṣe 'py uktāś cittopaplāvino guṇāḥ |<BR>
jīvitāntāya jāyante viṣe tūtkarṣa-vṛttitaḥ || 2 ||<BR>
tīkṣṇādibhir guṇair madyaṃ mandādīn ojaso guṇān |<BR>
daśabhir daśa saṃkṣobhya ceto nayati vi-kriyām || 3 ||<BR>
ādye made dvitīye tu pramādāyatane sthitaḥ |<BR>
dur-vikalpa-hato mūḍhaḥ sukham ity adhimucyate || 4 ||<BR>
     6.4av  ādye made dvitīye ca     6.4av  ādye made dvitīye sa     6.4dv  sukham ity<BR>
abhimucyate<BR>
     6.4dv  sukham ity abhimanyate     6.4dv  sukham ity avamanyate<BR>
madhyamottamayoḥ saṃdhiṃ prāpya rājasa-tāmasaḥ |<BR>
nir-aṅkuśa iva vyālo na kiñ-cin nācarej jaḍaḥ || 5 ||<BR>
     6.5dv  na kiṃ kiṃ vācarej jaḍaḥ<BR>
iyaṃ bhūmir a-vadyānāṃ dauḥśīlyasyedam āspadam |<BR>
eko 'yaṃ bahu-mārgāya dur-gater deśikaḥ param || 6 ||<BR>
     6.6av  iyaṃ bhūmir a-vidyānāṃ<BR>
niś-ceṣṭaḥ śava-vac chete tṛtīye tu made sthitaḥ |<BR>
maraṇād api pāpātmā gataḥ pāpa-tarāṃ daśām || 7 ||<BR>
dharmā-dharmaṃ sukhaṃ duḥkham arthān-arthaṃ hitā-hitam |<BR>
yad āsakto na jānāti kathaṃ tac chīlayed budhaḥ || 8 ||<BR>
madye moho bhayaṃ śokaḥ krodho mṛtyuś ca saṃśritāḥ |<BR>
sonmāda-mada-mūrchāyāḥ sāpasmārāpatānakāḥ || 9 ||<BR>
yatraikaḥ smṛti-vibhraṃśas tatra sarvam a-sādhu yat |<BR>
a-yukti-yuktam annaṃ hi vyādhaye maraṇāya vā || 10 ||<BR>
madyaṃ tri-varga-dhī-dhairya-lajjāder api nāśanam |<BR>
nātimādyanti balinaḥ kṛtāhārā mahāśanāḥ || 11 ||<BR>
snigdhāḥ sat-tva-vayo-yuktā madya-nityās tad-anvayāḥ |<BR>
medaḥ-kaphādhikā manda-vāta-pittā dṛḍhāgnayaḥ || 12 ||<BR>
viparyaye 'timādyanti viśrabdhāḥ kupitāś ca ye |<BR>
madyena cāmla-rūkṣeṇa sā-jīrṇe bahunāti ca || 13 ||<BR>
     6.13dv  sā-jīrṇe bahunāpi ca<BR>
vātāt pittāt kaphāt sarvaiś catvāraḥ syur madātyayāḥ |<BR>
sarve 'pi sarvair jāyante vyapadeśas tu bhūyasā || 14 ||<BR>
sāmānyaṃ lakṣaṇaṃ teṣāṃ pramoho hṛdaya-vyathā |<BR>
viḍ-bhedaḥ pratataṃ tṛṣṇā saumyāgneyo jvaro '-ruciḥ || 15 ||<BR>
     6.15bv  pramoho hṛdaye vyathā<BR>
śiraḥ-pārśvāsthi-ruk-kampo marma-bhedas trika-grahaḥ |<BR>
uro-vibandhas timiraṃ kāsaḥ śvāsaḥ prajāgaraḥ || 16 ||<BR>
     6.16av  śiraḥ-pārśvāsthi-ruk-stambho<BR>
svedo 'ti-mātraṃ viṣṭambhaḥ śvayathuś citta-vibhramaḥ |<BR>
pralāpaś chardir utkleśo bhramo duḥ-svapna-darśanam || 17 ||<BR>
viśeṣāj jāgara-śvāsa-kampa-mūrdha-rujo 'nilāt |<BR>
svapne bhramaty utpatati pretaiś ca saha bhāṣate || 18 ||<BR>
pittād dāha-jvara-sveda-mohātīsāra-tṛḍ-bhramāḥ |<BR>
deho harita-hāridro rakta-netra-kapola-tā || 19 ||<BR>
śleṣmaṇā chardi-hṛl-lāsa-nidrodardāṅga-gauravam |<BR>
sarva-je sarva-liṅga-tvaṃ muktvā madyaṃ pibet tu yaḥ || 20 ||<BR>
     6.20av  śleṣmaṇaś chardi-hṛl-lāsa-<BR>
sahasān-ucitaṃ vānyat tasya dhvaṃsaka-vikṣayau |<BR>
bhavetāṃ mārutāt kaṣṭau dur-balasya viśeṣataḥ || 21 ||<BR>
     6.21av  sahasān-ucitaṃ cānyat     6.21bv  tasya dhvaṃsaka-viṭ-kṣayau<BR>
dhvaṃsake śleṣma-niṣṭhīvaḥ kaṇṭha-śoṣo 'ti-nidra-tā |<BR>
śabdā-saha-tvaṃ tandrā ca vikṣaye 'ṅga-śiro-'ti-ruk || 22 ||<BR>
     6.22dv  viṭ-kṣaye 'ṅga-śiro-'ti-ruk<BR>
hṛt-kaṇṭha-rogaḥ saṃmohaḥ kāsas tṛṣṇā vamir jvaraḥ |<BR>
nivṛtto yas tu madyebhyo jitātmā buddhi-pūrva-kṛt || 23 ||<BR>
     6.23av  hṛt-kaṇṭha-rodhaḥ saṃmohaḥ<BR>
vikāraiḥ spṛśyate jātu na sa śārīra-mānasaiḥ |<BR>
rajo-mohā-hitāhāra-parasya syus trayo gadāḥ || 24 ||<BR>
rasāsṛk-cetanā-vāhi-sroto-rodha-samudbhavāḥ |<BR>
mada-mūrchāya-saṃnyāsā yathottara-balottarāḥ || 25 ||<BR>
mado 'tra doṣaiḥ sarvaiś ca rakta-madya-viṣair api |<BR>
saktān-alpa-drutābhāṣaś calaḥ skhalita-ceṣṭitaḥ || 26 ||<BR>
rūkṣa-śyāvāruṇa-tanur made vātodbhave bhavet |<BR>
pittena krodhano rakta-pītābhaḥ kalaha-priyaḥ || 27 ||<BR>
     6.27bv  made vāta-kṛte bhavet<BR>
sv-alpa-saṃbaddha-vāk pāṇḍuḥ kaphād dhyāna-paro 'lasaḥ |<BR>
sarvātmā saṃnipātena raktāt stabdhāṅga-dṛṣṭi-tā || 28 ||<BR>
     6.28av  sv-alpā-saṃbaddha-vāk pāṇḍuḥ<BR>
pitta-liṅgaṃ ca madyena vikṛteha-svarāṅga-tā |<BR>
viṣe kampo 'ti-nidrā ca sarvebhyo 'bhyadhikas tu saḥ || 29 ||<BR>
     6.29cv  viṣāt kampo 'ti-nidrā ca     6.29dv  sarvebhyo 'bhyadhikaś ca saḥ<BR>
lakṣayel lakṣaṇotkarṣād vātādīn śoṇitādiṣu |<BR>
aruṇaṃ kṛṣṇa-nīlaṃ vā khaṃ paśyan praviśet tamaḥ || 30 ||<BR>
śīghraṃ ca pratibudhyeta hṛt-pīḍā vepathur bhramaḥ |<BR>
kārśyaṃ śyāvāruṇā chāyā mūrchāye mārutātmake || 31 ||<BR>
     6.31cv  kārśyaṃ śyāvāruṇa-cchāye<BR>
pittena raktaṃ pītaṃ vā nabhaḥ paśyan viśet tamaḥ |<BR>
vibudhyeta ca sa-svedo dāha-tṛṭ-tāpa-pīḍitaḥ || 32 ||<BR>
bhinna-viṇ nīla-pītābho rakta-pītākulekṣaṇaḥ |<BR>
kaphena megha-saṃkāśaṃ paśyann ākāśam āviśet || 33 ||<BR>
tamaś cirāc ca budhyeta sa-hṛl-lāsaḥ praseka-vān |<BR>
gurubhiḥ stimitair aṅgair ārdra-carmāvanaddha-vat || 34 ||<BR>
sarvākṛtis tribhir doṣair apasmāra ivāparaḥ |<BR>
pātayaty āśu niś-ceṣṭaṃ vinā bībhatsa-ceṣṭitaiḥ || 35 ||<BR>
     6.35dv  vinā baibhatsya-ceṣṭitaiḥ<BR>
doṣeṣu mada-mūrchāyāḥ kṛta-vegeṣu dehinām |<BR>
svayam evopaśāmyanti saṃnyāso nauṣadhair vinā || 36 ||<BR>
vāg-deha-manasāṃ ceṣṭām ākṣipyāti-balā malāḥ |<BR>
saṃnyāsaṃ saṃnipatitāḥ prāṇāyatana-saṃśrayāḥ || 37 ||<BR>
kurvanti tena puruṣaḥ kāṣṭhī-bhūto mṛtopamaḥ |<BR>
mriyeta śīghraṃ śīghraṃ cec cikitsā na prayujyate || 38 ||<BR>
     6.38bv  kāṣṭha-bhūto mṛtopamaḥ<BR>
a-gādhe grāha-bahule salilaugha ivāṭate |<BR>
saṃnyāse vinimajjantaṃ naram āśu nivartayet || 39 ||<BR>
     6.39cv  abhinyāse ca majjantaṃ<BR>
mada-māna-roṣa-toṣa-prabhṛtibhir aribhir nijaiḥ pariṣvaṅgaḥ |<BR>
yuktā-yuktaṃ ca samaṃ yukti-viyuktena madyena || 40 ||<BR>
bala-kāla-deśa-sātmya-prakṛti-sahāyāmaya-vayāṃsi |<BR>
pravibhajya tad-anurūpaṃ yadi pibati tataḥ pibaty amṛtam || 41 ||<BR>
<BR>
Nidānasthāna <BR>
ari-vat prāṇino māṃsa-kīlakā viśasanti yat |<BR>
arśāṃsi tasmād ucyante guda-mārga-nirodhataḥ || 1 ||<BR>
doṣās tvaṅ-māṃsa-medāṃsi saṃdūṣya vividhākṛtīn |<BR>
māṃsāṅkurān apānādau kurvanty arśāṃsi tān jaguḥ || 2 ||<BR>
saha-janmottarotthāna-bhedād dve-dhā samāsataḥ |<BR>
śuṣka-srāvi-vibhedāc ca gudaḥ sthūlāntra-saṃśrayaḥ || 3 ||<BR>
ardha-pañcāṅgulas tasmiṃs tisro 'dhy-ardhāṅgulāḥ sthitāḥ |<BR>
balyaḥ pravāhiṇī tāsām antar madhye visarjanī || 4 ||<BR>
bāhyā saṃvaraṇī tasyā gudauṣṭho bahir aṅgule |<BR>
yavādhy-ardhaḥ pramāṇena romāṇy atra tataḥ param || 5 ||<BR>
     7.5av  bāhyā saṃvaraṇī tasyāṃ     7.5cv  yavādhy-ardha-pramāṇena<BR>
tatra hetuḥ sahotthānāṃ valī-bījopatapta-tā |<BR>
arśasāṃ bīja-taptis tu mātā-pitr-apacārataḥ || 6 ||<BR>
     7.6bv  valī-bījopatapti-tā<BR>
daivāc ca tābhyāṃ kopo hi saṃnipātasya tāny ataḥ |<BR>
a-sādhyāny evam ākhyātāḥ sarve rogāḥ kulodbhavāḥ || 7 ||<BR>
saha-jāni viśeṣeṇa rūkṣa-dur-darśanāni ca |<BR>
antar-mukhāni pāṇḍūni dāruṇopadravāṇi ca || 8 ||<BR>
ṣo-ḍhānyāni pṛthag doṣa-saṃsarga-nicayāsrataḥ |<BR>
śuṣkāṇi vāta-śleṣmabhyām ārdrāṇi tv asra-pittataḥ || 9 ||<BR>
doṣa-prakopa-hetus tu prāg uktas tena sādite |<BR>
agnau male 'ti-nicite punaś cāti-vyavāyataḥ || 10 ||<BR>
yāna-saṃkṣobha-viṣama-kaṭhinotkaṭakāsanāt |<BR>
vasti-netrāśma-loṣṭorvī-tala-cailādi-ghaṭṭanāt || 11 ||<BR>
bhṛśaṃ śītāmbu-saṃsparśāt pratatāti-pravāhaṇāt |<BR>
vāta-mūtra-śakṛd-vega-dhāraṇāt tad-udīraṇāt || 12 ||<BR>
jvara-gulmātisārāma-grahaṇī-śopha-pāṇḍubhiḥ |<BR>
karśanād viṣamābhyaś ca ceṣṭābhyo yoṣitāṃ punaḥ || 13 ||<BR>
āma-garbha-prapatanād garbha-vṛddhi-prapīḍanāt |<BR>
īdṛśaiś cāparair vāyur apānaḥ kupito malam || 14 ||<BR>
pāyor valīṣu taṃ dhatte tāsv abhiṣyaṇṇa-mūrtiṣu |<BR>
jāyante 'rśāṃsi tat-pūrva-lakṣaṇaṃ manda-vahni-tā || 15 ||<BR>
     7.15av  pāyu-valīṣu taṃ dhatte     7.15av  pāyor valīṣu saṃdhatte<BR>
viṣṭambhaḥ sakthi-sadanaṃ piṇḍikodveṣṭanaṃ bhramaḥ |<BR>
sādo 'ṅge netrayoḥ śophaḥ śakṛd-bhedo 'tha-vā grahaḥ || 16 ||<BR>
mārutaḥ pracuro mūḍhaḥ prāyo nābher adhaś caran |<BR>
sa-ruk sa-parikartaś ca kṛcchrān nirgacchati svanam || 17 ||<BR>
antra-kūjanam āṭopaḥ kṣāma-todgāra-bhūri-tā |<BR>
prabhūtaṃ mūtram alpā viḍ a-śraddhā dhūmako 'mlakaḥ || 18 ||<BR>
     7.18cv  prabhūta-mūtra-tālpā viḍ<BR>
śiraḥ-pṛṣṭhorasāṃ śūlam ālasyaṃ bhinna-varṇa-tā |<BR>
tandrendriyāṇāṃ daurbalyaṃ krodho duḥkhopacāra-tā || 19 ||<BR>
āśaṅkā grahaṇī-doṣa-pāṇḍu-gulmodareṣu ca |<BR>
etāny eva vivardhante jāteṣu hata-nāmasu || 20 ||<BR>
     7.20cv  etāny eva ca vardhante<BR>
nivartamāno 'pāno hi tair adho-mārga-rodhataḥ |<BR>
kṣobhayann anilān anyān sarvendriya-śarīra-gān || 21 ||<BR>
tathā mūtra-śakṛt-pitta-kaphān dhātūṃś ca sāśayān |<BR>
mṛdnāty agniṃ tataḥ sarvo bhavati prāya-śo 'rśasaḥ || 22 ||<BR>
kṛśo bhṛśaṃ hatotsāho dīnaḥ kṣāmo 'ti-niṣ-prabhaḥ |<BR>
a-sāro vigata-cchāyo jantu-juṣṭa iva drumaḥ || 23 ||<BR>
kṛtsnair upadravair grasto yathoktair marma-pīḍanaiḥ |<BR>
tathā kāsa-pipāsāsya-vairasya-śvāsa-pīnasaiḥ || 24 ||<BR>
klamāṅga-bhaṅga-vamathu-kṣavathu-śvayathu-jvaraiḥ |<BR>
klaibya-bādhirya-taimirya-śarkarāśmari-pīḍitaḥ || 25 ||<BR>
kṣāma-bhinna-svaro dhyāyan muhuḥ ṣṭhīvan a-rocakī |<BR>
sarva-parvāsthi-hṛn-nābhi-pāyu-vaṅkṣaṇa-śūla-vān || 26 ||<BR>
gudena sravatā picchāṃ pulākodaka-saṃnibhām |<BR>
vibaddha-muktaṃ śuṣkārdraṃ pakvāmaṃ cāntarāntarā || 27 ||<BR>
pāṇḍu pītaṃ harid raktaṃ picchilaṃ copaveśyate |<BR>
gudāṅkurā bahv-anilāḥ śuṣkāś cimicimānvitāḥ || 28 ||<BR>
mlānāḥ śyāvāruṇāḥ stabdhā viṣamāḥ paruṣāḥ kharāḥ |<BR>
mitho vi-sadṛśā vakrās tīkṣṇā visphuṭitānanāḥ || 29 ||<BR>
bimbī-karkandhu-kharjūra-kārpāsī-phala-saṃnibhāḥ |<BR>
ke-cit kadamba-puṣpābhāḥ ke-cit siddhārthakopamāḥ || 30 ||<BR>
śiraḥ-pārśvāṃsa-kaṭy-ūru-vaṅkṣaṇābhyadhika-vyathāḥ |<BR>
kṣavathūdgāra-viṣṭambha-hṛd-grahā-rocaka-pradāḥ || 31 ||<BR>
     7.31dv  -hṛd-ravā-rocaka-pradāḥ<BR>
kāsa-śvāsāgni-vaiṣamya-karṇa-nāda-bhramāvahāḥ |<BR>
tair ārto grathitaṃ stokaṃ sa-śabdaṃ sa-pravāhikam || 32 ||<BR>
ruk-phena-picchānugataṃ vibaddham upaveśyate |<BR>
kṛṣṇa-tvaṅ-nakha-viṇ-mūtra-netra-vaktraś ca jāyate || 33 ||<BR>
gulma-plīhodarāṣṭhīlā-saṃbhavas tata eva ca |<BR>
pittottarā nīla-mukhā rakta-pītāsita-prabhāḥ || 34 ||<BR>
tanv-asra-srāviṇo visrās tanavo mṛdavaḥ ślathāḥ |<BR>
śuka-jihvā-yakṛt-khaṇḍa-jalauko-vaktra-saṃnibhāḥ || 35 ||<BR>
dāha-pāka-jvara-sveda-tṛṇ-mūrchā-ruci-moha-dāḥ |<BR>
soṣmāṇo drava-nīloṣṇa-pīta-raktāma-varcasaḥ || 36 ||<BR>
yava-madhyā harit-pīta-hāridra-tvaṅ-nakhādayaḥ |<BR>
śleṣmolbaṇā mahā-mūlā ghanā manda-rujaḥ sitāḥ || 37 ||<BR>
     7.37av  yava-madhyā harit-pītā     7.37bv  hāridra-tvaṅ-nakhādayaḥ<BR>
ucchūnopācitāḥ snigdhāḥ stabdha-vṛtta-guru-sthirāḥ |<BR>
picchilāḥ stimitāḥ ślakṣṇāḥ kaṇḍv-āḍhyāḥ sparśana-priyāḥ || 38 ||<BR>
karīra-panasāsthy-ābhās tathā go-stana-saṃnibhāḥ |<BR>
vaṅkṣaṇānāhinaḥ pāyu-vasti-nābhi-vikartinaḥ || 39 ||<BR>
sa-kāsa-śvāsa-hṛl-lāsa-prasekā-ruci-pīnasāḥ |<BR>
meha-kṛcchra-śiro-jāḍya-śiśira-jvara-kāriṇaḥ || 40 ||<BR>
klaibyāgni-mārdava-cchardir-āma-prāya-vikāra-dāḥ |<BR>
vasābha-sa-kapha-prājya-purīṣāḥ sa-pravāhikāḥ || 41 ||<BR>
     7.41cv  vasābhāḥ sa-kapha-prājya-<BR>
na sravanti na bhidyante pāṇḍu-snigdha-tvag-ādayaḥ |<BR>
saṃsṛṣṭa-liṅgāḥ saṃsargān nicayāt sarva-lakṣaṇāḥ || 42 ||<BR>
raktolbaṇā gude-kīlāḥ pittākṛti-samanvitāḥ |<BR>
vaṭa-praroha-sadṛśā guñjā-vidruma-saṃnibhāḥ || 43 ||<BR>
te 'ty-arthaṃ duṣṭam uṣṇaṃ ca gāḍha-viṭ-pratipīḍitāḥ |<BR>
sravanti sahasā raktaṃ tasya cāti-pravṛttitaḥ || 44 ||<BR>
bhekābhaḥ pīḍyate duḥkhaiḥ śoṇita-kṣaya-saṃbhavaiḥ |<BR>
hīna-varṇa-balotsāho hataujaḥ kaluṣendriyaḥ || 45 ||<BR>
mudga-kodrava-jūrṇāhva-karīra-caṇakādibhiḥ |<BR>
rūkṣaiḥ saṃgrāhibhir vāyuḥ sve sthāne kupito balī || 46 ||<BR>
     7.46dv  sva-sthāne kupito balī<BR>
adho-vahāni srotāṃsi saṃrudhyādhaḥ praśoṣayan |<BR>
purīṣaṃ vāta-viṇ-mūtra-saṅgaṃ kurvīta dāruṇam || 47 ||<BR>
tena tīvrā rujā koṣṭha-pṛṣṭha-hṛt-pārśva-gā bhavet |<BR>
ādhmānam udarāveṣṭo hṛl-lāso parikartanam || 48 ||<BR>
vastau ca su-tarāṃ śūlaṃ gaṇḍa-śvayathu-saṃbhavaḥ |<BR>
pavanasyordhva-gāmi-tvaṃ tataś chardy-a-ruci-jvarāḥ || 49 ||<BR>
hṛd-roga-grahaṇī-doṣa-mūtra-saṅga-pravāhikāḥ |<BR>
bādhirya-timira-śvāsa-śiro-ruk-kāsa-pīnasāḥ || 50 ||<BR>
mano-vikāras tṛṣṇāsra-pitta-gulmodarādayaḥ |<BR>
te te ca vāta-jā rogā jāyante bhṛśa-dāruṇāḥ || 51 ||<BR>
dur-nāmnām ity udāvartaḥ paramo 'yam upadravaḥ |<BR>
vātābhibhūta-koṣṭhānāṃ tair vināpi sa jāyate || 52 ||<BR>
saha-jāni tri-doṣāṇi yāni cābhyantare valau |<BR>
sthitāni tāny a-sādhyāni yāpyante 'gni-balādibhiḥ || 53 ||<BR>
dvandva-jāni dvitīyāyāṃ valau yāny āśritāni ca |<BR>
kṛcchra-sādhyāni tāny āhuḥ pari-saṃvatsarāṇi ca || 54 ||<BR>
bāhyāyāṃ tu valau jātāny eka-doṣolbaṇāni ca |<BR>
arśāṃsi sukha-sādhyāni na cotpatitāni ca || 55 ||<BR>
meḍhrādiṣv api vakṣyante yathā-svaṃ nābhi-jāni tu |<BR>
gaṇḍū-padāsya-rūpāṇi picchilāni mṛdūni ca || 56 ||<BR>
vyāno gṛhītvā śleṣmāṇaṃ karoty arśas tvaco bahiḥ |<BR>
kīlopamaṃ sthira-kharaṃ carma-kīlaṃ tu taṃ viduḥ || 57 ||<BR>
vātena todaḥ pāruṣyaṃ pittād asita-rakta-tā |<BR>
śleṣmaṇā snigdha-tā tasya grathita-tvaṃ sa-varṇa-tā || 58 ||<BR>
arśasāṃ praśame yatnam āśu kurvīta buddhi-mān |<BR>
tāny āśu hi gudaṃ baddhvā kuryur baddha-gudodaram || 59 ||<BR>
<BR>
Nidānasthāna <BR>
doṣair vyastaiḥ samastaiś ca bhayāc chokāc ca ṣaḍ-vidhaḥ |<BR>
atīsāraḥ sa su-tarāṃ jāyate 'ty-ambu-pānataḥ || 1 ||<BR>
kṛśa-śuṣkāmiṣā-sātmya-tila-piṣṭa-virūḍhakaiḥ |<BR>
madya-rūkṣāti-mātrānnair arśobhiḥ sneha-vibhramāt || 2 ||<BR>
kṛmibhyo vega-rodhāc ca tad-vidhaiḥ kupito 'nilaḥ |<BR>
visraṃsayaty adho 'b-dhātuṃ hatvā tenaiva cānalam || 3 ||<BR>
vyāpadyānu-śakṛt koṣṭhaṃ purīṣaṃ drava-tāṃ nayan |<BR>
prakalpate 'tisārāya lakṣaṇaṃ tasya bhāvinaḥ || 4 ||<BR>
todo hṛd-guda-koṣṭheṣu gātra-sādo mala-grahaḥ |<BR>
ādhmānam a-vipākaś ca tatra vātena viḍ-jalam || 5 ||<BR>
alpālpaṃ śabda-śūlāḍhyaṃ vibaddham upaveśyate |<BR>
rūkṣaṃ sa-phenam acchaṃ ca grathitaṃ vā muhur muhuḥ || 6 ||<BR>
tathā dagdha-guḍābhāsaṃ sa-picchā-parikartikam |<BR>
śuṣkāsyo bhraṣṭa-pāyuś ca hṛṣṭa-romā viniṣṭanan || 7 ||<BR>
     8.7dv  hṛṣṭa-romā vinaṣṭa-vāk<BR>
pittena pītam asitaṃ hāridraṃ śādvala-prabham |<BR>
sa-raktam ati-dur-gandhaṃ -tṛṇ-mūrchā-sveda-dāha-vān || 8 ||<BR>
     8.8dv  -tṛṇ-mūrchā-sveda-dāha-vat<BR>
sa-śūlaṃ pāyu-saṃtāpa-pāka-vāñ chleṣmaṇā ghanam |<BR>
picchilaṃ tantu-mac chvetaṃ snigdham āmaṃ kaphānvitam || 9 ||<BR>
     8.9bv  -pāka-vac chleṣmaṇā ghanam<BR>
abhīkṣṇam guru dur-gandhaṃ vibaddham anubaddha-ruk |<BR>
nidrālur alaso 'nna-dviḍ alpālpaṃ sa-pravāhikam || 10 ||<BR>
sa-roma-harṣaṃ sotkleśo guru-vasti-gudodaraḥ |<BR>
kṛte 'py a-kṛta-saṃjñaś ca sarvātmā sarva-lakṣaṇaḥ || 11 ||<BR>
     8.11bv  guru-vastir gurūdaraḥ<BR>
bhayena kṣobhite citte sa-pitto drāvayec chakṛt |<BR>
vāyus tato 'tisāryeta kṣipram uṣṇaṃ dravaṃ plavam || 12 ||<BR>
vāta-pitta-samaṃ liṅgair āhus tad-vac ca śokataḥ |<BR>
atīsāraḥ samāsena dvi-dhā sāmo nir-āmakaḥ || 13 ||<BR>
     8.13dv  dve-dhā sāmo nir-āmakaḥ<BR>
sāsṛṅ nir-asras tatrādye gauravād apsu majjati |<BR>
śakṛd dur-gandham āṭopa-viṣṭambhārti-prasekinaḥ || 14 ||<BR>
viparīto nir-āmas tu kaphāt pakvo 'pi majjati |<BR>
atīsāreṣu yo nāti-yatna-vān grahaṇī-gadaḥ || 15 ||<BR>
tasya syād agni-vidhvaṃsa-karair anyasya sevitaiḥ |<BR>
sāmaṃ śakṛn nir-āmaṃ vā jīrṇe yenātisāryate || 16 ||<BR>
so 'tīsāro 'ti-saraṇād āśu-kārī sva-bhāvataḥ |<BR>
sāmaṃ sānnam a-jīrṇe 'nne jīrṇe pakvaṃ tu naiva vā || 17 ||<BR>
a-kasmād vā muhur baddham a-kasmāc chithilaṃ muhuḥ |<BR>
cira-kṛd grahaṇī-doṣaḥ saṃcayāc copaveśayet || 18 ||<BR>
sa catur-dhā pṛthag doṣaiḥ saṃnipātāc ca jāyate |<BR>
prāg-rūpaṃ tasya sadanaṃ cirāt pacanam amlakaḥ || 19 ||<BR>
praseko vaktra-vairasyam a-rucis tṛṭ klamo bhramaḥ |<BR>
ānaddhodara-tā chardiḥ karṇa-kṣveḍo 'ntra-kūjanam || 20 ||<BR>
sāmānyaṃ lakṣaṇaṃ kārśyaṃ dhūmakas tamako jvaraḥ |<BR>
mūrchā śiro-rug viṣṭambhaḥ śvayathuḥ kara-pādayoḥ || 21 ||<BR>
tatrānilāt tālu-śoṣas timiraṃ karṇayoḥ svanaḥ |<BR>
pārśvoru-vaṅkṣaṇa-grīvā-rujābhīkṣṇaṃ viṣūcikā || 22 ||<BR>
raseṣu gṛddhiḥ sarveṣu kṣut tṛṣṇā parikartikā |<BR>
jīrṇe jīryati cādhmānaṃ bhukte svāsthyaṃ samaśnute || 23 ||<BR>
vāta-hṛd-roga-gulmārśaḥ-plīha-pāṇḍu-tva-śaṅkitaḥ |<BR>
cirād duḥkhaṃ dravaṃ śuṣkaṃ tanv āmaṃ śabda-phena-vat || 24 ||<BR>
punaḥ punaḥ sṛjed varcaḥ pāyu-ruk-śvāsa-kāsa-vān |<BR>
pittena nīla-pītābhaṃ pītābhaḥ sṛjati dravam || 25 ||<BR>
     8.25cv  pittena nīlaṃ pītābhaṃ     8.25cv  pittena pīta-nīlābhaṃ<BR>
pūty-amlodgāra-hṛt-kaṇṭha-dāhā-ruci-tṛḍ-arditaḥ |<BR>
śleṣmaṇā pacyate duḥkham annaṃ chardir a-rocakaḥ || 26 ||<BR>
āsyopadeha-niṣṭhīva-kāsa-hṛl-lāsa-pīnasāḥ |<BR>
hṛdayaṃ manyate styānam udaraṃ stimitaṃ guru || 27 ||<BR>
     8.27av  āsyopadeha-mādhurya-     8.27bv  -kāsa-ṣṭhīvana-pīnasāḥ<BR>
udgāro duṣṭa-madhuraḥ sadanaṃ strīṣv a-harṣaṇam |<BR>
bhinnāma-śleṣma-saṃsṛṣṭa-guru-varcaḥ-pravartanam || 28 ||<BR>
a-kṛśasyāpi daurbalyaṃ sarva-je sarva-saṃkaraḥ |<BR>
vibhāge 'ṅgasya ye coktā viṣamādyās trayo 'gnayaḥ || 29 ||<BR>
te 'pi syur grahaṇī-doṣāḥ samas tu svāsthya-kāraṇam || 30ab ||<BR>
vāta-vyādhy-aśmarī-kuṣṭha-mehodara-bhagandarāḥ || 30cd ||<BR>
arśāṃsi grahaṇīty aṣṭau mahā-rogāḥ su-dus-tarāḥ || 30ef ||<BR>
<BR>
Nidānasthāna <BR>
vasti-vasti-śiro-meḍhra-kaṭī-vṛṣaṇa-pāyavaḥ |<BR>
eka-saṃbandhanāḥ proktā gudāsthi-vivarāśrayāḥ || 1 ||<BR>
adho-mukho 'pi vastir hi mūtra-vāhi-sirā-mukhaiḥ |<BR>
pārśvebhyaḥ pūryate sūkṣmaiḥ syandamānair an-āratam || 2 ||<BR>
yais tair eva praviśyainaṃ doṣāḥ kurvanti viṃśatim |<BR>
mūtrāghātān pramehāṃś ca kṛcchrān marma-samāśrayān || 3 ||<BR>
vasti-vaṅkṣaṇa-meḍhrārti-yukto 'lpālpaṃ muhur muhuḥ |<BR>
mūtrayed vāta-je kṛcchre paitte pītaṃ sa-dāha-ruk || 4 ||<BR>
raktaṃ vā kapha-je vasti-meḍhra-gaurava-śopha-vān |<BR>
sa-picchaṃ sa-vibandhaṃ ca sarvaiḥ sarvātmakaṃ malaiḥ || 5 ||<BR>
yadā vāyur mukhaṃ vaster āvṛtya pariśoṣayet |<BR>
mūtraṃ sa-pittaṃ sa-kaphaṃ sa-śukraṃ vā tadā kramāt || 6 ||<BR>
saṃjāyate 'śmarī ghorā pittād gor iva rocanā |<BR>
śleṣmāśrayā ca sarvā syād athāsyāḥ pūrva-lakṣaṇam || 7 ||<BR>
vasty-ādhmānaṃ tad-āsanna-deśeṣu parito 'ti-ruk |<BR>
mūtre ca basta-gandha-tvaṃ mūtra-kṛcchraṃ jvaro '-ruciḥ || 8 ||<BR>
     9.8cv  mūtre basta-sa-gandha-tvaṃ<BR>
sāmānya-liṅgaṃ ruṅ nābhi-sevanī-vasti-mūrdhasu |<BR>
viśīrṇa-dhāraṃ mūtraṃ syāt tayā mārga-nirodhane || 9 ||<BR>
     9.9dv  tathā mārga-nirodhane<BR>
tad-vyapāyāt sukhaṃ mehed acchaṃ gomedakopamam |<BR>
tat-saṃkṣobhāt kṣate sāsram āyāsāc cāti-rug bhavet || 10 ||<BR>
tatra vātād bhṛśārty-ārto dantān khādati vepate |<BR>
mṛdnāti mehanaṃ nābhiṃ pīḍayaty a-niśaṃ kvaṇan || 11 ||<BR>
sānilaṃ muñcati śakṛn muhur mehati bindu-śaḥ |<BR>
śyāvā rūkṣāśmarī cāsya syāc citā kaṇṭakair iva || 12 ||<BR>
pittena dahyate vastiḥ pacyamāna ivoṣma-vān |<BR>
bhallātakāsthi-saṃsthānā raktā pītāsitāśmarī || 13 ||<BR>
     9.13dv  rakta-pītāsitāśmarī<BR>
vastir nistudyata iva śleṣmaṇā śītalo guruḥ |<BR>
aśmarī mahatī ślakṣṇā madhu-varṇātha-vā sitā || 14 ||<BR>
etā bhavanti bālānāṃ teṣām eva ca bhūyasā |<BR>
āśrayopacayālpa-tvād grahaṇāharaṇe sukhāḥ || 15 ||<BR>
śukrāśmarī tu mahatāṃ jāyate śukra-dhāraṇāt |<BR>
sthānāc cyutam a-muktaṃ hi muṣkayor antare 'nilaḥ || 16 ||<BR>
śoṣayaty upasaṃgṛhya śukraṃ tac chuṣkam aśmarī |<BR>
vasti-ruk-kṛcchra-mūtra-tva-muṣka-śvayathu-kāriṇī || 17 ||<BR>
tasyām utpanna-mātrāyāṃ śukram eti vilīyate |<BR>
pīḍite tv avakāśe 'sminn aśmary eva ca śarkarā || 18 ||<BR>
aṇu-śo vāyunā bhinnā sā tv asminn anuloma-ge |<BR>
nireti saha mūtreṇa pratilome vibadhyate || 19 ||<BR>
mūtra-saṃdhāriṇaḥ kuryād ruddhvā vaster mukhaṃ marut |<BR>
mūtra-saṅgaṃ rujaṃ kaṇḍūṃ kadā-cic ca sva-dhāmataḥ || 20 ||<BR>
pracyāvya vastim udvṛttaṃ garbhābhaṃ sthūla-viplutam |<BR>
karoti tatra rug-dāha-spandanodveṣṭanāni ca || 21 ||<BR>
bindu-śaś ca pravarteta mūtraṃ vastau tu pīḍite |<BR>
dhārayā dvi-vidho 'py eṣa vāta-vastir iti smṛtaḥ || 22 ||<BR>
dus-taro dus-tara-taro dvitīyaḥ prabalānilaḥ |<BR>
śakṛn-mārgasya vasteś ca vāyur antaram āśritaḥ || 23 ||<BR>
aṣṭhīlābhaṃ ghanaṃ granthiṃ karoty a-calam unnatam |<BR>
vātāṣṭhīleti sādhmāna-viṇ-mūtrānila-saṅga-kṛt || 24 ||<BR>
vi-guṇaḥ kuṇḍalī-bhūto vastau tīvra-vyatho 'nilaḥ |<BR>
āvidhya mūtraṃ bhramati sa-stambhodveṣṭa-gauravaḥ || 25 ||<BR>
     9.25cv  āviśya mūtraṃ bhramati<BR>
mūtram alpālpam atha-vā vimuñcati śakṛt sṛjan |<BR>
vāta-kuṇḍalikety eṣā mūtraṃ tu vidhṛtaṃ ciram || 26 ||<BR>
na nireti vibaddhaṃ vā mūtrātītaṃ tad alpa-ruk |<BR>
vidhāraṇāt pratihataṃ vātodāvartitaṃ yadā || 27 ||<BR>
nābher adhas-tād udaraṃ mūtram āpūrayet tadā |<BR>
kuryāt tīvra-rug ādhmānam a-paktiṃ mala-saṃgraham || 28 ||<BR>
tan mūtra-jaṭharaṃ chidra-vaiguṇyenānilena vā |<BR>
ākṣiptam alpaṃ mūtraṃ tad vastau nāle 'tha-vā maṇau || 29 ||<BR>
     9.29cv  ākṣiptam alpaṃ mūtrasya<BR>
sthitvā sravec chanaiḥ paścāt sa-rujaṃ vātha nī-rujam |<BR>
mūtrotsaṅgaḥ sa vicchinna-tac-cheṣa-guru-śephasaḥ || 30 ||<BR>
     9.30bv  sa-rujaṃ vātha-vā-rujam     9.30cv  mūtrotsaṅgaḥ sa vicchinnas     9.30cv <BR>
mūtrotsaṅgaḥ sa vicchinnaṃ<BR>
     9.30dv  tac-cheṣa-guru-śephasaḥ<BR>
antar vasti-mukhe vṛttaḥ sthiro 'lpaḥ sahasā bhavet |<BR>
aśmarī-tulya-rug granthir mūtra-granthiḥ sa ucyate || 31 ||<BR>
mūtritasya striyaṃ yāto vāyunā śukram uddhatam |<BR>
sthānāc cyutaṃ mūtrayataḥ prāk paścād vā pravartate || 32 ||<BR>
bhasmodaka-pratīkāśaṃ mūtra-śukraṃ tad ucyate |<BR>
rūkṣa-dur-balayor vātād udāvartaṃ śakṛd yadā || 33 ||<BR>
     9.33dv  udāvṛttaṃ śakṛd yadā<BR>
mūtra-sroto 'nuparyeti saṃsṛṣṭaṃ śakṛtā tadā |<BR>
mūtraṃ viṭ-tulya-gandhaṃ syād viḍ-vighātaṃ tam ādiśet || 34 ||<BR>
pittaṃ vyāyāma-tīkṣṇoṣṇa-bhojanādhvātapādibhiḥ |<BR>
pravṛddhaṃ vāyunā kṣiptaṃ vasty-upasthārti-dāha-vat || 35 ||<BR>
mūtraṃ pravartayet pītaṃ sa-raktaṃ raktam eva vā |<BR>
uṣṇaṃ punaḥ punaḥ kṛcchrād uṣṇa-vātaṃ vadanti tam || 36 ||<BR>
rūkṣasya klānta-dehasya vasti-sthau pitta-mārutau |<BR>
mūtra-kṣayaṃ sa-rug-dāhaṃ janayetāṃ tad-āhvayam || 37 ||<BR>
pittaṃ kapho dvāv api vā saṃhanyete 'nilena cet |<BR>
kṛcchrān mūtraṃ tadā pītaṃ raktaṃ śvetaṃ ghanaṃ sṛjet || 38 ||<BR>
sa-dāhaṃ rocanā-śaṅkha-cūrṇa-varṇaṃ bhavec ca tat |<BR>
śuṣkaṃ samasta-varṇaṃ vā mūtra-sādaṃ vadanti tam || 39 ||<BR>
iti vistarataḥ proktā rogā mūtrā-pravṛtti-jāḥ |<BR>
nidāna-lakṣaṇair ūrdhvaṃ vakṣyante 'ti-pravṛtti-jāḥ || 40 ||<BR>
<BR>
Nidānasthāna <BR>
pramehā viṃśatis tatra śleṣmato daśa pittataḥ |<BR>
ṣaṭ catvāro 'nilāt teṣāṃ medo-mūtra-kaphāvaham || 1 ||<BR>
anna-pāna-kriyā-jātaṃ yat prāyas tat pravartakam |<BR>
svādv-amla-lavaṇa-snigdha-guru-picchila-śītalam || 2 ||<BR>
nava-dhānya-surānūpa-māṃsekṣu-guḍa-go-rasam |<BR>
eka-sthānāsana-ratiḥ śayanaṃ vidhi-varjitam || 3 ||<BR>
vastim āśritya kurute pramehān dūṣitaḥ kaphaḥ |<BR>
dūṣayitvā vapuḥ-kleda-sveda-medo-rasāmiṣam || 4 ||<BR>
     10.4dv  -sveda-medo-vasāmiṣam<BR>
pittaṃ raktam api kṣīṇe kaphādau mūtra-saṃśrayam |<BR>
dhātūn vastim upānīya tat-kṣaye 'pi ca mārutaḥ || 5 ||<BR>
sādhya-yāpya-parityājyā mehās tenaiva tad-bhavāḥ |<BR>
samāsam a-kriya-tayā mahātyaya-tayāpi ca || 6 ||<BR>
sāmānyaṃ lakṣaṇaṃ teṣāṃ prabhūtāvila-mūtra-tā |<BR>
doṣa-dūṣyā-viśeṣe 'pi tat-saṃyoga-viśeṣataḥ || 7 ||<BR>
     10.7bv  prabhūtākula-mūtra-tā<BR>
mūtra-varṇādi-bhedena bhedo meheṣu kalpyate |<BR>
acchaṃ bahu sitaṃ śītaṃ nir-gandham udakopamam || 8 ||<BR>
mehaty udaka-mehena kiñ-cic cāvila-picchilam |<BR>
ikṣo rasam ivāty-arthaṃ madhuraṃ cekṣu-mehataḥ || 9 ||<BR>
sāndrī-bhavet paryuṣitaṃ sāndra-mehena mehati |<BR>
surā-mehī surā-tulyam upary accham adho ghanam || 10 ||<BR>
saṃhṛṣṭa-romā piṣṭena piṣṭa-vad bahalaṃ sitam |<BR>
śukrābhaṃ śukra-miśraṃ vā śukra-mehī pramehati || 11 ||<BR>
     10.11bv  piṣṭa-vad bahulaṃ sitam<BR>
mūrtāṇūn sikatā-mehī sikatā-rūpiṇo malān |<BR>
śīta-mehī su-bahu-śo madhuraṃ bhṛśa-śītalam || 12 ||<BR>
     10.12av  mūtrāṇūn sikatā-mehī     10.12av  mūtre 'ṇūn sikatā-mehī<BR>
śanaiḥ śanaiḥ śanair-mehī mandaṃ mandaṃ pramehati |<BR>
lālā-tantu-yutaṃ mūtraṃ lālā-mehena picchilam || 13 ||<BR>
gandha-varṇa-rasa-sparśaiḥ kṣāreṇa kṣāra-toya-vat |<BR>
nīla-mehena nīlābhaṃ kāla-mehī maṣī-nibham || 14 ||<BR>
hāridra-mehī kaṭukaṃ haridrā-saṃnibhaṃ dahat |<BR>
visraṃ māñjiṣṭha-mehena mañjiṣṭhā-salilopamam || 15 ||<BR>
visram uṣṇaṃ sa-lavaṇaṃ raktābhaṃ rakta-mehataḥ |<BR>
vasā-mehī vasā-miśraṃ vasāṃ vā mūtrayen muhuḥ || 16 ||<BR>
majjānaṃ majja-miśraṃ vā majja-mehī muhur muhuḥ |<BR>
hastī matta ivājasraṃ mūtraṃ vega-vivarjitam || 17 ||<BR>
     10.17av  majjābhaṃ majja-miśraṃ vā<BR>
sa-lasīkaṃ vibaddhaṃ ca hasti-mehī pramehati |<BR>
madhu-mehī madhu-samaṃ jāyate sa kila dvi-dhā || 18 ||<BR>
     10.18cv  madhu-mehe madhu-samaṃ<BR>
kruddhe dhātu-kṣayād vāyau doṣāvṛta-pathe 'tha-vā |<BR>
āvṛto doṣa-liṅgāni so '-nimittaṃ pradarśayet || 19 ||<BR>
     10.19bv  doṣāvṛta-pathe 'pi vā<BR>
kṣīṇaḥ kṣaṇāt kṣaṇāt pūrṇo bhajate kṛcchra-sādhya-tām |<BR>
kālenopekṣitāḥ sarve yad yānti madhu-meha-tām || 20 ||<BR>
madhuraṃ yac ca sarveṣu prāyo madhv iva mehati |<BR>
sarve 'pi madhu-mehākhyā mādhuryāc ca tanor ataḥ || 21 ||<BR>
a-vipāko '-ruciś chardir nidrā kāsaḥ sa-pīnasaḥ |<BR>
upadravāḥ prajāyante mehānāṃ kapha-janmanām || 22 ||<BR>
vasti-mehanayos todo muṣkāvadaraṇaṃ jvaraḥ |<BR>
dāhas tṛṣṇāmlako mūrchā viḍ-bhedaḥ pitta-janmanām || 23 ||<BR>
vātikānām udāvarta-kampa-hṛd-graha-lola-tāḥ |<BR>
śūlam unnidra-tā śoṣaḥ kāsaḥ śvāsaś ca jāyate || 24 ||<BR>
     10.24bv  -kaṇṭha-hṛd-graha-lola-tāḥ<BR>
śarāvikā kacchapikā jālinī vinatālajī |<BR>
masūrikā sarṣapikā putriṇī sa-vidārikā || 25 ||<BR>
     10.25dv  putriṇī ca vidārikā<BR>
vidradhiś ceti piṭikāḥ pramehopekṣayā daśa |<BR>
saṃdhi-marmasu jāyante māṃsaleṣu ca dhāmasu || 26 ||<BR>
antonnatā madhya-nimnā śyāvā kleda-rujānvitā |<BR>
śarāva-māna-saṃsthānā piṭikā syāc charāvikā || 27 ||<BR>
avagāḍhārti-nistodā mahā-vastu-parigrahā |<BR>
ślakṣṇā kacchapa-pṛṣṭhābhā piṭikā kacchapī matā || 28 ||<BR>
stabdhā sirā-jāla-vatī snigdha-srāvā mahāśayā |<BR>
rujā-nistoda-bahulā sūkṣma-cchidrā ca jālinī || 29 ||<BR>
     10.29bv  snigdha-srāvā mahāśrayā<BR>
avagāḍha-rujā-kledā pṛṣṭhe vā jaṭhare 'pi vā |<BR>
mahatī piṭikā nīlā vinatā vinatā smṛtā || 30 ||<BR>
dahati tvacam utthāne bhṛśaṃ kaṣṭā visarpiṇī |<BR>
rakta-kṛṣṇāti-tṛṭ-sphoṭa-dāha-moha-jvarālajī || 31 ||<BR>
māna-saṃsthānayos tulyā masūreṇa masūrikā |<BR>
sarṣapā-māna-saṃsthānā kṣipra-pākā mahā-rujā || 32 ||<BR>
sarṣapī sarṣapā-tulya-piṭikā-parivāritā |<BR>
putriṇī mahatī bhūri-su-sūkṣma-piṭikācitā || 33 ||<BR>
     10.33av  sarṣapā sarṣapā-tulya-     10.33dv  -su-sūkṣma-piṭikāvṛtā     10.33dv <BR>
-su-sūkṣma-piṭikānvitā<BR>
vidārī-kanda-vad vṛttā kaṭhinā ca vidārikā |<BR>
vidradhir vakṣyate 'nya-tra tatrādyaṃ piṭikā-trayam || 34 ||<BR>
putriṇī ca vidārī ca duḥ-sahā bahu-medasaḥ |<BR>
sahyāḥ pittolbaṇās tv anyāḥ saṃbhavanty alpa-medasaḥ || 35 ||<BR>
tāsu meha-vaśāc ca syād doṣodreko yathā-yatham || 36ab ||<BR>
prameheṇa vināpy etā jāyante duṣṭa-medasaḥ || 36cd ||<BR>
tāvac ca nopalakṣyante yāvad vastu-parigrahaḥ || 36ef ||<BR>
hāridra-varṇaṃ raktaṃ vā meha-prāg-rūpa-varjitam |<BR>
yo mūtrayen na taṃ mehaṃ rakta-pittaṃ tu tad viduḥ || 37 ||<BR>
     10.37dv  rakta-pittaṃ tu taṃ viduḥ     10.37dv  rakta-pittaṃ ca tad viduḥ<BR>
svedo 'ṅga-gandhaḥ śithila-tvam aṅge śayyāsana-svapna-sukhābhiṣaṅgaḥ |<BR>
hṛn-netra-jihvā-śravaṇopadeho ghanāṅga-tā keśa-nakhāti-vṛddhiḥ || 38 ||<BR>
     10.38bv  śayyāsana-sthāna-sukhābhilāṣaḥ<BR>
śīta-priya-tvaṃ gala-tālu-śoṣo mādhuryam āsye kara-pāda-dāhaḥ |<BR>
bhaviṣyato meha-gaṇasya rūpaṃ mūtre 'bhidhāvanti pipīlikāś ca || 39 ||<BR>
dṛṣṭvā pramehaṃ madhuraṃ sa-picchaṃ madhūpamaṃ syād vividho vicāraḥ |<BR>
saṃpūraṇād vā kapha-saṃbhavaḥ syāt kṣīṇeṣu doṣeṣv anilātmako vā || 40 ||<BR>
     10.40cv  saṃtarpaṇād vā kapha-saṃbhavaḥ syāt<BR>
sa-pūrva-rūpāḥ kapha-pitta-mehāḥ krameṇa ye vāta-kṛtāś ca mehāḥ |<BR>
sādhyā na te pitta-kṛtās tu yāpyāḥ sādhyās tu medo yadi nāti-duṣṭam || 41 ||<BR>
     10.41dv  sādhyāś ca medo yadi nāti-duṣṭam<BR>
<BR>
Nidānasthāna <BR>
bhuktaiḥ paryuṣitāty-uṣṇa-rūkṣa-śuṣka-vidāhibhiḥ |<BR>
jihma-śayyā-viceṣṭābhis tais taiś cāsṛk-pradūṣaṇaiḥ || 1 ||<BR>
duṣṭa-tvaṅ-māṃsa-medo-'sthi-snāyv-asṛk-kaṇḍarāśrayaḥ |<BR>
yaḥ śopho bahir antar vā mahā-mūlo mahā-rujaḥ || 2 ||<BR>
     11.2av  duṣṭas tvaṅ-māṃsa-medo-'sthi-<BR>
vṛttaḥ syād āyato yo vā smṛtaḥ ṣo-ḍhā sa vidradhiḥ |<BR>
doṣaiḥ pṛthak samuditaiḥ śoṇitena kṣatena ca || 3 ||<BR>
bāhyo 'tra tatra tatrāṅge dāruṇo grathitonnataḥ |<BR>
āntaro dāruṇa-taro gambhīro gulma-vad ghanaḥ || 4 ||<BR>
valmīka-vat samucchrāyī śīghra-ghāty agni-śastra-vat |<BR>
nābhi-vasti-yakṛt-plīha-kloma-hṛt-kukṣi-vaṅkṣaṇe || 5 ||<BR>
syād vṛkkayor apāne ca vātāt tatrāti-tīvra-ruk |<BR>
śyāvāruṇaś cirotthāna-pāko viṣama-saṃsthitiḥ || 6 ||<BR>
     11.6av  syād vṛkkayor apāne vā<BR>
vyadha-ccheda-bhramānāha-spanda-sarpaṇa-śabda-vān |<BR>
rakta-tāmrāsitaḥ pittāt tṛṇ-moha-jvara-dāha-vān || 7 ||<BR>
kṣiprotthāna-prapākaś ca pāṇḍuḥ kaṇḍū-yutaḥ kaphāt |<BR>
sotkleśa-śītaka-stambha-jṛmbhā-rocaka-gauravaḥ || 8 ||<BR>
cirotthāna-vipākaś ca saṃkīrṇaḥ saṃnipātataḥ |<BR>
sāmarthyāc cātra vibhajed bāhyābhyantara-lakṣaṇam || 9 ||<BR>
     11.9av  cirotthāna-prapākaś ca<BR>
kṛṣṇa-sphoṭāvṛtaḥ śyāvas tīvra-dāha-rujā-jvaraḥ |<BR>
pitta-liṅgo 'sṛjā bāhyaḥ strīṇām eva tathāntaraḥ || 10 ||<BR>
śastrādyair abhighātena kṣate vā-pathya-kāriṇaḥ |<BR>
kṣatoṣmā vāyu-vikṣiptaḥ sa-raktaṃ pittam īrayan || 11 ||<BR>
     11.11dv  sa-raktaṃ pittam īrayet<BR>
pittāsṛg-lakṣaṇaṃ kuryād vidradhiṃ bhūry-upadravam |<BR>
teṣūpadrava-bhedaś ca smṛto 'dhiṣṭhāna-bhedataḥ || 12 ||<BR>
nābhyāṃ hidhmā bhaved vastau mūtraṃ kṛcchreṇa pūti ca |<BR>
śvāso yakṛti rodhas tu plīhny ucchvāsasya tṛṭ punaḥ || 13 ||<BR>
gala-grahaś ca klomni syāt sarvāṅga-pragraho hṛdi |<BR>
pramohas tamakaḥ kāso hṛdaye ghaṭṭanaṃ vyathā || 14 ||<BR>
kukṣi-pārśvāntarāṃsārtiḥ kukṣāv āṭopa-janma ca |<BR>
sakthnor graho vaṅkṣaṇayor vṛkkayoḥ kaṭi-pṛṣṭhayoḥ || 15 ||<BR>
pārśvayoś ca vyathā pāyau pavanasya nirodhanam |<BR>
āma-pakva-vidagdha-tvaṃ teṣāṃ śopha-vad ādiśet || 16 ||<BR>
nābher ūrdhvaṃ mukhāt pakvāḥ prasravanty adhare gudāt |<BR>
gudāsyān nābhi-jo vidyād doṣaṃ kledāc ca vidradhau || 17 ||<BR>
     11.17cv  ubhābhyāṃ nābhi-jo vidyād<BR>
yathā-svaṃ vraṇa-vat tatra vivarjyaḥ saṃnipāta-jaḥ |<BR>
pakvo hṛn-nābhi-vasti-stho bhinno 'ntar bahir eva vā || 18 ||<BR>
pakvaś cāntaḥ sravan vaktrāt kṣīṇasyopadravānvitaḥ |<BR>
evam eva stana-sirā vivṛtāḥ prāpya yoṣitām || 19 ||<BR>
sūtānāṃ garbhiṇīnāṃ vā saṃbhavec chvayathur ghanaḥ |<BR>
stane sa-dugdhe '-dugdhe vā bāhya-vidradhi-lakṣaṇaḥ || 20 ||<BR>
nāḍīnāṃ sūkṣma-vaktra-tvāt kanyānāṃ na sa jāyate |<BR>
kruddho ruddha-gatir vāyuḥ śopha-śūla-karaś caran || 21 ||<BR>
     11.21bv  kanyānāṃ tu na jāyate     11.21cv  kruddho 'n-ūrdhva-gatir vāyuḥ<BR>
muṣkau vaṅkṣaṇataḥ prāpya phala-kośābhivāhinīḥ |<BR>
prapīḍya dhamanīr vṛddhiṃ karoti phala-kośayoḥ || 22 ||<BR>
doṣāsra-medo-mūtrāntraiḥ sa vṛddhiḥ sapta-dhā gadaḥ |<BR>
mūtrāntra-jāv apy anilād dhetu-bhedas tu kevalam || 23 ||<BR>
vāta-pūrṇa-dṛti-sparśo rūkṣo vātād a-hetu-ruk |<BR>
pakvodumbara-saṃkāśaḥ pittād dāhoṣma-pāka-vān || 24 ||<BR>
kaphāc chīto guruḥ snigdhaḥ kaṇḍū-mān kaṭhino 'lpa-ruk |<BR>
kṛṣṇa-sphoṭāvṛtaḥ pitta-vṛddhi-liṅgaś ca raktataḥ || 25 ||<BR>
     11.25cv  kṛṣṇaḥ sphoṭāvṛtaḥ pitta-<BR>
kapha-van medasā vṛddhir mṛdus tāla-phalopamaḥ |<BR>
mūtra-dhāraṇa-śīlasya mūtra-jaḥ sa tu gacchataḥ || 26 ||<BR>
ambhobhiḥ pūrṇa-dṛti-vat kṣobhaṃ yāti sa-ruṅ mṛduḥ |<BR>
mūtra-kṛcchram adhas-tāc ca valayaṃ phala-kośayoḥ || 27 ||<BR>
vāta-kopibhir āhāraiḥ śīta-toyāvagāhanaiḥ |<BR>
dhāraṇeraṇa-bhārādhva-viṣamāṅga-pravartanaiḥ || 28 ||<BR>
kṣobhaṇaiḥ kṣubhito 'nyaiś ca kṣudrāntrāvayavaṃ yadā |<BR>
pavano vi-guṇī-kṛtya sva-niveśād adho nayet || 29 ||<BR>
     11.29cv  pavano dvi-guṇī-kṛtya<BR>
kuryād vaṅkṣaṇa-saṃdhi-stho granthy-ābhaṃ śvayathuṃ tadā || 30ab ||<BR>
upekṣyamāṇasya ca muṣka-vṛddhim ādhmāna-ruk-stambha-vatīṃ sa vāyuḥ || 30cd ||<BR>
prapīḍito 'ntaḥ svana-vān prayāti pradhmāpayann eti punaś ca muktaḥ || 30ef ||<BR>
antra-vṛddhir a-sādhyo 'yaṃ vāta-vṛddhi-samākṛtiḥ || 31 ||<BR>
iti vṛddhi-nidānam atha gulma-nidānam || 31+1 ||<BR>
rūkṣa-kṛṣṇāruṇa-sirā-tantu-jāla-gavākṣitaḥ |<BR>
gulmo 'ṣṭa-dhā pṛthag doṣaiḥ saṃsṛṣṭair nicayaṃ gataiḥ || 32 ||<BR>
ārtavasya ca doṣeṇa nārīṇāṃ jāyate 'ṣṭamaḥ |<BR>
jvara-cchardy-atisārādyair vamanādyaiś ca karmabhiḥ || 33 ||<BR>
karśito vātalāny atti śītaṃ vāmbu bubhukṣitaḥ |<BR>
yaḥ pibaty anu cānnāni laṅghana-plavanādikam || 34 ||<BR>
     11.34bv  śītaṃ cāmbu bubhukṣitaḥ<BR>
sevate deha-saṃkṣobhi cchardiṃ vā samudīrayet |<BR>
an-udīrṇām udīrṇān vā vātādīn na vimuñcati || 35 ||<BR>
sneha-svedāv an-abhyasya śodhanaṃ vā niṣevate |<BR>
śuddho vāśu vidāhīni bhajate syandanāni vā || 36 ||<BR>
vātolbaṇās tasya malāḥ pṛthak kruddhā dvi-śo 'tha-vā |<BR>
sarve vā rakta-yuktā vā mahā-sroto-'nuśāyinaḥ || 37 ||<BR>
ūrdhvādho-mārgam āvṛtya kurvate śūla-pūrvakam |<BR>
sparśopalabhyaṃ gulmākhyam utplutaṃ granthi-rūpiṇam || 38 ||<BR>
     11.38dv  unnataṃ granthi-rūpiṇam<BR>
karśanāt kapha-viṭ-pittair mārgasyāvaraṇena vā |<BR>
vāyuḥ kṛtāśrayaḥ koṣṭhe raukṣyāt kāṭhinyam āgataḥ || 39 ||<BR>
sva-tantraḥ svāśraye duṣṭaḥ para-tantraḥ parāśraye |<BR>
piṇḍita-tvād a-mūrto 'pi mūrta-tvam iva saṃśritaḥ || 40 ||<BR>
gulma ity ucyate vasti-nābhi-hṛt-pārśva-saṃśrayaḥ |<BR>
vātān manyā-śiraḥ-śūlaṃ jvara-plīhāntra-kūjanam || 41 ||<BR>
vyadhaḥ sūcyeva viṭ-saṅgaḥ kṛcchrād ucchvasanaṃ muhuḥ |<BR>
stambho gātre mukhe śoṣaḥ kārśyaṃ viṣama-vahni-tā || 42 ||<BR>
rūkṣa-kṛṣṇa-tvag-ādi-tvaṃ cala-tvād anilasya ca |<BR>
a-nirūpita-saṃsthāna-sthāna-vṛddhi-kṣaya-vyathaḥ || 43 ||<BR>
pipīlikā-vyāpta iva gulmaḥ sphurati tudyate |<BR>
pittād dāho 'mlako mūrchā-viḍ-bheda-sveda-tṛḍ-jvarāḥ || 44 ||<BR>
hāridra-tvaṃ tvag-ādyeṣu gulmaś ca sparśanā-sahaḥ |<BR>
dūyate dīpyate soṣmā sva-sthānaṃ dahatīva ca || 45 ||<BR>
kaphāt staimityam a-ruciḥ sadanaṃ śiśira-jvaraḥ |<BR>
pīnasālasya-hṛl-lāsa-kāsa-śukla-tvag-ādi-tāḥ || 46 ||<BR>
gulmo 'vagāḍhaḥ kaṭhino guruḥ suptaḥ sthiro 'lpa-ruk |<BR>
sva-doṣa-sthāna-dhāmānaḥ sve sve kāle ca ruk-karāḥ || 47 ||<BR>
prāyas trayas tu dvandvotthā gulmāḥ saṃsṛṣṭa-lakṣaṇāḥ |<BR>
sarva-jas tīvra-rug-dāhaḥ śīghra-pākī ghanonnataḥ || 48 ||<BR>
so '-sādhyo rakta-gulmas tu striyā eva prajāyate |<BR>
ṛtau vā nava-sūtā vā yadi vā yoni-rogiṇī || 49 ||<BR>
sevate vātalāni strī kruddhas tasyāḥ samīraṇaḥ |<BR>
niruṇaddhy ārtavaṃ yonyāṃ prati-māsam avasthitam || 50 ||<BR>
kukṣiṃ karoti tad-garbha-liṅgam āviṣ-karoti ca |<BR>
hṛl-lāsa-daurhṛda-stanya-darśana-kṣāma-tādikam || 51 ||<BR>
krameṇa vāyu-saṃsargāt pitta-yoni-tayā ca tat |<BR>
śoṇitaṃ kurute tasyā vāta-pittottha-gulma-jān || 52 ||<BR>
ruk-stambha-dāhātīsāra-tṛḍ-jvarādīn upadravān |<BR>
garbhāśaye ca su-tarāṃ śūlaṃ duṣṭāsṛg-āśraye || 53 ||<BR>
yonyāś ca srāva-daurgandhya-toda-spandana-vedanāḥ |<BR>
na cāṅgair garbha-vad gulmaḥ sphuraty api tu śūla-vān || 54 ||<BR>
     11.54bv  -toda-sphuraṇa-vedanāḥ     11.54bv  -kleda-svedana-vedanāḥ<BR>
piṇḍī-bhūtaḥ sa evāsyāḥ kadā-cit spandate cirāt |<BR>
na cāsyā vardhate kukṣir gulma eva tu vardhate || 55 ||<BR>
sva-doṣa-saṃśrayo gulmaḥ sarvo bhavati tena saḥ |<BR>
pākaṃ cireṇa bhajate naiva vā vidradhiḥ punaḥ || 56 ||<BR>
pacyate śīghram aty-arthaṃ duṣṭa-raktāśraya-tvataḥ |<BR>
ataḥ śīghra-vidāhi-tvād vidradhiḥ so 'bhidhīyate || 57 ||<BR>
gulme 'ntar-āśraye vasti-kukṣi-hṛt-plīha-vedanāḥ |<BR>
agni-varṇa-bala-bhraṃśo vegānāṃ cā-pravartanam || 58 ||<BR>
     11.58bv  -kukṣi-hṛt-pārśva-vedanāḥ<BR>
ato viparyayo bāhye koṣṭhāṅgeṣu tu nāti-ruk |<BR>
vaivarṇyam avakāśasya bahir unnata-tādhikam || 59 ||<BR>
sāṭopam aty-ugra-rujam ādhmānam udare bhṛśam |<BR>
ūrdhvādho-vāta-rodhena tam ānāhaṃ pracakṣate || 60 ||<BR>
ghano 'ṣṭhīlopamo granthir aṣṭhīlordhvaṃ samunnataḥ |<BR>
ānāha-liṅgas tiryak tu pratyaṣṭhīlā tad-ākṛtiḥ || 61 ||<BR>
     11.61cv  ānāha-liṅgas tiryak ca<BR>
pakvāśayād gudopasthaṃ vāyus tīvra-rujaḥ prayān |<BR>
tūṇī pratūṇī tu bhavet sa evāto viparyaye || 62 ||<BR>
udgāra-bāhulya-purīṣa-bandha-tṛpty-a-kṣama-tvāntra-vikūjanāni |<BR>
āṭopam ādhmānam a-pakti-śaktim āsanna-gulmasya vadanti cihnam || 63 ||<BR>
     11.63cv  āṭopam ādhmānam a-pakty-a-śaktim<BR>
<BR>
Nidānasthāna <BR>
rogāḥ sarve 'pi mande 'gnau su-tarām udarāṇi tu |<BR>
a-jīrṇān malinaiś cānnair jāyante mala-saṃcayāt || 1 ||<BR>
ūrdhvādho dhātavo ruddhvā vāhinīr ambu-vāhinīḥ |<BR>
prāṇāgny-apānān saṃdūṣya kuryus tvaṅ-māṃsa-saṃdhi-gāḥ || 2 ||<BR>
ādhmāpya kukṣim udaram aṣṭa-dhā tac ca bhidyate |<BR>
pṛthag doṣaiḥ samastaiś ca plīha-baddha-kṣatodakaiḥ || 3 ||<BR>
tenārtāḥ śuṣka-tālv-oṣṭhāḥ śūna-pāda-karodarāḥ |<BR>
naṣṭa-ceṣṭā-balāhārāḥ kṛśāḥ pradhmāta-kukṣayaḥ || 4 ||<BR>
syuḥ preta-rūpāḥ puruṣā bhāvinas tasya lakṣaṇam |<BR>
kṣun-nāśo 'nnaṃ cirāt sarvaṃ sa-vidāhaṃ ca pacyate || 5 ||<BR>
     12.5dv  sa-vidāhaṃ vipacyate<BR>
jīrṇā-jīrṇaṃ na jānāti sauhityaṃ sahate na ca |<BR>
kṣīyate balataḥ śaśvac chvasity alpe 'pi ceṣṭite || 6 ||<BR>
vṛddhir viṣo '-pravṛttiś ca kiñ-cic chophaś ca pādayoḥ |<BR>
rug-vasti-saṃdhau tata-tā laghv-alpā-bhojanair api || 7 ||<BR>
     12.7av  vṛddhir viṣo '-pravṛttir vā<BR>
rājī-janma valī-nāśo jaṭhare jaṭhareṣu tu |<BR>
sarveṣu tandrā sadanaṃ mala-saṅgo 'lpa-vahni-tā || 8 ||<BR>
dāhaḥ śvayathur ādhmānam ante salila-saṃbhavaḥ |<BR>
sarvaṃ tv a-toyam aruṇam a-śophaṃ nāti-bhārikam || 9 ||<BR>
gavākṣitaṃ sirā-jālaiḥ sadā guḍaguḍāyate |<BR>
nābhim antraṃ ca viṣṭabhya vegaṃ kṛtvā praṇaśyati || 10 ||<BR>
māruto hṛt-kaṭī-nābhi-pāyu-vaṅkṣaṇa-vedanāḥ |<BR>
sa-śabdo niścared vāyur viḍ baddhā mūtram alpakam || 11 ||<BR>
     12.11bv  -pāyu-vaṅkṣaṇa-vedanā<BR>
nāti-mando 'nalo laulyaṃ na ca syād vi-rasaṃ mukham |<BR>
tatra vātodare śophaḥ pāṇi-pān-muṣka-kukṣiṣu || 12 ||<BR>
kukṣi-pārśvodara-kaṭī-pṛṣṭha-ruk parva-bhedanam |<BR>
śuṣka-kāso 'ṅga-mardo 'dho-guru-tā mala-saṃgrahaḥ || 13 ||<BR>
śyāvāruṇa-tvag-ādi-tvam a-kasmād vṛddhi-hrāsa-vat |<BR>
sa-toda-bhedam udaraṃ tanu-kṛṣṇa-sirā-tatam || 14 ||<BR>
     12.14dv  tanu kṛṣṇa-sirā-tatam<BR>
ādhmāta-dṛti-vac chabdam āhataṃ prakaroti ca |<BR>
vāyuś cātra sa-ruk-śabdo vicaret sarvato-gatiḥ || 15 ||<BR>
pittodare jvaro mūrchā dāhas tṛṭ kaṭukāsya-tā |<BR>
bhramo 'tīsāraḥ pīta-tvaṃ tvag-ādāv udaraṃ harit || 16 ||<BR>
pīta-tāmra-sirānaddhaṃ sa-svedaṃ soṣma dahyate |<BR>
dhūmāyati mṛdu-sparśaṃ kṣipra-pākaṃ pradūyate || 17 ||<BR>
     12.17cv  dhūmāyate mṛdu-sparśaṃ<BR>
śleṣmodare 'ṅga-sadanaṃ svāpaḥ śvayathu-gauravam |<BR>
nidrotkleśā-ruci-śvāsa-kāsa-śukla-tvag-ādi-tā || 18 ||<BR>
     12.18bv  svāpa-śvayathu-gauravam<BR>
udaraṃ stimitaṃ ślakṣṇaṃ śukla-rājī-tataṃ mahat |<BR>
cirābhivṛddhi kaṭhinaṃ śīta-sparśaṃ guru sthiram || 19 ||<BR>
     12.19av  udaraṃ stimitaṃ snigdhaṃ<BR>
tri-doṣa-kopanais tais taiḥ strī-dattaiś ca rajo-malaiḥ |<BR>
gara-dūṣī-viṣādyaiś ca sa-raktāḥ saṃcitā malāḥ || 20 ||<BR>
koṣṭhaṃ prāpya vikurvāṇāḥ śoṣa-mūrchā-bhramānvitam |<BR>
kuryus tri-liṅgam udaraṃ śīghra-pākaṃ su-dāruṇam || 21 ||<BR>
bādhate tac ca su-tarāṃ śīta-vātābhra-darśane |<BR>
aty-āśitasya saṃkṣobhād yāna-yānādi-ceṣṭitaiḥ || 22 ||<BR>
     12.22bv  śīta-vātābhra-darśanaiḥ<BR>
ati-vyavāya-karmādhva-vamana-vyādhi-karśanaiḥ |<BR>
vāma-pārśvāśritaḥ plīhā cyutaḥ sthānād vivardhate || 23 ||<BR>
śoṇitaṃ vā rasādibhyo vivṛddhaṃ taṃ vivardhayet |<BR>
so 'ṣṭhīlevāti-kaṭhinaḥ prāk tataḥ kūrma-pṛṣṭha-vat || 24 ||<BR>
     12.24dv  prākṛtaḥ kūrma-pṛṣṭha-vat<BR>
krameṇa vardhamānaś ca kukṣāv udaram āvahet |<BR>
śvāsa-kāsa-pipāsāsya-vairasyādhmāna-rug-jvaraiḥ || 25 ||<BR>
pāṇḍu-tva-mūrchā-chardībhir dāha-mohaiś ca saṃyutam |<BR>
aruṇābhaṃ vi-varṇaṃ vā nīla-hāridra-rāji-mat || 26 ||<BR>
     12.26av  pāṇḍu-tva-mūrchāti-chardi-     12.26bv  -dāha-mohaiś ca saṃyutam<BR>
udāvarta-rujānāhair moha-tṛḍ-dahana-jvaraiḥ |<BR>
gauravā-ruci-kāṭhinyair vidyāt tatra malān kramāt || 27 ||<BR>
     12.27av  udāvarta-rug-ānāhair<BR>
plīha-vad dakṣiṇāt pārśvāt kuryād yakṛd api cyutam |<BR>
pakṣma-vālaiḥ sahānnena bhuktair baddhāyane gude || 28 ||<BR>
dur-nāmabhir udāvartair anyair vāntropalepibhiḥ |<BR>
varcaḥ-pitta-kaphān ruddhvā karoti kupito 'nilaḥ || 29 ||<BR>
     12.29bv  annair vāntropalepibhiḥ<BR>
apāno jaṭharaṃ tena syur dāha-jvara-tṛṭ-kṣavāḥ |<BR>
kāsa-śvāsoru-sadanaṃ śiro-hṛn-nābhi-pāyu-ruk || 30 ||<BR>
     12.30bv  syur dāha-jvara-tṛṭ-kṣudhāḥ     12.30bv  syur dāha-jvara-tṛṭ-kṣutaḥ<BR>
mala-saṅgo '-ruciś chardir udaraṃ mūḍha-mārutam |<BR>
sthiraṃ nīlāruṇa-sirā-rājī-naddham a-rāji vā || 31 ||<BR>
nābher upari ca prāyo go-pucchākṛti jāyate |<BR>
asthy-ādi-śalyaiḥ sānnaiś ced bhuktair aty-aśanena vā || 32 ||<BR>
     12.32cv  asthy-ādi-śalyaiḥ sānnaiś ca<BR>
bhidyate pacyate vāntraṃ tac-chidraiś ca sravan bahiḥ |<BR>
āma eva gudād eti tato 'lpālpaṃ sa-viḍ-rasaḥ || 33 ||<BR>
     12.33av  bhidyate pacyate cāntraṃ     12.33dv  'lpālpaḥ sa-viḍ-rasaḥ<BR>
tulyaḥ kuṇapa-gandhena picchilaḥ pīta-lohitaḥ |<BR>
śeṣaś cāpūrya jaṭharaṃ jaṭharaṃ ghoram āvahet || 34 ||<BR>
vardhayet tad adho nābher āśu caiti jalātma-tām |<BR>
udrikta-doṣa-rūpaṃ ca vyāptaṃ ca śvāsa-tṛḍ-bhramaiḥ || 35 ||<BR>
     12.35av  vardhate tad adho nābher     12.35dv  vyāptaṃ ca śvāsa-tṛḍ-jvaraiḥ<BR>
chidrodaram idaṃ prāhuḥ parisrāvīti cāpare |<BR>
pravṛtta-sneha-pānādeḥ sahasāmāmbu-pāyinaḥ || 36 ||<BR>
aty-ambu-pānān mandāgneḥ kṣīṇasyāti-kṛśasya vā |<BR>
ruddhvāmbu-mārgān anilaḥ kaphaś ca jala-mūrchitaḥ || 37 ||<BR>
vardhayetāṃ tad evāmbu tat-sthānād udarāśritau |<BR>
tataḥ syād udaraṃ tṛṣṇā-guda-sruti-rujānvitam || 38 ||<BR>
     12.38dv  -guda-sruti-rujā-yutam<BR>
kāsa-śvāsā-ruci-yutaṃ nānā-varṇa-sirā-tatam |<BR>
toya-pūrṇa-dṛti-sparśa-śabda-prakṣobha-vepathu || 39 ||<BR>
     12.39bv  nānā-varṇa-sirānvitam     12.39bv  nānā-varṇa-sirācitam     12.39bv <BR>
nānā-varṇa-sirāvṛtam<BR>
dakodaraṃ mahat snigdhaṃ sthiram āvṛtta-nābhi tat |<BR>
upekṣayā ca sarveṣu doṣāḥ sva-sthānataś cyutāḥ || 40 ||<BR>
pākād dravā dravī-kuryuḥ saṃdhi-sroto-mukhāny api |<BR>
svedaś ca bāhya-srotaḥsu vihatas tiryag-āsthitaḥ || 41 ||<BR>
     12.41av  pākād dravād dravī-kuryuḥ<BR>
tad evodakam āpyāyya picchāṃ kuryāt tadā bhavet |<BR>
gurūdaraṃ sthiraṃ vṛttam āhataṃ ca na śabda-vat || 42 ||<BR>
mṛdu vyapeta-rājīkaṃ nābhyāṃ spṛṣṭaṃ ca sarpati |<BR>
tad anūdaka-janmāsmin kukṣi-vṛddhis tato 'dhikam || 43 ||<BR>
sirāntardhānam udaka-jaṭharoktaṃ ca lakṣaṇam |<BR>
vāta-pitta-kapha-plīha-saṃnipātodakodaram || 44 ||<BR>
kṛcchraṃ yathottaraṃ pakṣāt paraṃ prāyo 'pare hataḥ |<BR>
sarvaṃ ca jāta-salilaṃ riṣṭoktopadravānvitam || 45 ||<BR>
janmanaivodaraṃ sarvaṃ prāyaḥ kṛcchra-tamaṃ matam |<BR>
balinas tad a-jātāmbu yatna-sādhyaṃ navotthitam || 46 ||<BR>
<BR>
Nidānasthāna <BR>
pitta-pradhānāḥ kupitā yathoktaiḥ kopanair malāḥ |<BR>
tatrānilena balinā kṣiptaṃ pittaṃ hṛdi sthitam || 1 ||<BR>
dhamanīr daśa saṃprāpya vyāpnuvat sakalāṃ tanum |<BR>
śleṣma-tvag-rakta-māṃsāni pradūṣyāntaram āśritam || 2 ||<BR>
tvaṅ-māṃsayos tat kurute tvaci varṇān pṛthag-vidhān |<BR>
pāṇḍu-hāridra-haritān pāṇḍu-tvaṃ teṣu cādhikam || 3 ||<BR>
yato 'taḥ pāṇḍur ity uktaḥ sa rogas tena gauravam |<BR>
dhātūnāṃ syāc ca śaithilyam ojasaś ca guṇa-kṣayaḥ || 4 ||<BR>
tato 'lpa-rakta-medasko niḥ-sāraḥ syāc chlathendriyaḥ |<BR>
mṛdyamānair ivāṅgair nā dravatā hṛdayena ca || 5 ||<BR>
     13.5bv  niḥ-sāraḥ śithilendriyaḥ     13.5dv  dravatā hṛdayena vā<BR>
śūnākṣi-kūṭaḥ sadanaḥ kopanaḥ ṣṭhīvano 'lpa-vāk |<BR>
anna-dviṭ śiśira-dveṣī śīrṇa-romā hatānalaḥ || 6 ||<BR>
     13.6av  śūnākṣi-kūṭa-vadanaḥ     13.6bv  kopanaḥ svedano 'lpa-vāk     13.6bv <BR>
kopanaḥ sadano 'lpa-vāk<BR>
sanna-saktho jvarī śvāsī karṇa-kṣveḍī bhramī śramī |<BR>
sa pañca-dhā pṛthag doṣaiḥ samastair mṛttikādanāt || 7 ||<BR>
     13.7av  sanna-sakthī jvarī śvāsī<BR>
prāg-rūpam asya hṛdaya-spandanaṃ rūkṣa-tā tvaci |<BR>
a-ruciḥ pīta-mūtra-tvaṃ svedā-bhāvo 'lpa-vahni-tā || 8 ||<BR>
sādaḥ śramo 'nilāt tatra gātra-ruk-toda-kampanam |<BR>
kṛṣṇa-rūkṣāruṇa-sirā-nakha-viṇ-mūtra-netra-tā || 9 ||<BR>
śophānāhāsya-vairasya-viṭ-śoṣāḥ pārśva-mūrdha-ruk |<BR>
pittād dharita-pītābha-sirādi-tvaṃ jvaras tamaḥ || 10 ||<BR>
tṛṭ-sveda-mūrchā-śītecchā daurgandhyaṃ kaṭu-vaktra-tā |<BR>
varco-bhedo 'mlako dāhaḥ kaphāc chukla-sirādi-tā || 11 ||<BR>
tandrā lavaṇa-vaktra-tvaṃ roma-harṣaḥ svara-kṣayaḥ |<BR>
kāsaś chardiś ca nicayān miśra-liṅgo 'ti-duḥ-sahaḥ || 12 ||<BR>
     13.12bv  harṣo romṇāṃ svara-kṣayaḥ<BR>
mṛt kaṣāyānilaṃ pittam ūṣarā madhurā kapham |<BR>
dūṣayitvā rasādīṃś ca raukṣyād bhuktaṃ virūkṣya ca || 13 ||<BR>
srotāṃsy a-pakvaivāpūrya kuryād ruddhvā ca pūrva-vat |<BR>
pāṇḍu-rogaṃ tataḥ śūna-nābhi-pādāsya-mehanaḥ || 14 ||<BR>
purīṣaṃ kṛmi-man muñced bhinnaṃ sāsṛk kaphaṃ naraḥ |<BR>
yaḥ pāṇḍu-rogī seveta pittalaṃ tasya kāmalām || 15 ||<BR>
koṣṭha-śākhāśrayāṃ pittaṃ dagdhvāsṛṅ-māṃsam āvahet |<BR>
hāridra-netra-mūtra-tvaṅ-nakha-vaktra-śakṛt-tayā || 16 ||<BR>
     13.16av  koṣṭha-śākhāśrayaṃ pittaṃ<BR>
dāhā-vipāka-tṛṣṇā-vān bhekābho dur-balendriyaḥ |<BR>
bhavet pittolbaṇasyāsau pāṇḍu-rogād ṛte 'pi ca || 17 ||<BR>
upekṣayā ca śophāḍhyā sā kṛcchrā kumbha-kāmalā |<BR>
harita-śyāva-pīta-tvaṃ pāṇḍu-roge yadā bhavet || 18 ||<BR>
vāta-pittād bhramas tṛṣṇā strīṣv a-harṣo mṛdur jvaraḥ |<BR>
tandrā balānala-bhraṃśo loḍharaṃ taṃ halīmakam || 19 ||<BR>
alasaṃ ceti śaṃsanti teṣāṃ pūrvam upadravāḥ |<BR>
śopha-pradhānāḥ kathitāḥ sa evāto nigadyate || 20 ||<BR>
pitta-rakta-kaphān vāyur duṣṭo duṣṭān bahiḥ-sirāḥ |<BR>
nītvā ruddha-gatis tair hi kuryāt tvaṅ-māṃsa-saṃśrayam || 21 ||<BR>
utsedhaṃ saṃhataṃ śophaṃ tam āhur nicayād ataḥ |<BR>
sarvaṃ hetu-viśeṣais tu rūpa-bhedān navātmakam || 22 ||<BR>
doṣaiḥ pṛthag dvayaiḥ sarvair abhighātād viṣād api |<BR>
dvi-dhā vā nijam āgantuṃ sarvāṅgaikāṅga-jaṃ ca tam || 23 ||<BR>
pṛthūnnata-grathita-tā-viśeṣaiś ca tri-dhā viduḥ |<BR>
sāmānya-hetuḥ śophānāṃ doṣa-jānāṃ viśeṣataḥ || 24 ||<BR>
vyādhi-karmopavāsādi-kṣīṇasya bhajato drutam |<BR>
ati-mātram athānyasya gurv-amla-snigdha-śītalam || 25 ||<BR>
     13.25bv  -kṣīṇasya bhajato dravam     13.25cv  ati-mātram athānnaṃ ca<BR>
lavaṇa-kṣāra-tīkṣṇoṣṇa-śākāmbu svapna-jāgaram |<BR>
mṛd-grāmya-māṃsa-vallūram a-jīrṇa-śrama-maithunam || 26 ||<BR>
padāter mārga-gamanaṃ yānena kṣobhiṇāpi vā |<BR>
śvāsa-kāsātisārārśo-jaṭhara-pradara-jvarāḥ || 27 ||<BR>
viṣūcy-alasaka-cchardi-garbha-visarpa-pāṇḍavaḥ |<BR>
anye ca mithyopakrāntās tair doṣā vakṣasi sthitāḥ || 28 ||<BR>
     13.28bv  -garbha-visarpa-pāṇḍu-tā<BR>
ūrdhvaṃ śopham adho vastau madhye kurvanti madhya-gāḥ |<BR>
sarvāṅga-gāḥ sarva-gataṃ pratyaṅgeṣu tad-āśrayāḥ || 29 ||<BR>
tat-pūrva-rūpaṃ davathuḥ sirāyāmo 'ṅga-gauravam |<BR>
vātāc chophaś calo rūkṣaḥ khara-romāruṇāsitaḥ || 30 ||<BR>
saṃkoca-spanda-harṣārti-toda-bheda-prasupti-mān |<BR>
kṣiprotthāna-śamaḥ śīghram unnamet pīḍitas tanuḥ || 31 ||<BR>
snigdhoṣṇa-mardanaiḥ śāmyed rātrāv alpo divā mahān |<BR>
tvak ca sarṣapa-lipteva tasmiṃś cimicimāyate || 32 ||<BR>
pīta-raktāsitābhāsaḥ pittād ā-tāmra-roma-kṛt |<BR>
śīghrānusāra-praśamo madhye prāg jāyate tanuḥ || 33 ||<BR>
sa-tṛḍ-dāha-jvara-sveda-dava-kleda-mada-bhramaḥ |<BR>
śītābhilāṣī viḍ-bhedī gandhī sparśā-saho mṛduḥ || 34 ||<BR>
kaṇḍū-mān pāṇḍu-roma-tvak kaṭhinaḥ śītalo guruḥ |<BR>
snigdhaḥ ślakṣṇaḥ sthiraḥ styāno nidrā-chardy-agni-sāda-kṛt || 35 ||<BR>
ākrānto nonnamet kṛcchra-śama-janmā niśā-balaḥ |<BR>
sraven nāsṛk cirāt picchāṃ kuśa-śastrādi-vikṣataḥ || 36 ||<BR>
sparśoṣṇa-kāṅkṣī ca kaphād yathā-svaṃ dvandva-jās trayaḥ |<BR>
saṃkarād dhetu-liṅgānāṃ nicayān nicayātmakaḥ || 37 ||<BR>
abhighātena śastrādi-ccheda-bheda-kṣatādibhiḥ |<BR>
himāniloda-dhy-anilair bhallāta-kapikacchu-jaiḥ || 38 ||<BR>
     13.38cv  himānaloda-dhy-anilair<BR>
rasaiḥ śūkaiś ca saṃsparśāc chvayathuḥ syād visarpa-vān |<BR>
bhṛśoṣmā lohitābhāsaḥ prāya-śaḥ pitta-lakṣaṇaḥ || 39 ||<BR>
viṣa-jaḥ sa-viṣa-prāṇi-parisarpaṇa-mūtraṇāt |<BR>
daṃṣṭrā-danta-nakhāpātād a-viṣa-prāṇinām api || 40 ||<BR>
     13.40cv  daṃṣṭrā-danta-nakhāghātād<BR>
viṇ-mūtra-śukropahata-mala-vad-vastra-saṃkarāt |<BR>
viṣa-vṛkṣānila-sparśād gara-yogāvacūrṇanāt || 41 ||<BR>
     13.41bv  -mala-vad-vastra-dhāraṇāt<BR>
mṛduś calo 'valambī ca śīghro dāha-rujā-karaḥ |<BR>
navo 'n-upadravaḥ śophaḥ sādhyo '-sādhyaḥ pureritaḥ || 42 ||<BR>
syād visarpo 'bhighātāntair doṣair dūṣyaiś ca śopha-vat |<BR>
try-adhiṣṭhānaṃ ca taṃ prāhur bāhyāntar-ubhayāśrayāt || 43 ||<BR>
yathottaraṃ ca duḥ-sādhyās tatra doṣā yathā-yatham |<BR>
prakopaṇaiḥ prakupitā viśeṣeṇa vidāhibhiḥ || 44 ||<BR>
dehe śīghraṃ visarpanti te 'ntar antaḥ-sthitā bahiḥ |<BR>
bahiḥ-sthā dvitaye dvi-sthā vidyāt tatrāntar-āśrayam || 45 ||<BR>
marmopatāpāt saṃmohād ayanānāṃ vighaṭṭanāt |<BR>
tṛṣṇāti-yogād vegānāṃ viṣamaṃ ca pravartanāt || 46 ||<BR>
     13.46av  marmopaghātāt saṃmohād     13.46dv  viṣamāc ca pravartanāt<BR>
āśu cāgni-bala-bhraṃśād ato bāhyaṃ viparyayāt |<BR>
tatra vātāt parīsarpo vāta-jvara-sama-vyathaḥ || 47 ||<BR>
śopha-sphuraṇa-nistoda-bhedāyāmārti-harṣa-vān |<BR>
pittād druta-gatiḥ pitta-jvara-liṅgo 'ti-lohitaḥ || 48 ||<BR>
kaphāt kaṇḍū-yutaḥ snigdhaḥ kapha-jvara-samāna-ruk |<BR>
sva-doṣa-liṅgaiś cīyante sarve sphoṭair upekṣitāḥ || 49 ||<BR>
te pakva-bhinnāḥ svaṃ svaṃ ca bibhrati vraṇa-lakṣaṇam |<BR>
vāta-pittāj jvara-cchardi-mūrchātīsāra-tṛḍ-bhramaiḥ || 50 ||<BR>
asthi-bhedāgni-sadana-tamakā-rocakair yutaḥ |<BR>
karoti sarvam aṅgaṃ ca dīptāṅgārāvakīrṇa-vat || 51 ||<BR>
yaṃ yaṃ deśaṃ visarpaś ca visarpati bhavet sa saḥ |<BR>
śāntāṅgārāsito nīlo rakto vāśu ca cīyate || 52 ||<BR>
agni-dagdha iva sphoṭaiḥ śīghra-ga-tvād drutaṃ ca saḥ |<BR>
marmānusārī vīsarpaḥ syād vāto 'ti-balas tataḥ || 53 ||<BR>
vyathetāṅgaṃ haret saṃjñāṃ nidrāṃ ca śvāsam īrayet |<BR>
hidhmāṃ ca sa gato 'vasthām īdṛśīṃ labhate na nā || 54 ||<BR>
kva-cic charmā-rati-grasto bhūmi-śayyāsanādiṣu |<BR>
ceṣṭamānas tataḥ kliṣṭo mano-deha-śramodbhavām || 55 ||<BR>
duṣ-prabodho 'śnute nidrāṃ so 'gni-visarpa ucyate |<BR>
kaphena ruddhaḥ pavano bhittvā taṃ bahu-dhā kapham || 56 ||<BR>
raktaṃ vā vṛddha-raktasya tvak-sirā-snāva-māṃsa-gam |<BR>
dūṣayitvā ca dīrghāṇu-vṛtta-sthūla-kharātmanām || 57 ||<BR>
granthīnāṃ kurute mālāṃ raktānāṃ tīvra-rug-jvarām |<BR>
śvāsa-kāsātisārāsya-śoṣa-hidhmā-vami-bhramaiḥ || 58 ||<BR>
moha-vaivarṇya-mūrchāṅga-bhaṅgāgni-sadanair yutām |<BR>
ity ayaṃ granthi-vīsarpaḥ kapha-māruta-kopa-jaḥ || 59 ||<BR>
kapha-pittāj jvaraḥ stambho nidrā-tandrā-śiro-rujaḥ |<BR>
aṅgāvasāda-vikṣepa-pralāpā-rocaka-bhramāḥ || 60 ||<BR>
mūrchāgni-hānir bhedo 'sthnāṃ pipāsendriya-gauravam |<BR>
āmopaveśanaṃ lepaḥ srotasāṃ sa ca sarpati || 61 ||<BR>
prāyeṇāmāśaye gṛhṇann eka-deśaṃ na cāti-ruk |<BR>
piṭikair avakīrṇo 'ti-pīta-lohita-pāṇḍuraiḥ || 62 ||<BR>
mecakābho 'sitaḥ snigdho malinaḥ śopha-vān guruḥ |<BR>
gambhīra-pākaḥ prājyoṣmā spṛṣṭaḥ klinno 'vadīryate || 63 ||<BR>
     13.63av  mecakābho 'sita-snigdho<BR>
paṅka-vac-chīrṇa-māṃsaś ca spaṣṭa-snāyu-sirā-gaṇaḥ |<BR>
śava-gandhiś ca vīsarpaṃ kardamākhyam uśanti tam || 64 ||<BR>
sarva-jo lakṣaṇaiḥ sarvaiḥ sarva-dhātv-atisarpaṇaḥ |<BR>
bāhya-hetoḥ kṣatāt kruddhaḥ sa-raktaṃ pittam īrayan || 65 ||<BR>
     13.65bv  sarva-dhātv-abhisarpaṇaḥ<BR>
visarpaṃ mārutaḥ kuryāt kulattha-sadṛśaiś citam |<BR>
sphoṭaiḥ śopha-jvara-rujā-dāhāḍhyaṃ śyāva-lohitam || 66 ||<BR>
pṛthag doṣais trayaḥ sādhyā dvandva-jāś cān-upadravāḥ |<BR>
a-sādhyau kṣata-sarvotthau sarve cākrānta-marmakāḥ || 67 ||<BR>
śīrṇa-snāyu-sirā-māṃsāḥ praklinnāḥ śava-gandhayaḥ || 67ū̆ab ||<BR>
<BR>
Nidānasthāna <BR>
mithyāhāra-vihāreṇa viśeṣeṇa virodhinā |<BR>
sādhu-nindā-vadhānya-sva-haraṇādyaiś ca sevitaiḥ || 1 ||<BR>
pāpmabhiḥ karmabhiḥ sadyaḥ prāktanair veritā malāḥ |<BR>
sirāḥ prapadya tiryag-gās tvag-lasīkāsṛg-āmiṣam || 2 ||<BR>
     14.2bv  prāktanaiḥ preritā malāḥ<BR>
dūṣayanti ślathī-kṛtya niścarantas tato bahiḥ |<BR>
tvacaḥ kurvanti vaivarṇyaṃ duṣṭāḥ kuṣṭham uśanti tat || 3 ||<BR>
     14.3av  dūṣayantaḥ ślathī-kṛtya<BR>
kālenopekṣitaṃ yasmāt sarvaṃ kuṣṇāti tad vapuḥ |<BR>
prapadya dhātūn vyāpyāntaḥ sarvān saṃkledya cāvahet || 4 ||<BR>
sa-sveda-kleda-saṃkothān kṛmīn sūkṣmān su-dāruṇān |<BR>
roma-tvak-snāyu-dhamanī-taruṇāsthīni yaiḥ kramāt || 5 ||<BR>
bhakṣayec chvitram asmāc ca kuṣṭha-bāhyam udāhṛtam |<BR>
kuṣṭhāni sapta-dhā doṣaiḥ pṛthaṅ miśraiḥ samāgataiḥ || 6 ||<BR>
     14.6dv  pṛthag dvandvaiḥ samāgataiḥ<BR>
sarveṣv api tri-doṣeṣu vyapadeśo 'dhika-tvataḥ |<BR>
vātena kuṣṭhaṃ kāpālaṃ pittād audumbaraṃ kaphāt || 7 ||<BR>
maṇḍalākhyaṃ vicarcī ca ṛkṣākhyaṃ vāta-pitta-jam |<BR>
carmaika-kuṣṭha-kiṭibha-sidhmālasa-vipādikāḥ || 8 ||<BR>
     14.8bv  ṛkṣākṣaṃ vāta-pitta-jam<BR>
vāta-śleṣmodbhavāḥ śleṣma-pittād dadrū-śatāruṣī |<BR>
puṇḍarīkaṃ sa-visphoṭaṃ pāmā carma-dalaṃ tathā || 9 ||<BR>
sarvaiḥ syāt kākaṇaṃ pūrvaṃ trikaṃ dadru sa-kākaṇam |<BR>
puṇḍarīkarkṣa-jihve ca mahā-kuṣṭhāni sapta tu || 10 ||<BR>
     14.10bv  trikaṃ dadrūḥ sa-kākaṇā     14.10cv  puṇḍarīkarśya-jihve ca<BR>
ati-ślakṣṇa-khara-sparśa-khedā-sveda-vi-varṇa-tāḥ |<BR>
dāhaḥ kaṇḍūs tvaci svāpas todaḥ koṭhonnatiḥ śramaḥ || 11 ||<BR>
vraṇānām adhikaṃ śūlaṃ śīghrotpattiś cira-sthitiḥ |<BR>
rūḍhānām api rūkṣa-tvaṃ nimitte 'lpe 'pi kopanam || 12 ||<BR>
roma-harṣo 'sṛjaḥ kārṣṇyam kuṣṭha-lakṣaṇam agra-jam |<BR>
kṛṣṇāruṇa-kapālābhaṃ rūkṣaṃ suptaṃ kharaṃ tanu || 13 ||<BR>
vistṛtā-sama-pary-antaṃ hṛṣitair romabhiś citam |<BR>
todāḍhyam alpa-kaṇḍūkaṃ kāpālaṃ śīghra-sarpi ca || 14 ||<BR>
     14.14bv  dūṣitair romabhiś citam<BR>
pakvodumbara-tāmra-tvag-roma gaura-sirā-citam |<BR>
bahalaṃ bahala-kleda-raktaṃ dāha-rujādhikam || 15 ||<BR>
     14.15bv  -roma gaura-sirā-tatam     14.15cv  bahulaṃ bahula-kleda-<BR>
āśūtthānāvadaraṇa-kṛmi vidyād udumbaram |<BR>
sthiraṃ styānaṃ guru snigdhaṃ śveta-raktam an-āśu-gam || 16 ||<BR>
anyo-'nya-saktam utsannaṃ bahu-kaṇḍū-sruti-krimi |<BR>
ślakṣṇa-pītābha-pary-antaṃ maṇḍalaṃ parimaṇḍalam || 17 ||<BR>
     14.17av  anyo-'nya-saktam ucchūnaṃ     14.17av  anyo-'nya-saktam utsaṅgaṃ<BR>
sa-kaṇḍū-piṭikā śyāvā lasīkāḍhyā vicarcikā |<BR>
paruṣaṃ tanu raktāntam antaḥ-śyāvaṃ samunnatam || 18 ||<BR>
sa-toda-dāha-ruk-kledaṃ karkaśaiḥ piṭikaiś citam |<BR>
ṛkṣa-jihvākṛti proktam ṛkṣa-jihvaṃ bahu-krimi || 19 ||<BR>
     14.19cv  ṛśya-jihvākṛti proktam     14.19dv  ṛśya-jihvaṃ bahu-krimi<BR>
hasti-carma-khara-sparśaṃ carmaikākhyaṃ mahāśrayam |<BR>
a-svedaṃ matsya-śakala-saṃnibhaṃ kiṭibhaṃ punaḥ || 20 ||<BR>
rūkṣaṃ kiṇa-khara-sparśaṃ kaṇḍū-mat paruṣāsitam |<BR>
sidhmaṃ rūkṣaṃ bahiḥ snigdham antar ghṛṣṭaṃ rajaḥ kiret || 21 ||<BR>
ślakṣṇa-sparśaṃ tanu śveta-tāmraṃ daugdhika-puṣpa-vat |<BR>
prāyeṇa cordhva-kāye syād gaṇḍaiḥ kaṇḍū-yutaiś citam || 22 ||<BR>
raktair alasakaṃ pāṇi-pāda-dāryo vipādikāḥ |<BR>
tīvrārtyo manda-kaṇḍvaś ca sa-rāga-piṭikācitāḥ || 23 ||<BR>
dīrgha-pratānā dūrvā-vad atasī-kusuma-cchaviḥ |<BR>
utsanna-maṇḍalā dadrūḥ kaṇḍū-maty anuṣaṅgiṇī || 24 ||<BR>
sthūla-mūlaṃ sa-dāhārti rakta-śyāvaṃ bahu-vraṇam |<BR>
śatāruḥ kleda-jantv-āḍhyaṃ prāya-śaḥ parva-janma ca || 25 ||<BR>
raktāntam antarā pāṇḍu kaṇḍū-dāha-rujānvitam |<BR>
sotsedham ācitaṃ raktaiḥ padma-pattram ivāṃśubhiḥ || 26 ||<BR>
ghana-bhūri-lasīkāsṛk-prāyam āśu vibhedi ca |<BR>
puṇḍarīkaṃ tanu-tvagbhiś citaṃ sphoṭaiḥ sitāruṇaiḥ || 27 ||<BR>
visphoṭaṃ piṭikāḥ pāmā kaṇḍū-kleda-rujādhikāḥ |<BR>
sūkṣmāḥ śyāvāruṇā bahvyaḥ prāyaḥ sphik-pāṇi-kūrpare || 28 ||<BR>
sa-sphoṭam a-sparśa-sahaṃ kaṇḍūṣā-toda-dāha-vat |<BR>
raktaṃ dalac carma-dalaṃ kākaṇaṃ tīvra-dāha-ruk || 29 ||<BR>
pūrvaṃ raktaṃ ca kṛṣṇaṃ ca kākaṇantī-phalopamam |<BR>
kuṣṭha-liṅgair yutaṃ sarvair naika-varṇaṃ tato bhavet || 30 ||<BR>
doṣa-bhedīya-vihitair ādiśel liṅga-karmabhiḥ |<BR>
kuṣṭheṣu doṣolbaṇa-tāṃ sarva-doṣolbaṇaṃ tyajet || 31 ||<BR>
riṣṭoktaṃ yac ca yac cāsthi-majja-śukra-samāśrayam |<BR>
yāpyaṃ medo-gataṃ kṛcchraṃ pitta-dvandvāsra-māṃsa-gam || 32 ||<BR>
a-kṛcchraṃ kapha-vātāḍhyaṃ tvak-stham eka-malaṃ ca yat |<BR>
tatra tvaci sthite kuṣṭhe toda-vaivarṇya-rūkṣa-tāḥ || 33 ||<BR>
sveda-svāpa-śvayathavaḥ śoṇite piśite punaḥ |<BR>
pāṇi-pādāśritāḥ sphoṭāḥ kledaḥ saṃdhiṣu cādhikam || 34 ||<BR>
kauṇyaṃ gati-kṣayo 'ṅgānāṃ dalanaṃ syāc ca medasi |<BR>
nāsā-bhaṅgo 'sthi-majja-sthe netra-rāgaḥ svara-kṣayaḥ || 35 ||<BR>
kṣate ca kṛmayaḥ śukre sva-dārāpatya-bādhanam |<BR>
yathā-pūrvaṃ ca sarvāṇi syur liṅgāny asṛg-ādiṣu || 36 ||<BR>
     14.36bv  sva-dārāpatya-dhāvanam<BR>
kuṣṭhaika-saṃbhavaṃ śvitraṃ kilāsaṃ dāruṇaṃ ca tat |<BR>
nirdiṣṭam a-parisrāvi tri-dhātūdbhava-saṃśrayam || 37 ||<BR>
     14.37bv  kilāsaṃ cāruṇaṃ ca tat<BR>
vātād rūkṣāruṇaṃ pittāt tāmraṃ kamala-pattra-vat |<BR>
sa-dāhaṃ roma-vidhvaṃsi kaphāc chvetaṃ ghanaṃ guru || 38 ||<BR>
sa-kaṇḍu ca kramād rakta-māṃsa-medaḥsu cādiśet |<BR>
varṇenaivedṛg ubhayaṃ kṛcchraṃ tac cottarottaram || 39 ||<BR>
a-śukla-romā-bahalam a-saṃsṛṣṭaṃ mitho navam |<BR>
an-agni-dagdha-jaṃ sādhyaṃ śvitraṃ varjyam ato 'nya-thā || 40 ||<BR>
     14.40av  a-śukla-romā-bahulam     14.40bv  a-saṃsṛṣṭam atho navam<BR>
guhya-pāṇi-talauṣṭheṣu jātam apy a-ciran-tanam |<BR>
sparśaikāhāra-śayyādi-sevanāt prāya-śo gadāḥ || 41 ||<BR>
sarve saṃcāriṇo netra-tvag-vikārā viśeṣataḥ |<BR>
kṛmayas tu dvi-dhā proktā bāhyābhyantara-bhedataḥ || 42 ||<BR>
bahir-mala-kaphāsṛg-viḍ-janma-bhedāc catur-vidhāḥ |<BR>
nāmato viṃśati-vidhā bāhyās tatrā-mṛjodbhavāḥ || 43 ||<BR>
     14.43dv  bāhyās tatra malodbhavāḥ     14.43dv  bāhyās tatrāsṛg-udbhavāḥ<BR>
tila-pramāṇa-saṃsthāna-varṇāḥ keśāmbarāśrayāḥ |<BR>
bahu-pādāś ca sūkṣmāś ca yūkā likṣāś ca nāmataḥ || 44 ||<BR>
dvi-dhā te koṭha-piṭikā-kaṇḍū-gaṇḍān prakurvate |<BR>
kuṣṭhaika-hetavo 'ntar-jāḥ śleṣma-jās teṣu cādhikam || 45 ||<BR>
madhurānna-guḍa-kṣīra-dadhi-saktu-navaudanaiḥ |<BR>
śakṛj-jā bahu-viḍ-dhānya-parṇa-śākolakādibhiḥ || 46 ||<BR>
     14.46av  madhurāmla-guḍa-kṣīra-     14.46dv  -parṇa-śākaukulādibhiḥ<BR>
kaphād āmāśaye jātā vṛddhāḥ sarpanti sarvataḥ |<BR>
pṛthu-bradhna-nibhāḥ ke-cit ke-cid gaṇḍū-padopamāḥ || 47 ||<BR>
rūḍha-dhānyāṅkurākārās tanu-dīrghās tathāṇavaḥ |<BR>
śvetās tāmrāvabhāsāś ca nāmataḥ sapta-dhā tu te || 48 ||<BR>
antrādā udarāveṣṭā hṛdayādā mahā-kuhāḥ |<BR>
kuravo darbha-kusumāḥ su-gandhās te ca kurvate || 49 ||<BR>
     14.49av  antrādā udarāviṣṭā     14.49bv  hṛdayādā mahā-ruhāḥ     14.49cv  curavo<BR>
darbha-kusumāḥ<BR>
hṛl-lāsam āsya-sravaṇam a-vipākam a-rocakam |<BR>
mūrchā-chardi-jvarānāha-kārśya-kṣavathu-pīnasān || 50 ||<BR>
rakta-vāhi-sirotthānā rakta-jā jantavo 'ṇavaḥ |<BR>
a-pādā vṛtta-tāmrāś ca saukṣmyāt ke-cid a-darśanāḥ || 51 ||<BR>
     14.51av  rakta-vāhi-sirā-sthānād     14.51av  rakta-vāhi-sirā-sthānā<BR>
keśādā roma-vidhvaṃsā roma-dvīpā udumbarāḥ |<BR>
ṣaṭ te kuṣṭhaika-karmāṇaḥ saha-saurasa-mātaraḥ || 52 ||<BR>
     14.52dc  saha-jā rasa-mātaraḥ<BR>
pakvāśaye purīṣotthā jāyante 'dho-visarpiṇaḥ |<BR>
vṛddhāḥ santo bhaveyuś ca te yadāmāśayon-mukhāḥ || 53 ||<BR>
     14.53cv  vṛddhās te syur bhaveyuś ca<BR>
tadāsyodgāra-niḥśvāsā viḍ-gandhānuvidhāyinaḥ |<BR>
pṛthu-vṛtta-tanu-sthūlāḥ śyāva-pīta-sitāsitāḥ || 54 ||<BR>
te pañca nāmnā kṛmayaḥ kakeruka-makerukāḥ |<BR>
sausurādāḥ sulūnākhyā lelihā janayanti ca || 55 ||<BR>
     14.55av  sausurādāḥ śalūnākhyā<BR>
viḍ-bheda-śūla-viṣṭambha-kārśya-pāruṣya-pāṇḍu-tāḥ |<BR>
roma-harṣāgni-sadana-guda-kaṇḍūr vinirgamāt || 56 ||<BR>
     14.56dv  -guda-kaṇḍūr vinirgatāḥ     14.56dv  -guda-kaṇḍūr vi-mārga-gāḥ<BR>
<BR>
Nidānasthāna <BR>
sarvārthān-artha-karaṇe viśvasyāsyaika-kāraṇam |<BR>
a-duṣṭa-duṣṭaḥ pavanaḥ śarīrasya viśeṣataḥ || 1 ||<BR>
sa viśva-karmā viśvātmā viśva-rūpaḥ prajāpatiḥ |<BR>
sraṣṭā dhātā vibhur viṣṇuḥ saṃhartā mṛtyur antakaḥ || 2 ||<BR>
tad-a-duṣṭau prayatnena yatitavyam ataḥ sadā |<BR>
tasyoktaṃ doṣa-vijñāne karma prākṛta-vaikṛtam || 3 ||<BR>
samāsād vyāsato doṣa-bhedīye nāma dhāma ca |<BR>
praty-ekaṃ pañca-dhā cāro vyāpāraś ceha vaikṛtam || 4 ||<BR>
tasyocyate vibhāgena sa-nidānaṃ sa-lakṣaṇam |<BR>
dhātu-kṣaya-karair vāyuḥ kupyaty ati-niṣevitaiḥ || 5 ||<BR>
a-saṃkhyam api saṃkhyāya yad aśītyā pureritam 5.1+(1)ab ||<BR>
     15.5.1+(1)bv  yathāśīty apareritam<BR>
caran srotaḥsu rikteṣu bhṛśaṃ tāny eva pūrayan |<BR>
tebhyo 'nya-doṣa-pūrṇebhyaḥ prāpya vāvaraṇaṃ balī || 6 ||<BR>
tatra pakvāśaye kruddhaḥ śūlānāhāntra-kūjanam |<BR>
mala-rodhāśma-vardhmārśas-trika-pṛṣṭha-kaṭī-graham || 7 ||<BR>
karoty adhara-kāye ca tāṃs tān kṛcchrān upadravān |<BR>
āmāśaye tṛḍ-vamathu-śvāsa-kāsa-viṣūcikāḥ || 8 ||<BR>
     15.8av  karoty adhara-kāyeṣu<BR>
kaṇṭhoparodham udgārān vyādhīn ūrdhvaṃ ca nābhitaḥ |<BR>
śrotrādiṣv indriya-vadhaṃ tvaci sphuṭana-rūkṣa-te || 9 ||<BR>
rakte tīvrā rujaḥ svāpaṃ tāpaṃ rāgaṃ vi-varṇa-tām |<BR>
arūṃṣy annasya viṣṭambham a-ruciṃ kṛśa-tāṃ bhramam || 10 ||<BR>
     15.10cv  arūṃṣy aṅgasya viṣṭambham<BR>
māṃsa-medo-gato granthīṃs todāḍhyān karkaśāñ chramam |<BR>
gurv aṅgaṃ cāti-ruk stabdhaṃ muṣṭi-daṇḍa-hatopamam || 11 ||<BR>
     15.11bv  todāḍhyān karkaśāñ chramān     15.11bv  todāḍhyān karkaśān bhṛśam<BR>
asthi-sthaḥ sakthi-saṃdhy-asthi-śūlaṃ tīvraṃ bala-kṣayam |<BR>
majja-stho 'sthiṣu sauṣiryam a-svapnaṃ saṃtatāṃ rujam || 12 ||<BR>
     15.12dv  a-svapnaṃ stabdha-tāṃ rujam<BR>
śukrasya śīghram utsargaṃ saṅgaṃ vikṛtim eva vā |<BR>
tad-vad garbhasya śukra-sthaḥ sirāsv ādhmāna-rikta-te || 13 ||<BR>
tat-sthaḥ snāva-sthitaḥ kuryād gṛdhrasy-āyāma-kubja-tāḥ |<BR>
vāta-pūrṇa-dṛti-sparśaṃ śophaṃ saṃdhi-gato 'nilaḥ || 14 ||<BR>
     15.14bv  gṛdhrasy-āyāma-kubja-tām<BR>
prasāraṇākuñcanayoḥ pravṛttiṃ ca sa-vedanām |<BR>
sarvāṅga-saṃśrayas toda-bheda-sphuraṇa-bhañjanam || 15 ||<BR>
stambhanākṣepaṇa-svāpa-saṃdhy-ākuñcana-kampanam |<BR>
yadā tu dhamanīḥ sarvāḥ kruddho 'bhyeti muhur muhuḥ || 16 ||<BR>
tadāṅgam ākṣipaty eṣa vyādhir ākṣepakaḥ smṛtaḥ |<BR>
adhaḥ pratihato vāyur vrajann ūrdhvaṃ hṛd-āśritāḥ || 17 ||<BR>
     15.17dv  vrajann ūrdhvaṃ hṛd-āśrayāḥ<BR>
nāḍīḥ praviśya hṛdayaṃ śiraḥ śaṅkhau ca pīḍayan |<BR>
ākṣipet parito gātraṃ dhanur-vac cāsya nāmayet || 18 ||<BR>
     15.18bv  śiraḥ śaṅkhau ca pīḍayet<BR>
kṛcchrād ucchvasiti stabdha-srasta-mīlita-dṛk tataḥ |<BR>
kapota iva kūjec ca niḥ-saṃjñaḥ so 'patantrakaḥ || 19 ||<BR>
sa eva cāpatānākyho mukte tu marutā hṛdi |<BR>
aśnuvīta muhuḥ svāsthyaṃ muhur a-svāsthyam āvṛte || 20 ||<BR>
     15.20cv  aśnuvīta iva svāsthyaṃ<BR>
garbha-pāta-samutpannaḥ śoṇitāti-sravotthitaḥ |<BR>
abhighāta-samutthaś ca duś-cikitsya-tamo hi saḥ || 21 ||<BR>
manye saṃstabhya vāto 'ntar āyacchan dhamanīr yadā |<BR>
vyāpnoti sakalaṃ dehaṃ jatrur āyamyate tadā || 22 ||<BR>
     15.22bv  āgacchan dhamanīr yadā<BR>
antar dhanur ivāṅgaṃ ca vegaiḥ stambhaṃ ca netrayoḥ |<BR>
karoti jṛmbhāṃ daśanaṃ daśanānāṃ kaphodvamam || 23 ||<BR>
pārśvayor vedanāṃ vākya-hanu-pṛṣṭha-śiro-graham |<BR>
antar-āyāma ity eṣa bāhyāyāmaś ca tad-vidhaḥ || 24 ||<BR>
dehasya bahir-āyāmāt pṛṣṭhato nīyate śiraḥ |<BR>
uraś cotkṣipyate tatra kandharā cāvamṛdyate || 25 ||<BR>
     15.25bv  pṛṣṭhato hriyate śiraḥ<BR>
danteṣv āsye ca vaivarṇyaṃ prasvedaḥ srasta-gātra-tā |<BR>
bāhyāyāmaṃ dhanuḥ-ṣkambhaṃ bruvate veginaṃ ca tam || 26 ||<BR>
     15.26cv  bāhyāyāmaṃ dhanuḥ-stambhaṃ<BR>
vraṇaṃ marmāśritaṃ prāpya samīraṇa-samīraṇāt |<BR>
vyāyacchanti tanuṃ doṣāḥ sarvām ā-pāda-mastakam || 27 ||<BR>
     15.27av  vraṇaṃ marmāśrayaṃ prāpya<BR>
tṛṣyataḥ pāṇḍu-gātrasya vraṇāyāmaḥ sa varjitaḥ |<BR>
gate vege bhavet svāsthyaṃ sarveṣv ākṣepakeṣu ca || 28 ||<BR>
     15.28dv  sarveṣv ākṣepakeṣu tu<BR>
jihvāti-lekhanāc chuṣka-bhakṣaṇād abhighātataḥ |<BR>
kupito hanu-mūla-sthaḥ sraṃsayitvānilo hanū || 29 ||<BR>
karoti vivṛtāsya-tvam atha-vā saṃvṛtāsya-tām |<BR>
hanu-sraṃsaḥ sa tena syāt kṛcchrāc carvaṇa-bhāṣaṇam || 30 ||<BR>
vāg-vāhinī-sirā-saṃstho jihvāṃ stambhayate 'nilaḥ |<BR>
jihvā-stambhaḥ sa tenānna-pāna-vākyeṣv an-īśa-tā || 31 ||<BR>
śirasā bhāra-haraṇād ati-hāsya-prabhāṣaṇāt |<BR>
uttrāsa-vaktra-kṣavathoḥ khara-kārmuka-karṣaṇāt || 32 ||<BR>
     15.32cv  ucchvāsa-vakra-kṣavathu-     15.32cv  uttrāsa-vaktra-kṣavathu-     15.32dv <BR>
-khara-kārmuka-karṣaṇāt<BR>
viṣamād upadhānāc ca kaṭhinānāṃ ca carvaṇāt |<BR>
vāyur vivṛddhas tais taiś ca vātalair ūrdhvam āsthitaḥ || 33 ||<BR>
vakrī-karoti vaktrārdham uktaṃ hasitam īkṣitam |<BR>
tato 'sya kampate mūrdhā vāk-saṅgaḥ stabdha-netra-tā || 34 ||<BR>
     15.34dv  vāg-bhaṅgaḥ stabdha-netra-tā<BR>
danta-cālaḥ svara-bhraṃśaḥ śruti-hāniḥ kṣava-grahaḥ |<BR>
gandhā-jñānaṃ smṛter mohas trāsaḥ suptasya jāyate || 35 ||<BR>
niṣṭhīvaḥ pārśvato yāyād ekasyākṣṇo nimīlanam |<BR>
jatror ūrdhvaṃ rujā tīvrā śarīrārdhe 'dhare 'pi vā || 36 ||<BR>
tam āhur arditaṃ ke-cid ekāyāmam athāpare |<BR>
raktam āśritya pavanaḥ kuryān mūrdha-dharāḥ sirāḥ || 37 ||<BR>
rūkṣāḥ sa-vedanāḥ kṛṣṇāḥ so '-sādhyaḥ syāt sirā-grahaḥ |<BR>
gṛhītvārdhaṃ tanor vāyuḥ sirāḥ snāyūr viśoṣya ca || 38 ||<BR>
pakṣam anya-taraṃ hanti saṃdhi-bandhān vimokṣayan |<BR>
kṛtsno 'rdha-kāyas tasya syād a-karmaṇyo vi-cetanaḥ || 39 ||<BR>
ekāṅga-rogaṃ taṃ ke-cid anye pakṣa-vadhaṃ viduḥ |<BR>
sarvāṅga-rogaṃ tad-vac ca sarva-kāyāśrite 'nile || 40 ||<BR>
śuddha-vāta-hataḥ pakṣaḥ kṛcchra-sādhya-tamo mataḥ |<BR>
kṛcchras tv anyena saṃsṛṣṭo vivarjyaḥ kṣaya-hetukaḥ || 41 ||<BR>
āma-baddhāyanaḥ kuryāt saṃsthabhyāṅgaṃ kaphānvitaḥ |<BR>
a-sādhyaṃ hata-sarvehaṃ daṇḍa-vad daṇḍakaṃ marut || 42 ||<BR>
aṃsa-mūla-sthito vāyuḥ sirāḥ saṃkocya tatra-gāḥ |<BR>
bāhu-praspandita-haraṃ janayaty ava-bāhukam || 43 ||<BR>
talaṃ praty aṅgulīnāṃ yā kaṇḍarā bāhu-pṛṣṭhataḥ |<BR>
bāhu-ceṣṭāpaharaṇī viśvācī nāma sā smṛtā || 44 ||<BR>
     15.44cv  bāhvoḥ karma-kṣaya-karī<BR>
vāyuḥ kaṭyāṃ sthitaḥ sakthnaḥ kaṇḍarām ākṣiped yadā |<BR>
tadā khañjo bhavej jantuḥ paṅguḥ sakthnor dvayor api || 45 ||<BR>
kampate gamanārambhe khañjann iva ca yāti yaḥ |<BR>
kalāya-khañjaṃ taṃ vidyān mukta-saṃdhi-prabandhanam || 46 ||<BR>
śītoṣṇa-drava-saṃśuṣka-guru-snigdhair niṣevitaiḥ |<BR>
jīrṇā-jīrṇe tathāyāsa-saṃkṣobha-svapna-jāgaraiḥ || 47 ||<BR>
sa-śleṣma-medaḥ-pavanam āmam aty-artha-saṃcitam |<BR>
abhibhūyetaraṃ doṣam ūrū cet pratipadyate || 48 ||<BR>
sakthy-asthīni prapūryāntaḥ śleṣmaṇā stimitena tat |<BR>
tadā skabhnāti tenorū stabdhau śītāvacetanau || 49 ||<BR>
     15.49cv  tadā skandati tenorū     15.49cv  tadā skannāti tenorū<BR>
parakīyāv iva gurū syātām ati-bhṛśa-vyathau |<BR>
dhyānāṅga-marda-staimitya-tandrā-chardy-a-ruci-jvaraiḥ || 50 ||<BR>
saṃyutau pāda-sadana-kṛcchroddharaṇa-suptibhiḥ |<BR>
tam ūru-stambham ity āhur āḍhya-vātam athāpare || 51 ||<BR>
     15.51av  saṃyuktau pāda-sadana-<BR>
vāta-śoṇita-jaḥ śopho jānu-madhye mahā-rujaḥ |<BR>
jñeyaḥ kroṣṭuka-śīrṣaś ca sthūlaḥ kroṣṭuka-śīrṣa-vat || 52 ||<BR>
     15.52dv  sthūlaḥ kroṣṭuka-mūrdha-vat<BR>
ruk pāde viṣama-nyaste śramād vā jāyate yadā |<BR>
vātena gulpham āśritya tam āhur vāta-kaṇṭakam || 53 ||<BR>
pārṣṇiṃ praty aṅgulīnāṃ yā kaṇḍarā mārutārditā |<BR>
sakthy-utkṣepaṃ nigṛhṇāti gṛdhrasīṃ tāṃ pracakṣate || 54 ||<BR>
viśvācī gṛdhrasī coktā khallis tīvra-rujānvite |<BR>
hṛṣyete caraṇau yasya bhavetāṃ ca prasupta-vat || 55 ||<BR>
     15.55bv  khallis tīvra-rujānvitā<BR>
pāda-harṣaḥ sa vijñeyaḥ kapha-māruta-kopa-jaḥ |<BR>
pādayoḥ kurute dāhaṃ pittāsṛk-sahito 'nilaḥ || 56 ||<BR>
viśeṣataś caṅkramite pāda-dāhaṃ tam ādiśet || 56ū̆ab ||<BR>
     15.56ū̆av  viśeṣataś caṅkramataḥ<BR>
<BR>
Nidānasthāna <BR>
vidāhy annaṃ viruddhaṃ ca tat tac cāsṛk-pradūṣaṇam |<BR>
bhajatāṃ vidhi-hīnaṃ ca svapna-jāgara-maithunam || 1 ||<BR>
     16.1bv  tat tathāsṛk-pradūṣaṇam<BR>
prāyeṇa su-kumārāṇām a-caṅkramaṇa-śīlinām |<BR>
abhighātād a-śuddheś ca nṛṇām asṛji dūṣite || 2 ||<BR>
vātalaiḥ śītalair vāyur vṛddhaḥ kruddho vi-mārga-gaḥ |<BR>
tādṛśaivāsṛjā ruddhaḥ prāk tad eva pradūṣayet || 3 ||<BR>
     16.3cv  tādṛśenāsṛjā ruddhaḥ<BR>
āḍhya-rogaṃ khuḍaṃ vāta-balāsaṃ vāta-śoṇitam |<BR>
tad āhur nāmabhis tac ca pūrvaṃ pādau pradhāvati || 4 ||<BR>
     16.4bv  -palāśaṃ vāta-śoṇitam<BR>
viśeṣād yāna-yānād yaiḥ pralambau tasya lakṣaṇam |<BR>
bhaviṣyataḥ kuṣṭha-samaṃ tathā sādaḥ ślathāṅga-tā || 5 ||<BR>
jānu-jaṅghoru-kaṭy-aṃsa-hasta-pādāṅga-saṃdhiṣu |<BR>
kaṇḍū-sphuraṇa-nistoda-bheda-gaurava-supta-tāḥ || 6 ||<BR>
bhūtvā bhūtvā praṇaśyanti muhur āvir-bhavanti ca |<BR>
pādayor mūlam āsthāya kadā-cid dhastayor api || 7 ||<BR>
ākhor iva viṣaṃ kruddhaṃ kṛtsnaṃ dehaṃ vidhāvati |<BR>
tvaṅ-māṃsāśrayam uttānaṃ tat pūrvaṃ jāyate tataḥ || 8 ||<BR>
kālāntareṇa gambhīraṃ sarvān dhātūn abhidravat |<BR>
kaṇḍv-ādi-saṃyutottāne tvak tāmrā śyāva-lohitā || 9 ||<BR>
sāyāmā bhṛśa-dāhoṣā gambhīre 'dhika-pūrva-ruk |<BR>
śvayathur grathitaḥ pākī vāyuḥ saṃdhy-asthi-majjasu || 10 ||<BR>
chindann iva caraty antar vakrī-kurvaṃś ca vega-vān |<BR>
karoti khañjaṃ paṅguṃ vā śarīre sarvataś caran || 11 ||<BR>
     16.11av  chindann iva carann antar<BR>
vāte 'dhike 'dhikaṃ tatra śūla-sphuraṇa-todanam |<BR>
śophasya raukṣya-kṛṣṇa-tva-śyāva-tā-vṛddhi-hānayaḥ || 12 ||<BR>
dhamany-aṅguli-saṃdhīnāṃ saṃkoco 'ṅga-graho 'ti-ruk |<BR>
śīta-dveṣān-upaśayau stambha-vepathu-suptayaḥ || 13 ||<BR>
rakte śopho 'ti-ruk todas tāmraś cimicimāyate |<BR>
snigdha-rūkṣaiḥ śamaṃ naiti kaṇḍū-kleda-samanvitaḥ || 14 ||<BR>
pitte vidāhaḥ saṃmohaḥ svedo mūrchā madaḥ sa-tṛṭ |<BR>
sparśā-kṣama-tvaṃ rug rāgaḥ śophaḥ pāko bhṛśoṣma-tā || 15 ||<BR>
kaphe staimitya-guru-tā-supti-snigdha-tva-śita-tāḥ |<BR>
kaṇḍūr mandā ca rug dvandva-sarva-liṅgaṃ ca saṃkare || 16 ||<BR>
eka-doṣānugaṃ sādhyaṃ navaṃ yāpyaṃ dvi-doṣa-jam |<BR>
tri-doṣa-jaṃ tyajet srāvi stabdham arbuda-kāri ca || 17 ||<BR>
     16.17cv  tri-doṣaṃ tat tyajet srāvi<BR>
rakta-mārgaṃ nihatyāśu śākhā-saṃdhiṣu mārutaḥ |<BR>
niviśyānyo-'nyam āvārya vedanābhir haraty asūn || 18 ||<BR>
     16.18av  rakta-mārgaṃ nihanty āśu<BR>
vāyau pañcātmake prāṇo raukṣya-vyāyāma-laṅghanaiḥ |<BR>
aty-āhārābhighātādhva-vegodīraṇa-dhāraṇaiḥ || 19 ||<BR>
     16.19bv  rūkṣa-vyāyāma-laṅghanaiḥ<BR>
kupitaś cakṣur-ādīnām upaghātaṃ pravartayet |<BR>
pīnasārdita-tṛṭ-kāsa-śvāsādīṃś cāmayān bahūn || 20 ||<BR>
udānaḥ kṣavathūdgāra-cchardi-nidrā-vidhāraṇaiḥ |<BR>
guru-bhārāti-rudita-hāsyādyair vikṛto gadān || 21 ||<BR>
     16.21bv  -cchardi-nidrāvadhāraṇaiḥ<BR>
kaṇṭha-rodha-mano-bhraṃśa-cchardy-a-rocaka-pīnasān |<BR>
kuryāc ca gala-gaṇḍādīṃs tāṃs tāñ jatrūrdhva-saṃśrayān || 22 ||<BR>
vyāno 'ti-gamana-dhyāna-krīḍā-viṣama-ceṣṭitaiḥ |<BR>
virodhi-rūkṣa-bhī-harṣa-viṣādādyaiś ca dūṣitaḥ || 23 ||<BR>
     16.23av  vyāno 'ti-gamana-sthāna-<BR>
puṃs-tvotsāha-bala-bhraṃśa-śopha-cittotplava-jvarān |<BR>
sarvāṅga-roga-nistoda-roma-harṣāṅga-supta-tāḥ || 24 ||<BR>
     16.24dv  -roma-harṣāṅga-supti-tāḥ<BR>
kuṣṭhaṃ visarpam anyāṃś ca kuryāt sarvāṅga-gān gadān |<BR>
samāno viṣamā-jīrṇa-śīta-saṃkīrṇa-bhojanaiḥ || 25 ||<BR>
karoty a-kāla-śayana-jāgarādyaiś ca dūṣitaḥ |<BR>
śūla-gulma-grahaṇy-ādīn pakvāmāśaya-jān gadān || 26 ||<BR>
apāno rūkṣa-gurv-anna-vegāghātāti-vāhanaiḥ |<BR>
yāna-yānāsana-sthāna-caṅkramaiś cāti-sevitaiḥ || 27 ||<BR>
     16.27bv  -vega-ghātāti-vāhanaiḥ<BR>
kupitaḥ kurute rogān kṛcchrān pakvāśayāśrayān |<BR>
mūtra-śukra-pradoṣārśo-guda-bhraṃśādikān bahūn || 28 ||<BR>
sarvaṃ ca mārutaṃ sāmaṃ tandrā-staimitya-gauravaiḥ |<BR>
snigdha-tvā-rocakālasya-śaitya-śophāgni-hānibhiḥ || 29 ||<BR>
kaṭu-rūkṣābhilāṣeṇa tad-vidhopaśayena ca |<BR>
yuktaṃ vidyān nir-āmaṃ tu tandrādīnāṃ viparyayāt || 30 ||<BR>
vāyor āvaraṇaṃ cāto bahu-bhedaṃ pravakṣyate |<BR>
liṅgaṃ pittāvṛte dāhas tṛṣṇā śūlaṃ bhramas tamaḥ || 31 ||<BR>
     16.31bv  bahu-bhedaṃ pracakṣyate<BR>
kaṭukoṣṇāmla-lavaṇair vidāhaḥ śīta-kāma-tā |<BR>
śaitya-gaurava-śūlāni kaṭv-ādy-upaśayo 'dhikam || 32 ||<BR>
laṅghanāyāsa-rūkṣoṣṇa-kāma-tā ca kaphāvṛte |<BR>
raktāvṛte sa-dāhārtis tvaṅ-māṃsāntara-jā bhṛśam || 33 ||<BR>
bhavec ca rāgī śvayathur jāyante maṇḍalāni ca |<BR>
māṃsena kaṭhinaḥ śopho vi-varṇaḥ piṭikās tathā || 34 ||<BR>
harṣaḥ pipīlikānāṃ ca saṃcāra iva jāyate |<BR>
calaḥ snigdho mṛduḥ śītaḥ śopho gātreṣv a-rocakaḥ || 35 ||<BR>
     16.35av  harṣaḥ pipīlikādīnāṃ<BR>
āḍhya-vāta iti jñeyaḥ sa kṛcchro medasāvṛte |<BR>
sparśam asthy-āvṛte 'ty-uṣṇaṃ pīḍanaṃ cābhinandati || 36 ||<BR>
sūcyeva tudyate 'ty-artham aṅgaṃ sīdati śūlyate |<BR>
majjāvṛte vinamanaṃ jṛmbhaṇaṃ pariveṣṭanam || 37 ||<BR>
śūlaṃ ca pīḍyamānena pāṇibhyāṃ labhate sukham |<BR>
śukrāvṛte 'ti-vego vā na vā niṣ-phala-tāpi vā || 38 ||<BR>
     16.38av  śūlaṃ ca pīḍyamāne ca     16.38av  śūlaṃ ca pīḍyamāne tu     16.38dv  na<BR>
vā niṣ-phala-tāpi ca<BR>
bhukte kukṣau rujā jīrṇe śāmyaty annāvṛte 'nile |<BR>
mūtrā-pravṛttir ādhmānaṃ vaster mūtrāvṛte bhavet || 39 ||<BR>
     16.39dv  vastau mūtrāvṛte bhavet<BR>
viḍ-āvṛte vibandho 'dhaḥ sva-sthāne parikṛntati |<BR>
vrajaty āśu jarāṃ sneho bhukte cānahyate naraḥ || 40 ||<BR>
     16.40av  viḍ-āvṛte 'ti-viḍ-rodhaḥ<BR>
16.40bv  sve sthāne parikṛntati<BR>
śakṛt pīḍitam annena duḥkhaṃ śuṣkaṃ cirāt sṛjet |<BR>
sarva-dhātv-āvṛte vāyau śroṇi-vaṅkṣaṇa-pṛṣṭha-ruk || 41 ||<BR>
vilomo māruto '-svasthaṃ hṛdayaṃ pīḍyate 'ti ca |<BR>
bhramo mūrchā rujā dāhaḥ pittena prāṇa āvṛte || 42 ||<BR>
     16.42av  vilomo māruto '-svāsthyaṃ     16.42cv  bhramo mūrchā rujānāhaḥ<BR>
vidagdhe 'nne ca vamanam udāne 'pi bhramādayaḥ |<BR>
dāho 'ntar ūrjā-bhraṃśaś ca dāho vyāne ca sarva-gaḥ || 43 ||<BR>
     16.43dv  dāho vyāne tu sarva-gaḥ<BR>
klamo 'ṅga-ceṣṭā-saṅgaś ca sa-saṃtāpaḥ sa-vedanaḥ |<BR>
samāna ūṣmopahatir ati-svedo '-ratiḥ sa-tṛṭ || 44 ||<BR>
     16.44av  klamo 'ṅga-ceṣṭā-bhaṅgaś ca<BR>
dāhaś ca syād apāne tu male hāridra-varṇa-tā |<BR>
rajo-'tivṛttis tāpaś ca yoni-mehana-pāyuṣu || 45 ||<BR>
     16.45cv  rajo-'ti-vṛddhis tāpaś ca<BR>
śleṣmaṇā tv āvṛte prāṇe sādas tandrā-rucir vamiḥ |<BR>
ṣṭhīvanaṃ kṣavathūdgāra-niḥśvāsocchvāsa-saṃgrahaḥ || 46 ||<BR>
udāne guru-gātra-tvam a-rucir vāk-svara-grahaḥ |<BR>
bala-varṇa-praṇāśaś ca vyāne parvāsthi-vāg-grahaḥ || 47 ||<BR>
     16.47dv  vyāne pārśvāsthi-vāg-grahaḥ<BR>
guru-tāṅgeṣu sarveṣu skhalitaṃ ca gatau bhṛśam |<BR>
samāne 'ti-himāṅga-tvam a-svedo manda-vahni-tā || 48 ||<BR>
apāne sa-kaphaṃ mūtra-śakṛtaḥ syāt pravartanam |<BR>
iti dvā-viṃśati-vidhaṃ vāyor āvaraṇaṃ viduḥ || 49 ||<BR>
     16.49av  apāne sa-kaphaṃ mūtraṃ     16.49bv  śakṛtaḥ syāt pravartanam<BR>
prāṇādayas tathānyo-'nyam āvṛṇvanti yathā-kramam |<BR>
sarve 'pi viṃśati-vidhaṃ vidyād āvaraṇaṃ ca tat || 50 ||<BR>
     16.50bv  āvṛṇvanti yathā-yatham<BR>
niḥśvāsocchvāsa-saṃrodhaḥ pratiśyāyaḥ śiro-grahaḥ |<BR>
hṛd-rogo mukha-śoṣaś ca prāṇenodāna āvṛte || 51 ||<BR>
     16.51cv  hṛd-rogo mukha-rogaś ca<BR>
udānenāvṛte prāṇe varṇaujo-bala-saṃkṣayaḥ |<BR>
diśānayā ca vibhajet sarvam āvaraṇaṃ bhiṣak || 52 ||<BR>
sthānāny avekṣya vātānāṃ vṛddhiṃ hāniṃ ca karmaṇām |<BR>
prāṇādīnāṃ ca pañcānāṃ miśram āvaraṇaṃ mithaḥ || 53 ||<BR>
pittādibhir dvā-daśabhir miśrāṇāṃ miśritaiś ca taiḥ |<BR>
miśraiḥ pittādibhis tad-van miśraṇābhir aneka-dhā || 54 ||<BR>
tāratamya-vikalpāc ca yāty āvṛtir a-saṃkhya-tām |<BR>
tāṃ lakṣayed avahito yathā-svaṃ lakṣaṇodayāt || 55 ||<BR>
śanaiḥ śanaiś copaśayād gūḍhām api muhur muhuḥ |<BR>
viśeṣāj jīvitaṃ prāṇa udāno balam ucyate || 56 ||<BR>
syāt tayoḥ pīḍanād dhānir āyuṣaś ca balasya ca |<BR>
āvṛtā vāyavo '-jñātā jñātā vā vatsaraṃ sthitāḥ || 57 ||<BR>
prayatnenāpi duḥ-sādhyā bhaveyur vān-upakramāḥ |<BR>
vidradhi-plīha-hṛd-roga-gulmāgni-sadanādayaḥ || 58 ||<BR>
bhavanty upadravās teṣām āvṛtānām upekṣaṇāt || 58ū̆ab ||<BR>
vyādhīnāṃ saṃśayaṃ chettum anyato yo '-pramatta-vān |<BR>
nidānaṃ satataṃ tena cintanīyaṃ vipaścitā || 58ū̆+1 ||<BR>
<BR>
Cikitsāsthāna <BR>
āmāśaya-stho hatvāgniṃ sāmo mārgān pidhāya yat |<BR>
vidadhāti jvaraṃ doṣas tasmāt kurvīta laṅghanam || 1 ||<BR>
prāg-rūpeṣu jvarādau vā balaṃ yatnena pālayan |<BR>
balādhiṣṭhānam ārogyam ārogyārthaḥ kriyā-kramaḥ || 2 ||<BR>
     1.2dv  ārogyārthaṃ kriyā-kramaḥ<BR>
laṅghanaiḥ kṣapite doṣe dīpte 'gnau lāghave sati |<BR>
svāsthyaṃ kṣut tṛḍ ruciḥ paktir balam ojaś ca jāyate || 3 ||<BR>
tatrotkṛṣṭe samutkliṣṭe kapha-prāye cale male |<BR>
sa-hṛl-lāsa-prasekānna-dveṣa-kāsa-viṣūcike || 4 ||<BR>
sadyo-bhuktasya saṃjāte jvare sāme viśeṣataḥ |<BR>
vamanaṃ vamanārhasya śastaṃ kuryāt tad anya-thā || 5 ||<BR>
śvāsātīsāra-saṃmoha-hṛd-roga-viṣama-jvarān |<BR>
pippalībhir yutān gālān kaliṅgair madhukena vā || 6 ||<BR>
uṣṇāmbhasā sa-madhunā pibet sa-lavaṇena vā |<BR>
paṭola-nimba-karkoṭa-vetra-pattrodakena vā || 7 ||<BR>
tarpaṇena rasenekṣor madyaiḥ kalpoditāni vā |<BR>
vamanāni prayuñjīta bala-kāla-vibhāga-vit || 8 ||<BR>
kṛte '-kṛte vā vamane jvarī kuryād viśoṣaṇam |<BR>
doṣāṇāṃ samudīrṇānāṃ pācanāya śamāya ca || 9 ||<BR>
doṣeṇa bhasmanevāgnau channe 'nnaṃ na vipacyate |<BR>
tasmād ā-doṣa-pacanāj jvaritān upavāsayet || 10 ||<BR>
     1.10av  āmena bhasmanevāgnau<BR>
tṛṣṇag alpālpam uṣṇāmbu pibed vāta-kapha-jvare |<BR>
tat kaphaṃ vilayaṃ nītvā tṛṣṇām āśu nivartayet || 11 ||<BR>
     1.11av  tṛṣyann alpālpam uṣṇāmbu<BR>
udīrya cāgniṃ srotāṃsi mṛdū-kṛtya viśodhayet |<BR>
līna-pittānila-sveda-śakṛn-mūtrānulomanam || 12 ||<BR>
nidrā-jāḍyā-ruci-haraṃ prāṇānām avalambanam |<BR>
viparītam ataḥ śītaṃ doṣa-saṃghāta-vardhanam || 13 ||<BR>
uṣṇam evaṅ-guṇa-tve 'pi yuñjyān naikānta-pittale |<BR>
udrikta-pitte davathu-dāha-mohātisāriṇi || 14 ||<BR>
viṣa-madyotthite grīṣme kṣata-kṣīṇe 'sra-pittini |<BR>
ghana-candana-śuṇṭhy-ambu-parpaṭośīra-sādhitam || 15 ||<BR>
śītaṃ tebhyo hitaṃ toyaṃ pācanaṃ tṛḍ-jvarāpaham |<BR>
ūṣmā pittād ṛte nāsti jvaro nāsty ūṣmaṇā vinā || 16 ||<BR>
tasmāt pitta-viruddhāni tyajet pittādhike 'dhikam |<BR>
snānābhyaṅga-pradehāṃś ca pariśeṣaṃ ca laṅghanam || 17 ||<BR>
a-jīrṇa iva śūla-ghnaṃ sāme tīvra-ruji jvare |<BR>
na pibed auṣadhaṃ tad dhi bhūya evāmam āvahet || 18 ||<BR>
āmābhibhūta-koṣṭhasya kṣīraṃ viṣam aher iva |<BR>
sodarda-pīnasa-śvāse jaṅghā-parvāsthi-śūlini || 19 ||<BR>
     1.19dv  jaṅghā-pārśvāsthi-śūlini<BR>
vāta-śleṣmātmake svedaḥ praśastaḥ sa pravartayet |<BR>
sveda-mūtra-śakṛd-vātān kuryād agneś ca pāṭavam || 20 ||<BR>
snehoktam ācāra-vidhiṃ sarva-śaś cānupālayet |<BR>
laṅghanaṃ svedanaṃ kālo yavāgvas tiktako rasaḥ || 21 ||<BR>
     1.21dv  yavāgūs tiktako rasaḥ<BR>
malānāṃ pācanāni syur yathāvasthaṃ krameṇa vā |<BR>
śuddha-vāta-kṣayāgantu-jīrṇa-jvariṣu laṅghanam || 22 ||<BR>
neṣyate teṣu hi hitaṃ śamanaṃ yan na karśanam |<BR>
tatra sāma-jvarākṛtyā jānīyād a-viśoṣitam || 23 ||<BR>
     1.23bv  śamanaṃ yan na karṣaṇam<BR>
dvi-vidhopakrama-jñānam avekṣeta ca laṅghane |<BR>
yuktaṃ laṅghita-liṅgais tu taṃ peyābhir upācaret || 24 ||<BR>
yathā-svauṣadha-siddhābhir maṇḍa-pūrvābhir āditaḥ |<BR>
ṣaḍ-ahaṃ vā mṛdu-tvaṃ vā jvaro yāvad avāpnuyāt || 25 ||<BR>
tasyāgnir dīpyate tābhiḥ samidbhir iva pāvakaḥ |<BR>
prāg lāja-peyāṃ su-jarāṃ sa-śuṇṭhī-dhānya-pippalīm || 26 ||<BR>
sa-saindhavāṃ tathāmlārthī tāṃ pibet saha-dāḍimām |<BR>
sṛṣṭa-viḍ bahu-pitto vā sa-śuṇṭhī-mākṣikāṃ himām || 27 ||<BR>
vasti-pārśva-śiraḥ-śūlī vyāghrī-gokṣura-sādhitām |<BR>
pṛśniparṇī-balā-bilva-nāgarotpala-dhānyakaiḥ || 28 ||<BR>
siddhāṃ jvarātisāry amlāṃ peyāṃ dīpana-pācanīm |<BR>
hrasvena pañca-mūlena hikkā-ruk-śvāsa-kāsa-vān || 29 ||<BR>
pañca-mūlena mahatā kaphārto yava-sādhitām |<BR>
vibaddha-varcāḥ sa-yavāṃ pippaly-āmalakaiḥ kṛtāṃ || 30 ||<BR>
     1.30dv  pippaly-āmalakaiḥ śṛtāṃ<BR>
yavāgūṃ sarpiṣā bhṛṣṭāṃ mala-doṣānulomanīm |<BR>
cavikā-pippalī-mūla-drākṣāmalaka-nāgaraiḥ || 31 ||<BR>
koṣṭhe vibaddhe sa-ruji pibet tu parikartini |<BR>
kola-vṛkṣāmla-kalaśī-dhāvanī-śrīphalaiḥ kṛtām || 32 ||<BR>
     1.32dv  -dhāvanī-śrī-balā-kṛtām<BR>
a-sveda-nidras tṛṣṇārtaḥ sitāmalaka-nāgaraiḥ |<BR>
sitā-badara-mṛdvīkā-śārivā-musta-candanaiḥ || 33 ||<BR>
     1.33av  a-sveda-nidrā-tṛṣṇārtaḥ<BR>
tṛṣṇā-chardi-parīdāha-jvara-ghnīṃ kṣaudra-saṃyutām |<BR>
kuryāt peyauṣadhair eva rasa-yūṣādikān api || 34 ||<BR>
     1.34av  tṛṣṇā-chardi-parīvāra-     1.34av  tṛṣṇā-chardi-paro dāha-<BR>
madyodbhave madya-nitye pitta-sthāna-gate kaphe |<BR>
grīṣme tayor vādhikayos tṛṭ-chardir-dāha-pīḍite || 35 ||<BR>
     1.35dv  tṛṭ-chardi-dāha-pīḍite<BR>
ūrdhvaṃ pravṛtte rakte ca peyāṃ necchanti teṣu tu |<BR>
jvarāpahaiḥ phala-rasair adbhir vā lāja-tarpaṇāt || 36 ||<BR>
     1.36dv  adbhir vā lāja-tarpaṇam<BR>
pibet sa-śarkarā-kṣaudrān tato jīrṇe tu tarpaṇe |<BR>
yavāgvāṃ vaudanaṃ kṣud-vān aśnīyād bhṛṣṭa-taṇḍulam || 37 ||<BR>
     1.37av  pibet sa-śarkarā-kṣaudraṃ     1.37bv  tato jīrṇe ca tarpaṇe<BR>
     1.37cv  yavāgvām odanaṃ kṣud-vān     1.37cv  yavāgvāṃ caudanaṃ kṣud-vān<BR>
daka-lāvaṇikair yūṣai rasair vā mudga-lāva-jaiḥ |<BR>
ity ayaṃ ṣaḍ-aho neyo balaṃ doṣaṃ ca rakṣatā || 38 ||<BR>
tataḥ pakveṣu doṣeṣu laṅghanādyaiḥ praśasyate |<BR>
kaṣāyo doṣa-śeṣasya pācanaḥ śamano 'tha-vā || 39 ||<BR>
tiktaḥ pitte viśeṣeṇa prayojyaḥ kaṭukaḥ kaphe |<BR>
pitta-śleṣma-hara-tve 'pi kaṣāyaḥ sa na śasyate || 40 ||<BR>
     1.40dv  kaṣāyas tu na śasyate<BR>
nava-jvare mala-stambhāt kaṣāyo viṣama-jvaram |<BR>
kurute '-ruci-hṛl-lāsa-hidhmādhmānādikān api || 41 ||<BR>
saptāhād auṣadhaṃ ke-cid āhur anye daśāhataḥ |<BR>
ke-cil laghv-anna-bhuktasya yojyam āmolbaṇe na tu || 42 ||<BR>
     1.42bv  āhuś cānye daśāhataḥ<BR>
tīvra-jvara-parītasya doṣa-vegodaye yataḥ |<BR>
doṣe 'tha-vāti-nicite tandrā-staimitya-kāriṇi || 43 ||<BR>
a-pacyamānaṃ bhaiṣajyaṃ bhūyo jvalayati jvaram |<BR>
mṛdur jvaro laghur dehaś calitāś ca malā yadā || 44 ||<BR>
a-cira-jvaritasyāpi bheṣajaṃ yojayet tadā |<BR>
mustayā parpaṭaṃ yuktaṃ śuṇṭhyā duḥsparśayāpi vā || 45 ||<BR>
pākyaṃ śīta-kaṣāyaṃ vā pāṭhośīraṃ sa-vālakam |<BR>
pibet tad-vac ca bhūnimba-guḍūcī-musta-nāgaram || 46 ||<BR>
yathā-yogam ime yojyāḥ kaṣāyā doṣa-pācanāḥ |<BR>
jvarā-rocaka-tṛṣṇāsya-vairasyā-pakti-nāśanāḥ || 47 ||<BR>
kaliṅgakāḥ paṭolasya pattraṃ kaṭuka-rohiṇī || 48ab ||<BR>
paṭolaṃ śārivā mustā pāṭhā kaṭuka-rohiṇī |<BR>
paṭola-nimba-tri-phalā-mṛdvīkā-musta-vatsakāḥ || 49 ||<BR>
kirātatiktam amṛtā candanaṃ viśva-bheṣajam |<BR>
dhātrī-mustāmṛtā-kṣaudram ardha-śloka-samāpanāḥ || 50 ||<BR>
pañcaite saṃtatādīnāṃ pañcānāṃ śamanā matāḥ |<BR>
durālabhāmṛtā-mustā-nāgaraṃ vāta-je jvare || 51 ||<BR>
atha-vā pippalī-mūla-guḍūcī-viśva-bheṣajam |<BR>
kanīyaḥ pañca-mūlaṃ ca pitte śakrayavā ghanam || 52 ||<BR>
     1.52dv  pitte kṣaudra-samanvitāḥ<BR>
kaṭukā ceti sa-kṣaudraṃ mustā-parpaṭakaṃ tathā |<BR>
sa-dhanvayāsa-bhūnimbaṃ vatsakādyo gaṇaḥ kaphe || 53 ||<BR>
     1.53av  kaliṅga-musta-kaṭukā<BR>
atha-vā vṛṣa-gāṅgeyī-śṛṅgavera-durālabhāḥ |<BR>
rug-vibandhānila-śleṣma-yukte dīpana-pācanam || 54 ||<BR>
abhayā-pippalī-mūla-śamyāka-kaṭukā-ghanam |<BR>
drākṣā-madhūka-madhuka-lodhra-kāśmarya-śārivāḥ || 55 ||<BR>
mustāmalaka-hrīvera-padma-kesara-padmakam |<BR>
mṛṇāla-candanośīra-nīlotpala-parūṣakam || 56 ||<BR>
phāṇṭo himo vā drākṣādir jātī-kusuma-vāsitaḥ |<BR>
yukto madhu-sitā-lājair jayaty anila-pitta-jam || 57 ||<BR>
jvaraṃ madātyayaṃ chardiṃ mūrchāṃ dāhaṃ śramaṃ bhramam |<BR>
ūrdhva-gaṃ rakta-pittaṃ ca pipāsāṃ kāmalām api || 58 ||<BR>
     1.58av  jvaraṃ madātyayaṃ chardir<BR>
pācayet kaṭukāṃ piṣṭvā karpare 'bhinave śucau |<BR>
niṣpīḍito ghṛta-yutas tad-raso jvara-dāha-jit || 59 ||<BR>
kapha-vāte vacā-tiktā-pāṭhāragvadha-vatsakāḥ |<BR>
pippalī-cūrṇa-yukto vā kvāthaś chinnodbhavodbhavaḥ || 60 ||<BR>
vyāghrī-śuṇṭhy-amṛtā-kvāthaḥ pippalī-cūrṇa-saṃyutaḥ |<BR>
vāta-śleṣma-jvara-śvāsa-kāsa-pīnasa-śūla-jit || 61 ||<BR>
pathyā-kustumburī-mustā-śuṇṭhī-kaṭtṛṇa-parpaṭam |<BR>
sa-kaṭphala-vacā-bhārgī-devāhvaṃ madhu-hiṅgu-mat || 62 ||<BR>
kapha-vāta-jvara-ṣṭhīva-kukṣi-hṛt-pārśva-vedanāḥ |<BR>
kaṇṭhāmayāsya-śvayathu-kāsa-śvāsān niyacchati || 63 ||<BR>
     1.63av  kapha-vāta-jvare ṣṭheva-<BR>
āragvadhādiḥ sa-kṣaudraḥ kapha-pitta-jvaraṃ jayet |<BR>
tathā tiktā-vṛṣośīra-trāyantī-tri-phalāmṛtāḥ || 64 ||<BR>
paṭolātiviṣā-nimba-mūrvā-dhanvayavāsakāḥ |<BR>
saṃnipāta-jvare vyāghrī-devadāru-niśā-ghanam || 65 ||<BR>
paṭola-pattra-nimba-tvak-tri-phalā-kaṭukā-yutam |<BR>
nāgaraṃ pauṣkaraṃ mūlaṃ guḍūcī kaṇṭakārikā || 66 ||<BR>
sa-kāsa-śvāsa-pārśvārtau vāta-śleṣmottare jvare |<BR>
madhūka-puṣpa-mṛdvīkā-trāyamāṇā-parūṣakam || 67 ||<BR>
sośīra-tiktā-tri-phalā-kāśmaryaṃ kalpayed dhimam |<BR>
kaṣāyaṃ taṃ piban kāle jvarān sarvān apohati || 68 ||<BR>
     1.68dv  jvarān sarvān vyapohati<BR>
jāty-āmalaka-mustāni tad-vad dhanvayavāsakam |<BR>
baddha-viṭ kaṭukā-drākṣā-trāyantī-tri-phalā-guḍam || 69 ||<BR>
     1.69dv  -trāyantī-tri-phalā-guḍān     1.69dv  -trāyantī-tri-phalā-guḍāḥ<BR>
jīrṇauṣadho 'nnaṃ peyādyam ācarec chleṣma-vān na tu |<BR>
peyā kaphaṃ vardhayati paṅkaṃ pāṃsuṣu vṛṣṭi-vat || 70 ||<BR>
śleṣmābhiṣyaṇṇa-dehānām ataḥ prāg api yojayet |<BR>
yūṣān kulattha-caṇaka-kalāyādi-kṛtān laghūn || 71 ||<BR>
     1.71av  śleṣmābhiṣava-dehānām     1.71av  śleṣmābhispanda-dehānām<BR>
rūkṣāṃs tikta-rasopetān hṛdyān ruci-karān paṭūn |<BR>
raktādyāḥ śālayo jīrṇāḥ ṣaṣṭikāś ca jvare hitāḥ || 72 ||<BR>
śleṣmottare vīta-tuṣās tathā vāṭī-kṛtā yavāḥ |<BR>
odanas taiḥ sruto dvis triḥ prayoktavyo yathā-yatham || 73 ||<BR>
doṣa-dūṣyādi-balato jvara-ghna-kvātha-sādhitaḥ |<BR>
mudgādyair laghubhir yūṣāḥ kulatthaiś ca jvarāpahāḥ || 74 ||<BR>
kāravellaka-karkoṭa-bāla-mūlaka-parpaṭaiḥ |<BR>
vārtāka-nimba-kusuma-paṭola-phala-pallavaiḥ || 75 ||<BR>
aty-anta-laghubhir māṃsair jāṅgalaiś ca hitā rasāḥ |<BR>
vyāghrī-parūṣa-tarkārī-drākṣāmalaka-dāḍimaiḥ || 76 ||<BR>
saṃskṛtāḥ pippalī-śuṇṭhī-dhānya-jīraka-saindhavaiḥ |<BR>
sitā-madhubhyāṃ prāyeṇa saṃyutā vā kṛtā-kṛtāḥ || 77 ||<BR>
an-amla-takra-siddhāni rucyāni vyañjanāni ca |<BR>
acchāny anala-saṃpannāny anu-pāne 'pi yojayet || 78 ||<BR>
tāni kvathita-śītaṃ ca vāri madyaṃ ca sātmyataḥ |<BR>
sa-jvaraṃ jvara-muktaṃ vā dinānte bhojayel laghu || 79 ||<BR>
śleṣma-kṣaya-vivṛddhoṣmā bala-vān analas tadā |<BR>
yathocite 'tha-vā kāle deśa-sātmyānurodhataḥ || 80 ||<BR>
prāg alpa-vahnir bhuñjāno na hy a-jīrṇena pīḍyate |<BR>
kaṣāya-pāna-pathyānnair daśāha iti laṅghite || 81 ||<BR>
sarpir dadyāt kaphe mande vāta-pittottare jvare |<BR>
pakveṣu doṣeṣv amṛtaṃ tad viṣopamam anya-thā || 82 ||<BR>
daśāhe syād atīte 'pi jvaropadrava-vṛddhi-kṛt |<BR>
laṅghanādi-kramaṃ tatra kuryād ā-kapha-saṃkṣayāt || 83 ||<BR>
deha-dhātv-a-bala-tvāc ca jvaro jīrṇo 'nuvartate |<BR>
rūkṣaṃ hi tejo jvara-kṛt tejasā rūkṣitasya ca || 84 ||<BR>
vamana-sveda-kālāmbu-kaṣāya-laghu-bhojanaiḥ |<BR>
yaḥ syād ati-balo dhātuḥ saha-cārī sadā-gatiḥ || 85 ||<BR>
tasya saṃśamanaṃ sarpir dīptasyevāmbu veśmanaḥ |<BR>
vāta-pitta-jitām agryaṃ saṃskāraṃ cānurudhyate || 86 ||<BR>
     1.86dv  saṃskāram anurudhyate<BR>
su-tarāṃ tad dhy ato dadyād yathā-svauṣadha-sādhitam |<BR>
viparītaṃ jvaroṣmāṇaṃ jayet pittaṃ ca śaityataḥ || 87 ||<BR>
snehād vātaṃ ghṛtaṃ tulyaṃ yoga-saṃskārataḥ kapham |<BR>
pūrve kaṣāyāḥ sa-ghṛtāḥ sarve yojyā yathā-malam || 88 ||<BR>
tri-phalā-picumanda-tvaṅ-madhukaṃ bṛhatī-dvayam |<BR>
sa-masūra-dalaṃ kvāthaḥ sa-ghṛto jvara-kāsa-hā || 89 ||<BR>
pippalīndrayava-dhāvani-tiktā-śārivāmalaka-tāmalakībhiḥ |<BR>
bilva-musta-hima-pālani-sevyair drākṣayātiviṣayā sthirayā ca || 90 ||<BR>
ghṛtam āśu nihanti sādhitaṃ jvaram agniṃ viṣamaṃ halīmakam |<BR>
a-ruciṃ bhṛśa-tāpam aṃsayor vamathuṃ pārśva-śiro-rujaṃ kṣayam || 91 ||<BR>
     1.91bv  jvaram ugraṃ viṣamaṃ halīmakam<BR>
tailvakaṃ pavana-janmani jvare yojayet trivṛtayā viyojitam |<BR>
tiktakaṃ vṛṣa-ghṛtaṃ ca paittike yac ca pālanikayā śṛtaṃ haviḥ || 92 ||<BR>
viḍaṅga-sauvarcala-cavya-pāṭhā-vyoṣāgni-sindhūdbhava-yāva-śūkaiḥ |<BR>
palāṃśakaiḥ kṣīra-samaṃ ghṛtasya prasthaṃ pacej jīrṇa-kapha-jvara-ghnam || 93 ||<BR>
     1.93cv  palāṃśikaiḥ kṣīra-samaṃ ghṛtasya<BR>
guḍūcyā rasa-kalkābhyāṃ tri-phalāyā vṛṣasya vā |<BR>
mṛdvīkāyā balāyāś ca snehāḥ siddhā jvara-cchidaḥ || 94 ||<BR>
jīrṇe ghṛte ca bhuñjīta mṛdu-māṃsa-rasaudanam |<BR>
balaṃ hy alaṃ doṣa-haraṃ paraṃ tac ca bala-pradam || 95 ||<BR>
     1.95bv  mṛdu-māṃsa-rasāśanam<BR>
kapha-pitta-harā mudga-kāravellādi-jā rasāḥ |<BR>
prāyeṇa tasmān na hitā jīrṇe vātottare jvare || 96 ||<BR>
śūlodāvarta-viṣṭambha-jananā jvara-vardhanāḥ |<BR>
na śāmyaty evam api cej jvaraḥ kurvīta śodhanam || 97 ||<BR>
śodhanārhasya vamanaṃ prāg uktaṃ tasya yojayet |<BR>
āmāśaya-gate doṣe balinaḥ pālayan balam || 98 ||<BR>
pakve tu śithile doṣe jvare vā viṣa-madya-je |<BR>
modakaṃ tri-phalā-śyāmā-trivṛt-pippali-kesaraiḥ || 99 ||<BR>
sa-sitā-madhubhir dadyād vyoṣādyaṃ vā virecanam |<BR>
drākṣā-dhātrī-rasaṃ tad-vat sa-drākṣāṃ vā harītakīm || 100 ||<BR>
lihyād vā traivṛtaṃ cūrṇaṃ saṃyuktaṃ madhu-sarpiṣā || 100.1+1ab ||<BR>
āragvadhaṃ vā payasā mṛdvīkānāṃ rasena vā |<BR>
tri-phalāṃ trāyamāṇāṃ vā payasā jvaritaḥ pibet || 101 ||<BR>
viriktānāṃ ca saṃsargī maṇḍa-pūrvā yathā-kramam |<BR>
cyavamānaṃ jvarotkliṣṭam upekṣeta malaṃ sadā || 102 ||<BR>
pakvo 'pi hi vikurvīta doṣaḥ koṣṭhe kṛtāspadaḥ |<BR>
atipravartamānaṃ vā pācayan saṃgrahaṃ nayet || 103 ||<BR>
āma-saṃgrahaṇe doṣā doṣopakrama īritāḥ |<BR>
pāyayed doṣa-haraṇaṃ mohād āma-jvare tu yaḥ || 104 ||<BR>
     1.104av  āma-saṃgrahaṇād doṣo     1.104bv  doṣopakrama īritaḥ<BR>
prasuptaṃ kṛṣṇa-sarpaṃ sa karāgreṇa parāmṛśet |<BR>
jvara-kṣīṇasya na hitaṃ vamanaṃ na virecanam || 105 ||<BR>
kāmaṃ tu payasā tasya nirūhair vā haren malān |<BR>
kṣīrocitasya prakṣīṇa-śleṣmaṇo dāha-tṛḍ-vataḥ || 106 ||<BR>
kṣīraṃ pittānilārtasya pathyam apy atisāriṇaḥ |<BR>
tad vapur laṅghanottaptaṃ pluṣṭaṃ vanam ivāgninā || 107 ||<BR>
divyāmbu jīvayet tasya jvaraṃ cāśu niyacchati |<BR>
saṃskṛtaṃ śītam uṣṇaṃ vā tasmād dhāroṣṇam eva vā || 108 ||<BR>
     1.108dv  tad-vad dhāroṣṇam eva vā<BR>
vibhajya kāle yuñjīta jvariṇaṃ hanty ato 'nya-thā |<BR>
payaḥ sa-śuṇṭhī-kharjūra-mṛdvīkā-śarkarā-ghṛtam || 109 ||<BR>
śṛta-śītaṃ madhu-yutaṃ tṛḍ-dāha-jvara-nāśanam |<BR>
tad-vad drākṣā-balā-yaṣṭī-śārivā-kaṇa-candanaiḥ || 110 ||<BR>
catur-guṇenāmbhasā vā pippalyā vā śṛtaṃ pibet |<BR>
kāsāc chvāsāc chiraḥ-śūlāt pārśva-śūlāc cira-jvarāt || 111 ||<BR>
mucyate jvaritaḥ pītvā pañca-mūlī-śṛtaṃ payaḥ |<BR>
śṛtam eraṇḍa-mūlena bāla-bilvena vā jvarāt || 112 ||<BR>
dhāroṣṇaṃ vā payaḥ pītvā vibaddhānila-varcasaḥ |<BR>
sa-rakta-picchātisṛteḥ sa-tṛṭ-śūla-pravāhikāt || 113 ||<BR>
siddhaṃ śuṇṭhī-balā-vyāghrī-gokaṇṭaka-guḍaiḥ payaḥ |<BR>
śopha-mūtra-śakṛd-vāta-vibandha-jvara-kāsa-jit || 114 ||<BR>
vṛścīva-bilva-varṣābhū-sādhitaṃ jvara-śopha-nut |<BR>
śiṃśipā-sāra-siddhaṃ ca kṣīram āśu jvarāpaham || 115 ||<BR>
     1.115cv  śiṃśipā-sāra-siddhaṃ vā<BR>
nirūhas tu balaṃ vahniṃ vi-jvara-tvaṃ mudaṃ rucim |<BR>
doṣe yuktaḥ karoty āśu pakve pakvāśayaṃ gate || 116 ||<BR>
pittaṃ vā kapha-pittaṃ vā pakvāśaya-gataṃ haret |<BR>
sraṃsanaṃ trīn api malān vastiḥ pakvāśayāśrayān || 117 ||<BR>
     1.117dv  vastiḥ pakvāśayāśritān<BR>
prakṣīṇa-kapha-pittasya trika-pṛṣṭha-kaṭī-grahe |<BR>
dīptāgner baddha-śakṛtaḥ prayuñjītānuvāsanam || 118 ||<BR>
paṭola-nimba-cchadana-kaṭukā-caturaṅgulaiḥ |<BR>
sthirā-balā-gokṣuraka-madanośīra-vālakaiḥ || 119 ||<BR>
payasy ardhodake kvāthaṃ kṣīra-śeṣaṃ vimiśritam |<BR>
kalkitair musta-madana-kṛṣṇā-madhuka-vatsakaiḥ || 120 ||<BR>
vastiṃ madhu-ghṛtābhyāṃ ca pīḍayej jvara-nāśanam |<BR>
catasraḥ parṇinīr yaṣṭī-phalośīra-nṛpadrumān || 121 ||<BR>
kvāthayet kalkayed yaṣṭī-śatāhvā-phalinī-phalam |<BR>
mustaṃ ca vastiḥ sa-guḍa-kṣaudra-sarpir jvarāpahaḥ || 122 ||<BR>
jīvantīṃ madanaṃ medāṃ pippalīṃ madhukaṃ vacām |<BR>
ṛddhiṃ rāsnāṃ balāṃ bilvaṃ śatapuṣpāṃ śatāvarīm || 123 ||<BR>
piṣṭvā kṣīraṃ jalaṃ sarpis tailaṃ caika-tra sādhitam |<BR>
jvare 'nuvāsanaṃ dadyād yathā-snehaṃ yathā-malam || 124 ||<BR>
     1.124cv  jvare 'nuvāsanaṃ dadyāt     1.124dv  tathā snehaṃ yathā malam     1.124dv <BR>
yathā-doṣaṃ yathā-balam<BR>
ye ca siddhiṣu vakṣyante vastayo jvara-nāśanāḥ |<BR>
śiro-rug-gaurava-śleṣma-haram indriya-bodhanam || 125 ||<BR>
jīrṇa-jvare ruci-karaṃ dadyān nasyaṃ virecanam |<BR>
snaihikaṃ śūnya-śiraso dāhārte pitta-nāśanam || 126 ||<BR>
dhūma-gaṇḍūṣa-kavaḍān yathā-doṣaṃ ca kalpayet |<BR>
pratiśyāyāsya-vairasya-śiraḥ-kaṇṭhāmayāpahān || 127 ||<BR>
a-rucau mātuluṅgasya kesaraṃ sājya-saindhavam |<BR>
dhātrī-drākṣā-sitānāṃ vā kalkam āsyena dhārayet || 128 ||<BR>
yathopaśaya-saṃsparśān śītoṣṇa-dravya-kalpitān |<BR>
abhyaṅgālepa-sekādīñ jvare jīrṇe tvag-āśrite || 129 ||<BR>
kuryād añjana-dhūmāṃś ca tathaivāgantu-je 'pi tān |<BR>
dāhe sahasra-dhautena sarpiṣābhyaṅgam ācaret || 130 ||<BR>
sūtroktaiś ca gaṇais tais tair madhurāmla-kaṣāyakaiḥ |<BR>
dūrvādibhir vā pitta-ghnaiḥ śodhanādi-gaṇoditaiḥ || 131 ||<BR>
śīta-vīryair hima-sparśaiḥ kvātha-kalkī-kṛtaiḥ pacet |<BR>
tailaṃ sa-kṣīram abhyaṅgāt sadyo dāha-jvaropaham || 132 ||<BR>
śiro gātraṃ ca tair eva nāti-piṣṭaiḥ pralepayet |<BR>
tat-kvāthena parīṣekam avagāhaṃ ca yojayet || 133 ||<BR>
tathāranāla-salila-kṣīra-śukta-ghṛtādibhiḥ |<BR>
kapittha-mātuluṅgāmla-vidārī-lodhra-dāḍimaiḥ || 134 ||<BR>
badarī-pallavotthena phenenāriṣṭakasya vā |<BR>
lipte 'ṅge dāha-ruṅ-mohāś chardis tṛṣṇā ca śāmyati || 135 ||<BR>
     1.135bv  phenenāriṣṭakasya ca     1.135bv  phenenāriṣṭa-jena vā<BR>
yo varṇitaḥ pitta-haro doṣopakramaṇe kramaḥ |<BR>
taṃ ca śīlayataḥ śīghraṃ sa-dāho naśyati jvaraḥ || 136 ||<BR>
vīryoṣṇair uṣṇa-saṃsparśais tagarāguru-kuṅkumaiḥ |<BR>
kuṣṭha-sthauṇeya-śaileya-saralāmaradārubhiḥ || 137 ||<BR>
nakha-rāsnā-pura-vacā-caṇḍailā-dvaya-corakaiḥ |<BR>
pṛthvīkā-śigru-surasā-hiṃsrā-dhyāmaka-sarṣapaiḥ || 138 ||<BR>
     1.138av  nakha-rāsnā-mukha-vacā-<BR>
daśa-mūlāmṛtairaṇḍa-dvaya-pattūra-rohiṣaiḥ |<BR>
tamāla-pattra-bhūtīka-śallakī-dhānya-dīpyakaiḥ || 139 ||<BR>
     1.139cv  tamāla-pattra-pūtīka-<BR>
miśi-māṣa-kulatthāgni-prakīryā-nākulī-dvayaiḥ |<BR>
anyaiś ca tad-vidhair dravyaiḥ śīte tailaṃ jvare pacet || 140 ||<BR>
kvathitaiḥ kalkitair yuktaiḥ surā-sauvīrakādibhiḥ |<BR>
tenābhyañjyāt sukhoṣṇena taiḥ su-piṣṭaiś ca lepayet || 141 ||<BR>
     1.141cv  tenābhyajya sukhoṣṇena<BR>
kavoṣṇais taiḥ parīṣekam avagāhaṃ ca kalpayet |<BR>
kevalair api tad-vac ca śukta-go-mūtra-mastubhiḥ || 142 ||<BR>
āragvadhādi-vargaṃ ca pānābhyañjana-lepane |<BR>
dhūpān aguru-jān yāṃś ca vakṣyante viṣama-jvare || 143 ||<BR>
     1.143cv  dhūpān aguru-jān ye ca<BR>
agny-an-agni-kṛtān svedān svedi bheṣaja-bhojanan |<BR>
garbha-bhū-veśma-śayanaṃ kutha-kambala-rallakān || 144 ||<BR>
nir-dhūma-dīptair aṅgārair hasantīś ca hasantikāḥ |<BR>
madyaṃ sa-try-ūṣaṇaṃ takraṃ kulattha-vrīhi-kodravān || 145 ||<BR>
saṃśīlayed vepathu-mān yac cānyad api pittalam |<BR>
dayitāḥ stana-śālinyaḥ pīnā vibhrama-bhūṣaṇāḥ || 146 ||<BR>
     1.146av  bhajec chītārdito yuktyā<BR>
yauvanāsava-mattāś ca tam āliṅgeyur aṅganāḥ |<BR>
vīta-śītaṃ ca vijñāya tās tato 'panayet punaḥ || 147 ||<BR>
     1.147cv  vīta-śītaṃ tu viyatās<BR>
vardhanenaika-doṣasya kṣapaṇenocchritasya vā |<BR>
kapha-sthānānupūrvyā vā tulya-kakṣāñ jayen malān || 148 ||<BR>
     1.148bv  kṣapaṇenocchritasya ca<BR>
śamayet pittam evādau jvareṣu samavāyiṣu |<BR>
dur-nivāra-taraṃ tad dhi jvarārtānāṃ viśeṣataḥ || 148+1 ||<BR>
chardi-mūrchā-pipāsādīn a-virodhāñ jvarasya tu || 148+2ab ||<BR>
saṃnipāta-jvarasyānte karṇa-mūle su-dāruṇaḥ |<BR>
śophaḥ saṃjāyate yena kaś-cid eva vimucyate || 149 ||<BR>
     1.149cv  śophaḥ saṃjāyate tena     1.149dv  kaś-cid eva pramucyate<BR>
raktāvasecanaiḥ śīghraṃ sarpiḥ-pānaiś ca taṃ jayet |<BR>
pradehaiḥ kapha-pitta-ghnair nāvanaiḥ kavaḍa-grahaiḥ || 150 ||<BR>
     1.150cv  pradehaiḥ kapha-vāta-ghnair<BR>
śītoṣṇa-snigdha-rūkṣādyair jvaro yasya na śāmyati |<BR>
śākhānusārī tasyāśu muñced bāhvoḥ kramāt sirām || 151 ||<BR>
ayam eva vidhiḥ kāryo viṣame 'pi yathā-yatham |<BR>
jvare vibhajya vātādīn yaś cān-antaram ucyate || 152 ||<BR>
     1.152bv  viṣame ca yathā-yatham<BR>
paṭola-kaṭukā-mustā-prāṇadā-madhukaiḥ kṛtāḥ |<BR>
tri-catuḥ-pañca-śaḥ kvāthā viṣama-jvara-nāśanāḥ || 153 ||<BR>
yojayet tri-phalāṃ pathyāṃ guḍūcīṃ pippalīṃ pṛthak |<BR>
tais tair vidhānaiḥ sa-guḍaṃ bhallātakam athāpi vā || 154 ||<BR>
laṅghanaṃ bṛṃhaṇaṃ vādau jvarāgamana-vāsare |<BR>
prātaḥ sa-tailaṃ laśunaṃ prāg-bhaktaṃ vā tathā ghṛtam || 155 ||<BR>
          1.155av  laṅghanaṃ bṛṃhaṇaṃ vāpi<BR>
jīrṇaṃ tad-vad dadhi payas takraṃ sarpiś ca ṣaṭ-palam |<BR>
kalyāṇakaṃ pañca-gavyaṃ tiktākhyaṃ vṛṣa-sādhitam || 156 ||<BR>
tri-phalā-kola-tarkārī-kvāthe dadhnā śṛtaṃ ghṛtam |<BR>
tilvaka-tvak-kṛtāvāpaṃ viṣama-jvara-jit param || 157 ||<BR>
surāṃ tīkṣṇaṃ ca yan madyaṃ śikhi-tittiri-dakṣa-jam |<BR>
māṃsaṃ medyoṣṇa-vīryaṃ ca sahānnena pra-kāmataḥ || 158 ||<BR>
     1.158bv  śikhi-tittiri-kukkuṭāt     1.158cv  māṃsaṃ madhyoṣṇa-vīryaṃ ca<BR>
     1.158cv  māṃsaṃ medhyoṣṇa-vīryaṃ ca<BR>
sevitvā tad-ahaḥ svapyād atha-vā punar ullikhet |<BR>
sarpiṣo mahatīṃ mātrāṃ pītvā vā chardayet punaḥ || 159 ||<BR>
nīlinīm ajagandhāṃ ca trivṛtāṃ kaṭu-rohiṇīm |<BR>
pibej jvarasyāgamane sneha-svedopapāditaḥ || 160 ||<BR>
manohvā saindhavaṃ kṛṣṇā tailena nayanāñjanam |<BR>
yojyaṃ hiṅgu-samā vyāghrī-vasā nasyaṃ sa-saindhavam || 161 ||<BR>
purāṇa-sarpiḥ siṃhasya vasā tad-vat sa-saindhavā |<BR>
palaṅkaṣā nimba-pattraṃ vacā kuṣṭhaṃ harītakī || 162 ||<BR>
sarṣapāḥ sa-yavāḥ sarpir dhūpo viḍ vā biḍāla-jā |<BR>
pura-dhyāma-vacā-sarja-nimbārkāguru-dārubhiḥ || 163 ||<BR>
dhūpo jvareṣu sarveṣu kāryo 'yam a-parājitaḥ |<BR>
dhūpa-nasyāñjanottrāsā ye coktāś citta-vaikṛte || 164 ||<BR>
     1.164bv  prayoktavyo '-parājitaḥ     1.164cv  dhūpa-nasyāñjana-trāsā<BR>
daivāśrayaṃ ca bhaiṣajyaṃ jvarān sarvān vyapohati |<BR>
viśeṣād viṣamān prāyas te hy āgantv-anubandha-jāḥ || 165 ||<BR>
yathā-svaṃ ca sirāṃ vidhyed a-śāntau viṣama-jvare |<BR>
kevalānila-vīsarpa-visphoṭābhihata-jvare || 166 ||<BR>
     1.166bv  a-śānte viṣama-jvare     1.166dv  -visphoṭābhihate jvare<BR>
sarpiḥ-pāna-himālepa-seka-māṃsa-rasāśanam |<BR>
kuryād yathā-svam uktaṃ ca rakta-mokṣādi sādhanam || 167 ||<BR>
     1.167av  sarpiḥ-pānaṃ himālepa-     1.167bv  -sekān māṃsa-rasāśanam<BR>
grahotthe bhūta-vidyoktaṃ bali-mantrādi sādhanam |<BR>
oṣadhi-gandha-je pitta-śamanaṃ viṣa-jid viṣe || 168 ||<BR>
     1.168cv  auṣadhi-gandha-je pitta-<BR>
iṣṭair arthair mano-jñaiś ca yathā-doṣa-śamena ca |<BR>
hitā-hita-vivekaiś ca jvaraṃ krodhādi-jaṃ jayet || 169 ||<BR>
krodha-jo yāti kāmena śāntiṃ krodhena kāma-jaḥ |<BR>
bhaya-śokodbhavau tābhyāṃ bhī-śokābhyāṃ tathetarau || 170 ||<BR>
śāpātharvaṇa-mantrotthe vidhir daiva-vyapāśrayaḥ |<BR>
te jvarāḥ kevalāḥ pūrvaṃ vyāpyante 'n-antaram malaiḥ || 171 ||<BR>
tasmād doṣānusāreṇa teṣv āhārādi kalpayet |<BR>
na hi jvaro 'nubadhnāti mārutādyair vinā kṛtaḥ || 172 ||<BR>
jvara-kāla-smṛtiṃ cāsya hāribhir viṣayair haret |<BR>
karuṇārdraṃ manaḥ śuddhaṃ sarva-jvara-vināśanam || 173 ||<BR>
     1.173dv  sarva-jvara-vimokṣaṇam<BR>
tyajed ā-bala-lābhāc ca vyāyāma-snāna-maithunam |<BR>
gurv-a-sātmya-vidāhy annaṃ yac cānyaj jvara-kāraṇam || 174 ||<BR>
na vi-jvaro 'pi sahasā sarvānnīno bhavet tathā |<BR>
nivṛtto 'pi jvaraḥ śīghraṃ vyāpādayati dur-balam || 175 ||<BR>
     1.175bv  sarvānnīno bhavet tadā     1.175cv  nivṛtto hi jvaraḥ śīghraṃ<BR>
sadyaḥ prāṇa-haro yasmāt tasmāt tasya viśeṣataḥ |<BR>
tasyāṃ tasyām avasthāyāṃ tat tat kuryād bhiṣag-jitam || 176 ||<BR>
     1.176dv  tat tat kuryāc cikitsitam<BR>
oṣadhayo maṇayaś ca su-mantrāḥ sādhu-guru-dvi-ja-daivata-pūjāḥ |<BR>
prīti-karā manaso viṣayāś ca ghnanty api viṣṇu-kṛtaṃ jvaram ugram || 177 ||<BR>
     1.177av  auṣadhayo maṇayaś ca su-mantrāḥ<BR>
<BR>
Cikitsāsthāna <BR>
ūrdhva-gaṃ balino '-vegam eka-doṣānugaṃ navam |<BR>
rakta-pittaṃ sukhe kāle sādhayen nir-upadravam || 1 ||<BR>
adho-gaṃ yāpayed raktaṃ yac ca doṣa-dvayānugam |<BR>
śāntaṃ śāntaṃ punaḥ kupyan mārgān mārgāntaraṃ ca yat || 2 ||<BR>
ati-pravṛttaṃ mandāgnes tri-doṣaṃ dvi-pathaṃ tyajet |<BR>
jñātvā nidānam ayanaṃ malāv anu-balau balam || 3 ||<BR>
deśa-kālādy-avasthāṃ ca rakta-pitte prayojayet |<BR>
laṅghanaṃ bṛṃhaṇaṃ vādau śodhanaṃ śamanaṃ tathā || 4 ||<BR>
     2.4cv  laṅghanaṃ bṛṃhaṇaṃ cādau<BR>
saṃtarpaṇotthaṃ balino bahu-doṣasya sādhayet |<BR>
ūrdhva-bhāgaṃ virekeṇa vamanena tv adho-gatam || 5 ||<BR>
     2.5dv  vamanena tv adho-gamam<BR>
śamanair bṛṃhaṇaiś cānyal laṅghya-bṛṃhyān avekṣya ca |<BR>
ūrdhvaṃ pravṛtte śamanau rasau tikta-kaṣāyakau || 6 ||<BR>
     2.6bv  laṅghya-bṛṃhyān apekṣya ca<BR>
upavāsaś ca niḥ-śuṇṭhī-ṣaḍ-aṅgodaka-pāyinaḥ |<BR>
adho-ge rakta-pitte tu bṛṃhaṇo madhuro rasaḥ || 7 ||<BR>
ūrdhva-ge tarpaṇaṃ yojyaṃ prāk ca peyā tv adho-gate |<BR>
aśnato balino '-śuddhaṃ na dhāryaṃ tad dhi roga-kṛt || 8 ||<BR>
     2.8bv  peyā pūrvam adho-gate     2.8bv  prāk ca peyā tv adho-game     2.8bv  vā prāk<BR>
peyā tv adho-game<BR>
dhārayed anya-thā śīghram agni-vac chīghra-kāri tat |<BR>
trivṛc-chyāmā-kaṣāyeṇa kalkena ca sa-śarkaram || 9 ||<BR>
gala-grahaṃ pūti-nasyaṃ mūrchāyam a-ruciṃ jvaram |<BR>
gulmaṃ plīhānam ānāhaṃ kilāsaṃ mūtra-kṛcchra-tām || 9.1+1 ||<BR>
kuṣṭhāny arśāṃsi vīsarpaṃ varṇa-nāśaṃ bhagandaram |<BR>
buddhīndriyoparodhaṃ ca kuryāt stambhitam āditaḥ || 9.1+2 ||<BR>
sādhayed vidhi-val lehaṃ lihyāt pāṇi-talaṃ tataḥ |<BR>
trivṛtā tri-phalā śyāmā pippalī śarkarā madhu || 10 ||<BR>
modakaḥ saṃnipātordhva-rakta-śopha-jvarāpahaḥ |<BR>
trivṛt sama-sitā tad-vat pippalī-pāda-saṃyutā || 11 ||<BR>
     2.11bv  -rakta-pitta-jvarāpahaḥ<BR>
vamanaṃ phala-saṃyuktaṃ tarpaṇaṃ sa-sitā-madhu |<BR>
sa-sitaṃ vā jalaṃ kṣaudra-yuktaṃ vā madhukodakam || 12 ||<BR>
kṣīraṃ vā rasam ikṣor vā śuddhasyān-antaro vidhiḥ |<BR>
yathā-svaṃ mantha-peyādiḥ prayojyo rakṣatā balam || 13 ||<BR>
mantho jvarokto drākṣādiḥ pitta-ghnair vā phalaiḥ kṛtaḥ |<BR>
madhu-kharjūra-mṛdvīkā-parūṣaka-sitāmbhasā || 14 ||<BR>
mantho vā pañca-sāreṇa sa-ghṛtair lāja-saktubhiḥ |<BR>
dāḍimāmalakāmlo vā mandāgny-amlābhilāṣiṇām || 15 ||<BR>
     2.15dv  mandāgny-amlābhilāṣiṇaḥ<BR>
kamalotpala-kiñjalka-pṛśniparṇī-priyaṅgukāḥ |<BR>
uśīraṃ śabaraṃ lodhraṃ śṛṅgaveraṃ ku-candanam || 16 ||<BR>
hrīveraṃ dhātakī-puṣpaṃ bilva-madhyaṃ durālabhā |<BR>
ardhārdhair vihitāḥ peyā vakṣyante pāda-yaugikāḥ || 17 ||<BR>
     2.17cv  ardharcair vihitāḥ peyā     2.17cv  ardhārdha-vihitāḥ peyā<BR>
bhūnimba-sevya-jaladā masūrāḥ pṛśniparṇy api |<BR>
vidārigandhā mudgāś ca balā sarpir hareṇukāḥ || 18 ||<BR>
     2.18dv  balā sarpiḥ priyaṅgukāḥ<BR>
jāṅgalāni ca māṃsāni śīta-vīryāṇi sādhayet |<BR>
pṛthak pṛthag jale teṣāṃ yavāgūḥ kalpayed rase || 19 ||<BR>
śītāḥ sa-śarkarā-kṣaudrās tad-van māṃsa-rasān api |<BR>
īṣad-amlān an-amlān vā ghṛta-bhṛṣṭān sa-śarkarān || 20 ||<BR>
śūka-śimbī-bhavaṃ dhānyaṃ rakte śākaṃ ca śasyate |<BR>
anna-sva-rūpa-vijñāne yad uktaṃ laghu-śītalam || 21 ||<BR>
pūrvoktam ambu pānīyaṃ pañca-mūlena vā śṛtam |<BR>
laghunā śṛta-śītaṃ vā madhv-ambho vā phalāmbu vā || 22 ||<BR>
śaśaḥ sa-vāstukaḥ śasto vibandhe tittiriḥ punaḥ |<BR>
udumbarasya niryūhe sādhito mārute 'dhike || 23 ||<BR>
plakṣasya barhiṇas tad-van nyagrodhasya ca kukkuṭaḥ |<BR>
yat kiñ-cid rakta-pittasya nidānaṃ tac ca varjayet || 24 ||<BR>
vāsā-rasena phalinī-mṛl-lodhrāñjana-mākṣikam |<BR>
pittāsṛk śamayet pītaṃ niryāso vāṭarūṣakāt || 25 ||<BR>
śarkarā-madhu-saṃyuktaḥ kevalo vā śṛto 'pi vā |<BR>
vṛṣaḥ sadyo jayaty asraṃ sa hy asya param auṣadham || 26 ||<BR>
paṭola-mālatī-nimba-candana-dvaya-padmakam |<BR>
lodhro vṛṣas taṇḍulīyaḥ kṛṣṇā mṛn madayantikā || 27 ||<BR>
     2.27av  paṭolāmalakī-nimba-<BR>
śatāvarī gopakanyā kākolyau madhuyaṣṭikā |<BR>
rakta-pitta-harāḥ kvāthās trayaḥ sa-madhu-śarkarāḥ || 28 ||<BR>
palāśa-valka-kvātho vā su-śītaḥ śarkarānvitaḥ |<BR>
lihyād vā madhu-sarpirbhyāṃ gavāśva-śakṛto rasam || 29 ||<BR>
     2.29cv  pibed vā madhu-sarpirbhyāṃ<BR>
sa-kṣaudraṃ grathite rakte lihyāt pārāvatāc chakṛt |<BR>
ati-niḥsruta-raktaś ca kṣaudreṇa rudhiraṃ pibet || 30 ||<BR>
     2.30bv  lihyāt pārāvataṃ śakṛt     2.30cv  ati-niḥsṛta-raktaś ca<BR>
     2.30cv  ati-niḥsṛta-rakto vā     2.30cv  ati-niḥsruta-rakto vā<BR>
jāṅgalaṃ bhakṣayed vājam āmaṃ pitta-yutaṃ yakṛt |<BR>
candanośīra-jalada-lāja-mudga-kaṇā-yavaiḥ || 31 ||<BR>
balā-jale paryuṣitaiḥ kaṣāyo rakta-pitta-hā |<BR>
prasādaś candanāmbho-ja-sevya-mṛd-bhṛṣṭa-loṣṭa-jaḥ || 32 ||<BR>
su-śītaḥ sa-sitā-kṣaudraḥ śoṇitāti-pravṛtti-jit |<BR>
āpothya vā nave kumbhe plāvayed ikṣu-gaṇḍikāḥ || 33 ||<BR>
sthitaṃ tad guptam ākāśe rātriṃ prātaḥ srutaṃ jalam |<BR>
madhu-mad vikacāmbho-ja-kṛtottaṃsaṃ ca tad-guṇam || 34 ||<BR>
ye ca pitta-jvare coktāḥ kaṣāyās tāṃś ca yojayet |<BR>
kaṣāyair vividhair ebhir dīpte 'gnau vijite kaphe || 35 ||<BR>
rakta-pittaṃ na cec chāmyet tatra vātolbaṇe payaḥ |<BR>
yuñjyāc chāgaṃ śṛtaṃ tad-vad gavyaṃ pañca-guṇe 'mbhasi || 36 ||<BR>
pañca-mūlena laghunā śṛtaṃ vā sa-sitā-madhu |<BR>
jīvakarṣabhaka-drākṣā-balā-gokṣura-nāgaraiḥ || 37 ||<BR>
pṛthak pṛthak śṛtaṃ kṣīraṃ sa-ghṛtaṃ sitayātha-vā |<BR>
gokaṇṭakābhīru-śṛtaṃ parṇinībhis tathā payaḥ || 38 ||<BR>
hanty āśu raktaṃ sa-rujaṃ viśeṣān mūtra-mārga-gam |<BR>
viṇ-mārga-ge viśeṣeṇa hitaṃ moca-rasena tu || 39 ||<BR>
vaṭa-prarohair śuṅgair vā śuṇṭhy-udīcyotpalair api |<BR>
raktātīsāra-dur-nāma-cikitsāṃ cātra kalpayet || 40 ||<BR>
     2.40av  vaṭa-prarohair śṛṅgair vā<BR>
pītvā kaṣāyān payasā bhuñjīta payasaiva ca |<BR>
kaṣāya-yogair ebhir vā vipakvaṃ pāyayed ghṛtam || 41 ||<BR>
sa-mūla-mastakaṃ kṣuṇṇaṃ vṛṣam aṣṭa-guṇe 'mbhasi |<BR>
paktvāṣṭāṃśāvaśeṣeṇa ghṛtaṃ tena vipācayet || 42 ||<BR>
tat-puṣpa-garbhaṃ tac chītaṃ sa-kṣaudraṃ pitta-śoṇitam |<BR>
pitta-gulma-jvara-śvāsa-kāsa-hṛd-roga-kāmalāḥ || 43 ||<BR>
timira-bhrama-vīsarpa-svara-sādāṃś ca nāśayet |<BR>
palāśa-vṛnta-sva-rase tad-garbhaṃ ca ghṛtaṃ pacet || 44 ||<BR>
sa-kṣaudraṃ tac ca rakta-ghnaṃ tathaiva trāyamāṇayā |<BR>
rakte sa-picche sa-kaphe grathite kaṇṭha-mārga-ge || 45 ||<BR>
lihyān mākṣika-sarpirbhyāṃ kṣāram utpala-nāla-jam |<BR>
pṛthak pṛthak tathāmbho-ja-reṇu-śyāmā-madhūka-jam || 46 ||<BR>
gudāgame viśeṣeṇa śoṇite vastir iṣyate |<BR>
ghrāṇa-ge rudhire śuddhe nāvanaṃ cānuṣecayet || 47 ||<BR>
kaṣāya-yogān pūrvoktān kṣīrekṣv-ādi-rasāplutān |<BR>
kṣīrādīn sa-sitāṃs toyaṃ kevalaṃ vā jalaṃ hitaṃ || 48 ||<BR>
     2.48bv  kṣīrekṣv-ādi-rasa-plutān<BR>
raso dāḍima-puṣpāṇām āmrāsthnaḥ śādvalasya vā |<BR>
kalpayec chīta-vargaṃ ca pradehābhyañjanādiṣu || 49 ||<BR>
     2.49bv  āmrāsthnaḥ śādvalasya ca<BR>
su-sūkṣmā māṣa-piṣṭī ca ghṛta-bhṛṣṭā śivasya ca |<BR>
ruṇaddhi mūrdha-lepena nāsā-raktaṃ na saṃśayaḥ || 49.1+1 ||<BR>
yac ca pitta-jvare proktaṃ bahir antaś ca bheṣajam |<BR>
rakta-pitte hitaṃ tac ca kṣata-kṣīṇe hitaṃ ca yat || 50 ||<BR>
<BR>
Cikitsāsthāna <BR>
kevalānila-jaṃ kāsaṃ snehair ādāv upācaret |<BR>
vāta-ghna-siddhaiḥ snigdhaiś ca peyā-yūṣa-rasādibhiḥ || 1 ||<BR>
lehair dhūmais tathābhyaṅga-sveda-sekāvagāhanaiḥ |<BR>
vastibhir baddha-viḍ-vātaṃ sa-pittaṃ tūrdhva-bhaktikaiḥ || 2 ||<BR>
     3.2dv  sa-pittaṃ vordhva-bhaktikaiḥ     3.2dv  sa-pittaṃ vordhva-bhaktikaiḥ<BR>
ghṛtaiḥ kṣīraiś ca sa-kaphaṃ jayet sneha-virecanaiḥ |<BR>
guḍūcī-kaṇṭakārībhyāṃ pṛthak triṃśat-palād rase || 3 ||<BR>
prasthaḥ siddho ghṛtād vāta-kāsa-nud vahni-dīpanaḥ |<BR>
kṣāra-rāsnā-vacā-hiṅgu-pāṭhā-yaṣṭy-āhva-dhānyakaiḥ || 4 ||<BR>
dvi-śāṇaiḥ sarpiṣaḥ prasthaṃ pañca-kola-yutaiḥ pacet |<BR>
daśa-mūlasya niryūhe pīto maṇḍānupāyinā || 5 ||<BR>
sa kāsa-śvāsa-hṛt-pārśva-grahaṇī-roga-gulma-nut |<BR>
droṇe 'pāṃ sādhayed rāsnā-daśa-mūla-śatāvarīḥ || 6 ||<BR>
palonmitā dvi-kuḍavaṃ kulatthaṃ badaraṃ yavaṃ |<BR>
tulārdhaṃ cāja-māṃsasya tena sādhyaṃ ghṛtāḍhakam || 7 ||<BR>
sama-kṣīraṃ palāṃśaiś ca jīvanīyaiḥ samīkṣya tat |<BR>
prayuktaṃ vāta-rogeṣu pāna-nāvana-vastibhiḥ || 8 ||<BR>
pañca-kāsāñ chiraḥ-kampaṃ yoni-vaṅkṣaṇa-vedanām |<BR>
sarvāṅgaikāṅga-rogāṃś ca sa-plīhordhvānilāñ jayet || 9 ||<BR>
vidāry-ādi-gaṇa-kvātha-kalka-siddhaṃ ca kāsa-jit |<BR>
aśoka-bīja-kṣavaka-jantughnāñjana-padmakaiḥ || 10 ||<BR>
sa-viḍaiś ca ghṛtaṃ siddhaṃ tac-cūrṇaṃ vā ghṛta-plutam |<BR>
lihyāt payaś cānupibed ājaṃ kāsāti-pīḍitaḥ || 11 ||<BR>
     3.11dv  ājaṃ kāsābhipīḍitaḥ     3.11dv  ājaṃ kāsādi-pīḍitaḥ<BR>
viḍaṅgaṃ nāgaraṃ rāsnā pippalī hiṅgu saindhavam |<BR>
bhārgī kṣāraś ca tac cūrṇaṃ pibed vā ghṛta-mātrayā || 12 ||<BR>
sa-kaphe 'nila-je kāse śvāsa-hidhmā-hatāgniṣu |<BR>
durālabhāṃ śṛṅgaveraṃ śaṭhīṃ drākṣāṃ sitopalām || 13 ||<BR>
     3.13dv  śuṇṭhīṃ drākṣāṃ sitopalām<BR>
lihyāt karkaṭaśṛṅgīṃ ca kāse tailena vāta-je |<BR>
duḥsparśāṃ pippalīṃ mustāṃ bhārgīṃ karkaṭakīṃ śaṭhīm || 14 ||<BR>
purāṇa-guḍa-tailābhyāṃ cūrṇitāny avalehayet |<BR>
tad-vat sa-kṛṣṇāṃ śuṇṭhīṃ ca sa-bhārgīṃ tad-vad eva ca || 15 ||<BR>
pibec ca kṛṣṇāṃ koṣṇena salilena sa-saindhavām |<BR>
mastunā sa-sitāṃ śuṇṭhīṃ dadhnā vā kaṇa-reṇukām || 16 ||<BR>
     3.16dv  dadhnā vā kaṇa-reṇukam<BR>
pibed badara-majjño vā madirā-dadhi-mastubhiḥ |<BR>
atha-vā pippalī-kalkaṃ ghṛta-bhṛṣṭaṃ sa-saindhavam || 17 ||<BR>
     3.17av  pibed badara-majjāṃ vā<BR>
kāsī sa-pīnaso dhūmaṃ snaihikaṃ vidhinā pibet |<BR>
hidhmā-śvāsokta-dhūmāṃś ca kṣīra-māṃsa-rasāśanaḥ || 18 ||<BR>
grāmyānūpaudakaiḥ śāli-yava-godhūma-ṣaṣṭikān |<BR>
rasair māṣātmaguptānāṃ yūṣair vā bhojayed dhitān || 19 ||<BR>
     3.19av  grāmyānūpodbhavaiḥ śāli-<BR>
yavānī-pippalī-bilva-madhya-nāgara-citrakaiḥ |<BR>
rāsnājājī-pṛthakparṇī-palāśa-śaṭhi-pauṣkaraiḥ || 20 ||<BR>
siddhāṃ snigdhāmla-lavaṇāṃ peyām anila-je pibet |<BR>
kaṭī-hṛt-pārśva-koṣṭhārti-śvāsa-hidhmā-praṇāśanīm || 21 ||<BR>
daśa-mūla-rase tad-vat pañca-kola-guḍānvitām |<BR>
pibet peyāṃ sama-tilāṃ kṣaireyīṃ vā sa-saindhavām || 22 ||<BR>
mātsya-kaukkuṭa-vārāhair māṃsair vā sājya-saindhavām |<BR>
vāstuko vāyasī-śākaṃ kāsaghnaḥ suniṣaṇṇakaḥ || 23 ||<BR>
kaṇṭakāryāḥ phalaṃ pattraṃ bālaṃ śuṣkaṃ ca mūlakam |<BR>
snehās tailādayo bhakṣyāḥ kṣīrekṣu-rasa-gauḍikāḥ || 24 ||<BR>
dadhi-mastv-āranālāmla-phalāmbu-madirāḥ pibet |<BR>
pitta-kāse tu sa-kaphe vamanaṃ sarpiṣā hitam || 25 ||<BR>
tathā madana-kāśmarya-madhuka-kvathitair jalaiḥ |<BR>
phala-yaṣṭy-āhva-kalkair vā vidārīkṣu-rasāplutaiḥ || 26 ||<BR>
pitta-kāse tanu-kaphe trivṛtāṃ madhurair yutām |<BR>
yuñjyād virekāya yutāṃ ghana-śleṣmaṇi tiktakaiḥ || 27 ||<BR>
hṛta-doṣo himaṃ svādu snigdhaṃ saṃsarjanaṃ bhajet |<BR>
ghane kaphe tu śiśiraṃ rūkṣaṃ tiktopasaṃhitam || 28 ||<BR>
lehaḥ paitte sitā-dhātrī-kṣaudra-drākṣā-himotpalaiḥ |<BR>
sa-ghṛtaḥ sānile hitaḥ sa-kaphe sābda-maricaḥ || 29 ||<BR>
     3.29av  lehaḥ pitte sitā-dhātrī-<BR>
mṛdvīkārdha-śataṃ triṃśat pippalīḥ śarkarā-palam |<BR>
lehayen madhunā gor vā kṣīra-pasya śakṛd-rasam || 30 ||<BR>
tvag-elā-vyoṣa-mṛdvīkā-pippalī-mūla-pauṣkaraiḥ |<BR>
lāja-mustā-śaṭhī-rāsnā-dhātrī-phala-vibhītakaiḥ || 31 ||<BR>
śarkarā-kṣaudra-sarpirbhir leho hṛd-roga-kāsa-hā |<BR>
madhurair jāṅgala-rasair yava-śyāmāka-kodravāḥ || 32 ||<BR>
mudgādi-yūṣaiḥ śākaiś ca tiktakair mātrayā hitāḥ |<BR>
ghana-śleṣmaṇi lehāś ca tiktakā madhu-saṃyutāḥ || 33 ||<BR>
śālayaḥ syus tanu-kaphe ṣaṣṭikāś ca rasādibhiḥ |<BR>
śarkarāmbho 'nu-pānārthaṃ drākṣekṣu-sva-rasāḥ payaḥ || 34 ||<BR>
kākolī-bṛhatī-medā-dvayaiḥ sa-vṛṣa-nāgaraiḥ |<BR>
pitta-kāse rasa-kṣīra-peyā-yūṣān prakalpayet || 35 ||<BR>
drākṣāṃ kaṇāṃ pañca-mūlaṃ tṛṇākhyaṃ ca pacej jale |<BR>
tena kṣīraṃ śṛtaṃ śītaṃ pibet sa-madhu-śarkaram || 36 ||<BR>
sādhitāṃ tena peyāṃ vā su-śītāṃ madhunānvitām |<BR>
śaṭhī-hrīvera-bṛhatī-śarkarā-viśva-bheṣajam || 37 ||<BR>
piṣṭvā rasaṃ pibet pūtaṃ vastreṇa ghṛta-mūrchitam |<BR>
medāṃ vidārīṃ kākolīṃ svayaṅguptā-phalaṃ balām || 38 ||<BR>
śarkarāṃ jīvakaṃ mudga-māṣaparṇyau durālabhām |<BR>
kalkī-kṛtya pacet sarpiḥ kṣīreṇāṣṭa-guṇena tat || 39 ||<BR>
pāna-bhojana-leheṣu prayuktaṃ pitta-kāsa-jit |<BR>
lihyād vā cūrṇam eteṣāṃ kaṣāyam atha-vā pibet || 40 ||<BR>
kapha-kāsī pibed ādau surakāṣṭhāt pradīpitāt |<BR>
snehaṃ parisrutaṃ vyoṣa-yava-kṣārāvacūrṇitam || 41 ||<BR>
     3.41av  kapha-kāse pibed ādau<BR>
snigdhaṃ virecayed ūrdhvam adho mūrdhni ca yuktitaḥ |<BR>
tīkṣṇair virekair balinaṃ saṃsargīṃ cāsya yojayet || 42 ||<BR>
yava-mudga-kulatthānnair uṣṇa-rūkṣaiḥ kaṭūtkaṭaiḥ |<BR>
kāsamardaka-vārtāka-vyāghrī-kṣāra-kaṇānvitaiḥ || 43 ||<BR>
dhānva-baila-rasaiḥ snehais tila-sarṣapa-nimba-jaiḥ |<BR>
daśa-mūlāmbu gharmāmbu madyaṃ madhv-ambu vā pibet || 44 ||<BR>
     3.44av  dhānva-baila-rasair lehais      3.44bv  tila-sarṣapa-bilva-jaiḥ<BR>
mūlaiḥ pauṣkara-śamyāka-paṭolaiḥ saṃsthitaṃ niśām |<BR>
pibed vāri saha-kṣaudraṃ kāleṣv annasya vā triṣu || 45 ||<BR>
     3.45bv  -paṭolair anvitaṃ niśām<BR>
pippalī pippalī-mūlaṃ śṛṅgaveraṃ vibhītakam |<BR>
śikhi-kukkuṭa-picchānāṃ maṣī kṣāro yavodbhavaḥ || 46 ||<BR>
viśālā pippalī-mūlaṃ trivṛtā ca madhu-dravāḥ |<BR>
kapha-kāsa-harā lehās trayaḥ ślokārdha-yojitāḥ || 47 ||<BR>
madhunā maricaṃ lihyān madhunaiva ca joṅgakam |<BR>
pṛthag rasāṃś ca madhunā vyāghrī-vārtāka-bhṛṅga-jān || 48 ||<BR>
kāsaghnasyāśva-śakṛtaḥ surasasyāsitasya ca |<BR>
devadāru-śaṭhī-rāsnā-karkaṭākhyā-durālabhāḥ || 49 ||<BR>
     3.49bv  surasasyāsitasya vā<BR>
pippalī nāgaraṃ mustaṃ pathyā dhātrī sitopalā |<BR>
lājāḥ sitopalā sarpiḥ śṛṅgī dhātrī-phalodbhavā || 50 ||<BR>
     3.50dv  śṛṅgī dhātrī-phalād rajaḥ<BR>
madhu-taila-yutā lehās trayo vātānuge kaphe |<BR>
dve pale dāḍimād aṣṭau guḍād vyoṣāt pala-trayam || 51 ||<BR>
rocanaṃ dīpanaṃ svaryaṃ pīnasa-śvāsa-kāsa-jit |<BR>
guḍa-kṣāroṣaṇa-kaṇā-dāḍimaṃ śvāsa-kāsa-jit || 52 ||<BR>
     3.52dv  -dāḍimāc chvāsa-kāsa-jit<BR>
kramāt pala-dvayārdhākṣa-karṣārdhākṣa-palonmitam |<BR>
pibej jvaroktaṃ pathyādi sa-śṛṅgīkaṃ ca pācanam || 53 ||<BR>
     3.53bv  -karṣākṣārdha-palonmitam<BR>
atha-vā dīpyaka-trivṛd-viśālā-ghana-pauṣkaram |<BR>
sa-kaṇaṃ kvathitaṃ mūtre kapha-kāsī jale 'pi vā || 54 ||<BR>
taila-bhṛṣṭaṃ ca vaidehī-kalkākṣaṃ sa-sitopalam |<BR>
pāyayet kapha-kāsa-ghnaṃ kulattha-salilāplutam || 55 ||<BR>
daśa-mūlāḍhake prasthaṃ ghṛtasyākṣa-samaiḥ pacet |<BR>
puṣkarāhva-śaṭhī-bilva-surasā-vyoṣa-hiṅgubhiḥ || 56 ||<BR>
     3.56cv  puṣkarākhya-śaṭhī-bilva-<BR>
peyānu-pānaṃ tat sarva-vāta-śleṣmāmayāpaham |<BR>
nirguṇḍī-pattra-niryāsa-sādhitaṃ kāsa-jid ghṛtam || 57 ||<BR>
ghṛtaṃ rase viḍaṅgānāṃ vyoṣa-garbhaṃ ca sādhitam || 57ū̆ab ||<BR>
punarnava-śivātikā-sarala-kāsamardāmṛtā- || 58a ||<BR>
paṭola-bṛhatī-phaṇijjaka-rasaiḥ payaḥ-saṃyutaiḥ || 58b ||<BR>
ghṛtaṃ tri-kaṭunā ca siddham upayujya saṃjāyate || 58c ||<BR>
na kāsa-viṣama-jvara-kṣaya-gudāṅkurebhyo bhayam || 58d ||<BR>
sa-mūla-phala-pattrāyāḥ kaṇṭakāryā rasāḍhake || 59ab ||<BR>
     3.59av  sa-mūla-phala-śākhāyāḥ<BR>
ghṛta-prasthaṃ balā-vyoṣa-viḍaṅga-śaṭhi-dāḍimaiḥ |<BR>
sauvarcala-yava-kṣāra-mūlāmalaka-pauṣkaraiḥ || 60 ||<BR>
vṛścīva-bṛhatī-pathyā-yavānī-citrakarddhibhiḥ |<BR>
mṛdvīkā-cavya-varṣābhū-durālabhāmla-vetasaiḥ || 61 ||<BR>
śṛṅgī-tāmalakī-bhārgī-rāsnā-gokṣurakaiḥ pacet |<BR>
kalkais tat sarva-kāseṣu śvāsa-hidhmāsu ceṣyate || 62 ||<BR>
kaṇṭakārī-ghṛtaṃ caitat kapha-vyādhi-vināśanam |<BR>
paced vyāghrī-tulāṃ kṣuṇṇāṃ vahe 'pām āḍhaka-sthite || 63 ||<BR>
kṣipet pūte tu saṃcūrṇya vyoṣa-rāsnāmṛtāgnikān |<BR>
śṛṅgī-bhārgī-ghana-granthi-dhanvayāsān palārdhakān || 64 ||<BR>
     3.64av  kṣipet pūte ca saṃcūrṇya<BR>
sarpiṣaḥ ṣo-ḍaśa-palaṃ catvāriṃśat palāni ca |<BR>
matsyaṇḍikāyāḥ śuddhāyāḥ punaś ca tad adhiśrayet || 65 ||<BR>
darvī-lepini śīte ca pṛthag dvi-kuḍavaṃ kṣipet |<BR>
pippalīnāṃ tavakṣīryā mākṣikasyā-navasya ca || 66 ||<BR>
     3.66cv  pippalīnāṃ tukākṣīryā<BR>
leho 'yaṃ gulma-hṛd-roga-dur-nāma-śvāsa-kāsa-jit |<BR>
śamanaṃ ca pibed dhūmaṃ śodhanaṃ bahale kaphe || 67 ||<BR>
     3.67dv  śodhanaṃ bahule kaphe<BR>
manaḥśilāla-madhuka-māṃsī-musteṅgudī-tvacaḥ |<BR>
dhūmaṃ kāsa-ghna-vidhinā pītvā kṣīraṃ pibed anu || 68 ||<BR>
niṣṭhyūtānte guḍa-yutaṃ koṣṇaṃ dhūmo nihanti saḥ |<BR>
vāta-śleṣmottarān kāsān a-cireṇa ciran-tanān || 69 ||<BR>
tamakaḥ kapha-kāse tu syāc cet pittānubandha-jaḥ |<BR>
pitta-kāsa-kriyāṃ tatra yathāvasthaṃ prayojayet || 70 ||<BR>
kaphānubandhe pavane kuryāt kapha-harāṃ kriyām |<BR>
pittānubandhayor vāta-kaphayoḥ pitta-nāśinīm || 71 ||<BR>
vāta-śleṣmātmake śuṣke snigdham ārdre virūkṣaṇam |<BR>
kāse karma sa-pitte tu kapha-je tikta-saṃyutam || 72 ||<BR>
     3.72bv  snigdhaṃ cārdre virūkṣaṇam<BR>
urasy antaḥ-kṣate sadyo lākṣāṃ kṣaudra-yutāṃ pibet |<BR>
kṣīreṇa śālīn jīrṇe 'dyāt kṣīreṇaiva sa-śarkarān || 73 ||<BR>
pārśva-vasti-sa-ruk cālpa-pittāgnis tāṃ surā-yutām |<BR>
bhinna-viṭkaḥ sa-mustātiviṣā-pāṭhāṃ sa-vatsakām || 74 ||<BR>
lākṣāṃ sarpir madhūcchiṣṭaṃ jīvanīyaṃ gaṇaṃ sitām |<BR>
tvakkṣīrīṃ samitaṃ kṣīre paktvā dīptānalaḥ pibet || 75 ||<BR>
     3.75cv  tvakkṣīrīṃ saṃmitaṃ kṣīre<BR>
ikṣvārikā-bisa-granthi-padma-kesara-candanaiḥ |<BR>
śṛtaṃ payo madhu-yutaṃ saṃdhānārthaṃ pibet kṣatī || 76 ||<BR>
yavānāṃ cūrṇam āmānāṃ kṣīre siddhaṃ ghṛtānvitam |<BR>
jvara-dāhe sitā-kṣaudra-saktūn vā payasā pibet || 77 ||<BR>
     3.77bv  kṣīra-siddhaṃ ghṛtānvitam<BR>
kāsa-vāṃs tu pibet sarpir madhurauṣadha-sādhitam |<BR>
guḍodakaṃ vā kvathitaṃ sa-kṣaudra-maricaṃ hitam || 78 ||<BR>
     3.78av  kāsa-vāṃś ca pibet sarpir<BR>
cūrṇam āmalakānāṃ vā kṣīre pakvaṃ ghṛtānvitam |<BR>
rasāyana-vidhānena pippalīr vā prayojayet || 79 ||<BR>
     3.79bv  kṣīra-pakvaṃ ghṛtānvitam<BR>
kāsī parvāsthi-śūlī ca lihyāt sa-ghṛta-mākṣikāḥ |<BR>
madhūka-madhuka-drākṣā-tvakkṣīrī-pippalī-balāḥ || 80 ||<BR>
     3.80bv  lihyāt sa-ghṛta-mākṣikān     3.80dv  -tvakkṣīrī-pippalī-balān<BR>
tri-jātam ardha-karṣāṃśaṃ pippaly-ardha-palaṃ sitā |<BR>
drākṣā madhūkaṃ kharjūraṃ palāśaṃ ślakṣṇa-cūrṇitam || 81 ||<BR>
madhunā guṭikā ghnanti tā vṛṣyāḥ pitta-śoṇitam |<BR>
kāsa-śvāsā-ruci-cchardi-mūrchā-hidhmā-mada-bhramān || 82 ||<BR>
     3.82dv  -mūrchā-hidhmā-vami-bhramān<BR>
kṣata-kṣaya-svara-bhraṃśa-plīha-śoṣāḍhya-mārutān |<BR>
rakta-niṣṭhīva-hṛt-pārśva-ruk-pipāsā-jvarān api || 83 ||<BR>
     3.83bv  -plīha-śophāḍhya-mārutān<BR>
varṣābhū-śarkarā-rakta-śāli-taṇḍula-jaṃ rajaḥ |<BR>
rakta-ṣṭhīvī pibet siddhaṃ drākṣā-rasa-payo-ghṛtaiḥ || 84 ||<BR>
madhūka-madhuka-kṣīra-siddhaṃ vā taṇḍulīyakam |<BR>
yathā-svaṃ mārga-visṛte rakte kuryāc ca bheṣajam || 85 ||<BR>
mūḍha-vātas tv ajā-medaḥ surā-bhṛṣṭaṃ sa-saindhavam |<BR>
kṣāmaḥ kṣīṇaḥ kṣatorasko manda-nidro 'gni-dīpti-mān || 86 ||<BR>
śṛta-kṣīra-sareṇādyāt sa-ghṛta-kṣaudra-śarkaram |<BR>
śarkarā-yava-godhūmaṃ jīvakarṣabhakau madhu || 87 ||<BR>
     3.87cv  śarkarāṃ yava-godhūmaṃ<BR>
śṛta-kṣīrānu-pānaṃ vā lihyāt kṣīṇaḥ kṣataḥ kṛśaḥ |<BR>
kravyāt-piśita-niryūhaṃ ghṛta-bhṛṣṭaṃ pibec ca saḥ || 88 ||<BR>
pippalī-kṣaudra-saṃyuktaṃ māṃsa-śoṇita-vardhanam |<BR>
nyagrodhodumbarāśvattha-plakṣa-śāla-priyaṅgubhiḥ || 89 ||<BR>
tāla-mastaka-jambū-tvak-priyālaiś ca sa-padmakaiḥ |<BR>
sāśvakarṇaiḥ śṛtāt kṣīrād adyāj jātena sarpiṣā || 90 ||<BR>
śāly-odanaṃ kṣatoraskaḥ kṣīṇa-śukra-balendriyaḥ |<BR>
vāta-pittārdite 'bhyaṅgo gātra-bhede ghṛtair mataḥ || 91 ||<BR>
tailaiś cānila-roga-ghnaiḥ pīḍite mātariśvanā |<BR>
hṛt-pārśvārtiṣu pānaṃ syāj jīvanīyasya sarpiṣaḥ || 92 ||<BR>
     3.92cv  hṛta-pārśvārtau tu pānaṃ syāj<BR>
kuryād vā vāta-roga-ghnaṃ pitta-raktā-virodhi yat |<BR>
yaṣṭy-āhva-nāgabalayoḥ kvāthe kṣīra-same ghṛtam || 93 ||<BR>
payasyā-pippalī-vāṃśī-kalkaiḥ siddhaṃ kṣate hitam |<BR>
jīvanīyo gaṇaḥ śuṇṭhī varī vīrā punarnavā || 94 ||<BR>
balā-bhārgī-svaguptarddhi-śaṭhī-tāmalakī-kaṇāḥ |<BR>
śṛṅgāṭakaṃ payasyā ca pañca-mūlaṃ ca yal laghu || 95 ||<BR>
drākṣākṣoṭādi ca phalaṃ madhura-snigdha-bṛṃhaṇam |<BR>
taiḥ pacet sarpiṣaḥ prasthaṃ karṣāṃśaiḥ ślakṣṇa-kalkitaiḥ || 96 ||<BR>
kṣīra-dhātrī-vidārīkṣu-cchāga-māṃsa-rasānvitam |<BR>
prasthārdhaṃ madhunaḥ śīte śarkarārdha-tulā-rajaḥ || 97 ||<BR>
palārdhakaṃ ca marica-tvag-elā-pattra-kesaram |<BR>
vinīya prasṛtaṃ tasmāl lihyān mātrāṃ yathā-balam || 98 ||<BR>
     3.98dv  lihyān mātrāṃ yathānalam<BR>
amṛta-prāśam ity etan narāṇām amṛtaṃ ghṛtam |<BR>
sudhāmṛta-rasaṃ prāśyaṃ kṣīra-māṃsa-rasāśinā || 99 ||<BR>
naṣṭa-śukra-kṣata-kṣīṇa-dur-bala-vyādhi-karśitān |<BR>
strī-prasaktān kṛśān varṇa-svara-hīnāṃś ca bṛṃhayet || 100 ||<BR>
     3.100bv  -dur-bala-vyādhi-karṣitān<BR>
kāsa-hidhmā-jvara-śvāsa-dāha-tṛṣṇāsra-pitta-nut |<BR>
putra-daṃ chardi-mūrchā-hṛd-yoni-mūtrāmayāpaham || 101 ||<BR>
śvadaṃṣṭrośīra-mañjiṣṭhā-balā-kāśmarya-kaṭtṛṇam |<BR>
darbha-mūlaṃ pṛthakparṇīṃ palāśarṣabhakau sthirām || 102 ||<BR>
pālikāni pacet teṣāṃ rase kṣīra-catur-guṇe |<BR>
kalkaiḥ svaguptā-jīvantī-medarṣabhaka-jīvakaiḥ || 103 ||<BR>
śatāvary-ṛddhi-mṛdvīkā-śarkarā-śrāvaṇī-bisaiḥ |<BR>
prasthaḥ siddho ghṛtād vāta-pitta-hṛd-roga-śūla-nut || 104 ||<BR>
     3.104dv  -pitta-hṛd-drava-śūla-nut<BR>
mūtra-kṛcchra-pramehārśaḥ-kāsa-śoṣa-kṣayāpahaḥ |<BR>
dhanuḥ-strī-madya-bhārādhva-khinnānāṃ bala-māṃsa-daḥ || 105 ||<BR>
madhukāṣṭa-pala-drākṣā-prastha-kvāthe paced ghṛtam |<BR>
pippaly-aṣṭa-pale kalke prasthaṃ siddhe ca śītale || 106 ||<BR>
pṛthag aṣṭa-palaṃ kṣaudra-śarkarābhyāṃ vimiśrayet |<BR>
sama-saktu kṣata-kṣīṇa-rakta-gulmeṣu tad dhitam || 107 ||<BR>
dhātrī-phala-vidārīkṣu-jīvanīya-rasād ghṛtāt |<BR>
gavyājayoś ca payasoḥ prasthaṃ prasthaṃ vipācayet || 108 ||<BR>
siddha-śīte sitā-kṣaudraṃ dvi-prasthaṃ vinayet tataḥ |<BR>
yakṣmāpasmāra-pittāsṛk-kāsa-meha-kṣayāpaham || 109 ||<BR>
     3.109av  siddha-pūte sitā-kṣaudraṃ     3.109dv  -kāsa-meha-jvarāpaham<BR>
vayaḥ-sthāpanam āyuṣyaṃ māṃsa-śukra-bala-pradam |<BR>
ghṛtaṃ tu pitte 'bhyadhike lihyād vāte 'dhike pibet || 110 ||<BR>
     3.110dv  lihyād vātādhike pibet<BR>
līḍhaṃ nirvāpayet pittam alpa-tvād dhanti nānalam |<BR>
ākrāmaty anilaṃ pītam ūṣmāṇaṃ niruṇaddhi ca || 111 ||<BR>
kṣāma-kṣīṇa-kṛśāṅgānām etāny eva ghṛtāni tu |<BR>
tvakkṣīrī-śarkarā-lāja-cūrṇaiḥ styānāni yojayet || 112 ||<BR>
     3.112cv  tvakkṣīrī-pippalī-lāja-     3.112dv  -cūrṇaiḥ pānāni yojayet<BR>
sarpir-guḍān sa-madhv-aṃśān kṛtvā dadyāt payo 'nu ca |<BR>
reto vīryaṃ balaṃ puṣṭiṃ tair āśu-taram āpnuyāt || 113 ||<BR>
vīta-tvag-asthi-kūṣmāṇḍa-tulāṃ svinnāṃ punaḥ pacet |<BR>
ghaṭṭayan sarpiṣaḥ prasthe kṣaudra-varṇe 'tra ca kṣipet || 114 ||<BR>
     3.114dv  kṣaudra-varṇe tu nikṣipet<BR>
khaṇḍāc chataṃ kaṇā-śuṇṭhyor dvi-palaṃ jīrakād api |<BR>
tri-jāta-dhānya-maricaṃ pṛthag ardha-palāṃśakam || 115 ||<BR>
avatārita-śīte ca dattvā kṣaudraṃ ghṛtārdhakam |<BR>
khajenāmathya ca sthāpyaṃ tan nihanty upayojitam || 116 ||<BR>
kāsa-hidhmā-jvara-śvāsa-rakta-pitta-kṣata-kṣayān |<BR>
uraḥ-saṃdhāna-jananaṃ medhā-smṛti-bala-pradam || 117 ||<BR>
aśvibhyāṃ vihitaṃ hṛdyaṃ kūṣmāṇḍaka-rasāyanam |<BR>
piben nāgabalā-mūlasyārdha-karṣābhivardhitam || 118 ||<BR>
     3.118dv  ṃyārdha-karṣādi-vardhitam     3.118dv  ṃyārdha-karṣa-vivardhitam<BR>
palaṃ kṣīra-yutaṃ māsaṃ kṣīra-vṛttir an-anna-bhuk |<BR>
eṣa prayogaḥ puṣṭy-āyur-bala-varṇa-karaḥ param || 119 ||<BR>
maṇḍūkaparṇyāḥ kalpo 'yaṃ yaṣṭyā viśvauṣadhasya ca |<BR>
pāda-śeṣaṃ jala-droṇe pacen nāgabalā-tulām || 120 ||<BR>
tena kvāthena tulyāṃśaṃ ghṛtaṃ kṣīraṃ ca sādhayet |<BR>
palārdhikaiś cātibalā-balā-yaṣṭī-punarnavaiḥ || 121 ||<BR>
prapauṇḍarīka-kāśmarya-priyāla-kapikacchubhiḥ |<BR>
aśvagandhā-sitābhīru-medā-yugma-trikaṇṭakaiḥ || 122 ||<BR>
kākolī-kṣīra-kākolī-kṣīraśuklā-dvi-jīrakaiḥ |<BR>
mṛṇāla-bisa-kharjūra-śṛṅgāṭaka-kaserukaiḥ || 123 ||<BR>
     3.123bv  -kṣīraśuklā-dvi-jīvakaiḥ<BR>
etan nāgabalā-sarpiḥ pitta-rakta-kṣata-kṣayān |<BR>
jayet tṛḍ-bhrama-dāhāṃś ca bala-puṣṭi-karaṃ param || 124 ||<BR>
varṇyam āyuṣyam ojasyaṃ valī-palita-nāśanam |<BR>
upayujya ca ṣaṇ māsān vṛddho 'pi taruṇāyate || 125 ||<BR>
     3.125cv  upayujya tu ṣaṇ-māsād<BR>
dīpte 'gnau vidhir eṣa syān mande dīpana-pācanaḥ |<BR>
yakṣmoktaḥ kṣatināṃ śasto grāhī śakṛti tu drave || 126 ||<BR>
daśa-mūlaṃ svayaṅguptāṃ śaṅkhapuṣpīṃ śaṭhīṃ balām |<BR>
hasti-pippaly-apāmārga-pippalī-mūla-citrakān || 127 ||<BR>
bhārgīṃ puṣkara-mūlaṃ ca dvi-palāṃśaṃ yavāḍhakam |<BR>
harītakī-śataṃ caikaṃ jala-pañcāḍhake pacet || 128 ||<BR>
     3.128bv  dvi-palāṃśān yavāḍhakam     3.128dv  jale pañcāḍhake pacet<BR>
yava-svede kaṣāyaṃ taṃ pūtaṃ tac cābhayā-śatam |<BR>
paced guḍa-tulāṃ dattvā kuḍavaṃ ca pṛthag ghṛtāt || 129 ||<BR>
     3.129av  yave svinne kaṣāyaṃ taṃ<BR>
tailāt sa-pippalī-cūrṇāt siddha-śīte ca mākṣikāt |<BR>
lehaṃ dve cābhaye nityam ataḥ khāded rasāyanāt || 130 ||<BR>
     3.130cv  lehe dve cābhaye nityam<BR>
tad valī-palitaṃ hanyād varṇāyur-bala-vardhanam |<BR>
pañca-kāsān kṣayaṃ śvāsaṃ sa-hidhmaṃ viṣama-jvaram || 131 ||<BR>
meha-gulma-grahaṇy-arśo-hṛd-rogā-ruci-pīnasān |<BR>
agastya-vihitaṃ dhanyam idaṃ śreṣṭhaṃ rasāyanam || 132 ||<BR>
daśa-mūlaṃ balāṃ mūrvāṃ haridre pippalī-dvayam |<BR>
pāṭhāśvagandhāpāmārga-svaguptātiviṣāmṛtāḥ || 133 ||<BR>
     3.133bv  haridrā-pippalī-dvayam     3.133dv  -svaguptātiviṣāmṛtam<BR>
bāla-bilvaṃ trivṛd-dantī-mūlaṃ pattraṃ ca citrakāt |<BR>
payasyāṃ kuṭajaṃ hiṃsrāṃ puṣpaṃ sāraṃ ca bījakāt || 134 ||<BR>
boṭa-sthavira-bhallāta-vikaṅkata-śatāvarīḥ |<BR>
pūti-karañja-śamyāka-candralekhā-sahācaram || 135 ||<BR>
     3.135dv  -candralekhā-sahācarāt<BR>
śaubhāñjanaka-nimba-tvag-ikṣuraṃ ca palāṃśakam |<BR>
pathyā-sahasraṃ sa-śataṃ yavānāṃ cāḍhaka-dvayam || 136 ||<BR>
paced aṣṭa-guṇe toye yava-svede 'vatārayet |<BR>
pūte kṣipet sa-pathye ca tatra jīrṇa-guḍāt tulām || 137 ||<BR>
     3.137cv  pūte kṣipet sa-pathyāṃ ca<BR>
tailājya-dhātrī-rasataḥ prasthaṃ prasthaṃ tataḥ punaḥ |<BR>
adhiśrayen mṛdāv agnau darvī-lepe 'vatārya ca || 138 ||<BR>
śīte prastha-dvayaṃ kṣaudrāt pippalī-kuḍavaṃ kṣipet |<BR>
cūrṇī-kṛtaṃ tri-jātāc ca tri-palaṃ nikhanet tataḥ || 139 ||<BR>
dhānye purāṇa-kumbha-sthaṃ māsaṃ khādec ca pūrva-vat |<BR>
rasāyanaṃ vasiṣṭhoktam etat pūrva-guṇādhikam || 140 ||<BR>
svasthānāṃ niṣ-parīhāraṃ sarvartuṣu ca śasyate |<BR>
pālikaṃ saindhavaṃ śuṇṭhī dve ca sauvarcalāt pale || 141 ||<BR>
kuḍavāṃśāni vṛkṣāmlaṃ dāḍimaṃ pattram ārjakāt |<BR>
ekaikāṃ maricājājyor dhānyakād dve caturthike || 142 ||<BR>
     3.142bv  dāḍimaṃ pattram ārjakam<BR>
śarkarāyāḥ palāny atra daśa dve ca pradāpayet |<BR>
kṛtvā cūrṇam ato mātrām anna-pāneṣu dāpayet || 143 ||<BR>
rucyaṃ tad dīpanaṃ balyaṃ pārśvārti-śvāsa-kāsa-jit |<BR>
ekāṃ ṣo-ḍaśikāṃ dhānyād dve dve cājāji-dīpyakāt || 144 ||<BR>
     3.144bv  pārśvārti-śvāsa-kāsa-nut<BR>
tābhyāṃ dāḍima-vṛkṣāmle dvir dviḥ sauvarcalāt palam |<BR>
śuṇṭhyāḥ karṣaṃ dadhitthasya madhyāt pañca palāni ca || 145 ||<BR>
     3.145cv  śuṇṭhyāḥ karṣaṃ kapitthasya<BR>
tac cūrṇaṃ ṣo-ḍaśa-palaiḥ śarkarāyā vimiśrayet |<BR>
ṣāḍavo 'yaṃ pradeyaḥ syād anna-pāneṣu pūrva-vat || 146 ||<BR>
vidhiś ca yakṣma-vihito yathāvasthaṃ kṣate hitaḥ |<BR>
nivṛtte kṣata-doṣe tu kaphe vṛddha uraḥ śiraḥ || 147 ||<BR>
dālyate kāsino yasya sa nā dhūmān pibed imān |<BR>
dvi-medā-dvi-balā-yaṣṭī-kalkaiḥ kṣaume su-bhāvite || 148 ||<BR>
     3.148av  dālyete kāsino yasya     3.148bv  sa dhūmān nā pibed imān<BR>
vartiṃ kṛtvā pibed dhūmaṃ jīvanīya-ghṛtānupaḥ |<BR>
manaḥśilā-palāśājagandhā-tvakkṣīri-nāgaraiḥ || 149 ||<BR>
tad-vad evānu-pānaṃ tu śarkarekṣu-guḍodakam |<BR>
piṣṭvā manaḥśilāṃ tulyām ārdrayā vaṭa-śuṅgayā || 150 ||<BR>
sa-sarpiṣkaṃ pibed dhūmaṃ tittiri-pratibhojanam |<BR>
kṣaya-je bṛṃhaṇaṃ pūrvaṃ kuryād agneś ca vardhanam || 151 ||<BR>
     3.151bv  tittiri-pratibhojitam<BR>
bahu-doṣāya sa-snehaṃ mṛdu dadyād virecanam |<BR>
śamyākena trivṛtayā mṛdvīkā-rasa-yuktayā || 152 ||<BR>
tilvakasya kaṣāyeṇa vidārī-sva-rasena ca |<BR>
sarpiḥ siddhaṃ pibed yuktyā kṣīṇa-deho viśodhanam || 153 ||<BR>
pitte kaphe dhātuṣu ca kṣīṇeṣu kṣaya-kāsa-vān |<BR>
ghṛtaṃ karkaṭakī-kṣīra-dvi-balā-sādhitaṃ pibet || 154 ||<BR>
vidārībhiḥ kadambair vā tāla-sasyaiś ca sādhitam |<BR>
ghṛtaṃ payaś ca mūtrasya vaivarṇye kṛcchra-nirgame || 155 ||<BR>
śūne sa-vedane meḍhre pāyau sa-śroṇi-vaṅkṣaṇe |<BR>
ghṛta-maṇḍena laghunānuvāsyo miśrakeṇa vā || 156 ||<BR>
jāṅgalair pratibhuktasya vartakādyā bile-śayāḥ |<BR>
krama-śaḥ prasahās tad-vat prayojyāḥ piśitāśinaḥ || 157 ||<BR>
auṣṇyāt pramāthi-bhāvāc ca srotobhyaś cyāvayanti te |<BR>
kaphaṃ śuddhaiś ca taiḥ puṣṭiṃ kuryāt samyag vahan rasaḥ || 158 ||<BR>
cavikā-tri-phalā-bhārgī-daśa-mūlaiḥ sa-citrakaiḥ |<BR>
kulattha-pippalī-mūla-pāṭhā-kola-yavair jale || 159 ||<BR>
śṛtair nāgara-duḥsparśā-pippalī-śaṭhi-pauṣkaraiḥ |<BR>
piṣṭaiḥ karkaṭaśṛṅgyā ca samaiḥ sarpir vipācayet || 160 ||<BR>
siddhe 'smiṃś cūrṇitau kṣārau dvau pañca lavaṇāni ca |<BR>
dattvā yuktyā piben mātrāṃ kṣaya-kāsa-nipīḍitaḥ || 161 ||<BR>
     3.161bv  dvau pañca lavaṇāni tu<BR>
kāsamardābhayā-mustā-pāṭhā-kaṭphala-nāgaraiḥ |<BR>
pippalyā kaṭu-rohiṇyā kāśmaryā surasena ca || 162 ||<BR>
akṣa-mātrair ghṛta-prasthaṃ kṣīra-drākṣā-rasāḍhake |<BR>
pacec choṣa-jvara-plīha-sarva-kāsa-haraṃ śivam || 163 ||<BR>
vṛṣa-vyāghrī-guḍūcīnāṃ pattra-mūla-phalāṅkurāt |<BR>
rasa-kalkair ghṛtaṃ pakvaṃ hanti kāsa-jvarā-rucīḥ || 164 ||<BR>
dvi-guṇe dāḍima-rase siddhaṃ vā vyoṣa-saṃyutam |<BR>
pibed upari bhuktasya yava-kṣāra-yutaṃ naraḥ || 165 ||<BR>
     3.165cv  pibed upari bhaktasya      3.165dv  yava-kṣāra-ghṛtaṃ naraḥ     3.165dv <BR>
yava-kṣāra-yutaṃ ghṛtam<BR>
pippalī-guḍa-siddhaṃ vā chāga-kṣīra-yutaṃ ghṛtam |<BR>
etāny agni-vivṛddhy-arthaṃ sarpīṃṣi kṣaya-kāsinām || 166 ||<BR>
syur doṣa-baddha-kaṇṭhoraḥ-srotasāṃ ca viśuddhaye |<BR>
prasthonmite yava-kvāthe viṃśatiṃ vijayāḥ pacet || 167 ||<BR>
svinnā mṛditvā tās tasmin purāṇāt ṣaṭ-palaṃ guḍāt |<BR>
pippalyā dvi-palaṃ karṣaṃ manohvāyā rasāñjanāt || 168 ||<BR>
dattvārdhākṣaṃ paced bhūyaḥ sa lehaḥ śvāsa-kāsa-jit |<BR>
śvāvidhāṃ sūcayo dagdhāḥ sa-ghṛta-kṣaudra-śarkarāḥ || 169 ||<BR>
     3.169bv  sa lehaḥ śvāsa-kāsa-nut<BR>
śvāsa-kāsa-harā barhi-pādau vā madhu-sarpiṣā |<BR>
eraṇḍa-pattra-kṣāraṃ vā vyoṣa-taila-guḍānvitam || 170 ||<BR>
lehayet kṣāram evaṃ vā surasairaṇḍa-pattra-jam |<BR>
lihyāt try-ūṣaṇa-cūrṇaṃ vā purāṇa-guḍa-sarpiṣā || 171 ||<BR>
padmakaṃ tri-phalā vyoṣaṃ viḍaṅgaṃ devadāru ca |<BR>
balā rāsnā ca tac-cūrṇaṃ samastaṃ sama-śarkaram || 172 ||<BR>
     3.172dv  samasta-sama-śarkaram<BR>
khāden madhu-ghṛtābhyāṃ vā lihyāt kāsa-haraṃ param |<BR>
tad-van marica-cūrṇaṃ vā sa-ghṛta-kṣaudra-śarkaram || 173 ||<BR>
     3.173cv  tad-van marica-cūrṇaṃ ca<BR>
pathyā-śuṇṭhī-ghana-guḍair guṭikāṃ dhārayen mukhe |<BR>
sarveṣu śvāsa-kāseṣu kevalaṃ vā vibhītakam || 174 ||<BR>
pattra-kalkaṃ ghṛta-bhṛṣṭaṃ tilvakasya sa-śarkaram |<BR>
peyā votkārikā chardi-tṛṭ-kāsāmātisāra-jit || 175 ||<BR>
     3.175cv  peyā cotkārikā chardi-     3.175dv  -tṛṭ-kāsāmātisāra-nut<BR>
kaṇṭakārī-rase siddho kṣīraṃ yūṣān rasān api |<BR>
sa-gaurāmalakaḥ sāmlaḥ sarva-kāsa-bhiṣag-jitam || 176 ||<BR>
vāta-ghnauṣadha-niḥkvāthe kṣīraṃ yūṣān rasān api |<BR>
vaiṣkirān prātudān bailān dāpayet kṣaya-kāsine || 177 ||<BR>
kṣata-kāse ca ye dhūmāḥ sānu-pānā nidarśitāḥ |<BR>
kṣaya-kāse 'pi te yojyā vakṣyate yac ca yakṣmaṇi || 178 ||<BR>
     3.178dv  vakṣyante ye ca yakṣmaṇi<BR>
bṛṃhaṇaṃ dīpanaṃ cāgneḥ srotasāṃ ca viśodhanam |<BR>
vyatyāsāt kṣaya-kāsibhyo balyaṃ sarvaṃ praśasyate || 179 ||<BR>
saṃnipātodbhavo ghoraḥ kṣaya-kāso yatas tataḥ |<BR>
yathā-doṣa-balaṃ tasya saṃnipāta-hitaṃ hitam || 180 ||<BR>
<BR>
Cikitsāsthāna <BR>
śvāsa-hidhmā yatas tulya-hetv-ādyāḥ sādhanaṃ tataḥ |<BR>
tulyam eva tad-ārtaṃ ca pūrvaṃ svedair upācaret || 1 ||<BR>
snigdhair lavaṇa-tailāktaṃ taiḥ kheṣu grathitaḥ kaphaḥ |<BR>
su-līno 'pi vilīno 'sya koṣṭhaṃ prāptaḥ su-nirharaḥ || 2 ||<BR>
srotasāṃ syān mṛdu-tvaṃ ca marutaś cānuloma-tā |<BR>
svinnaṃ ca bhojayed annaṃ snigdham ānūpa-jai rasaiḥ || 3 ||<BR>
     4.3bv  mārutasyānuloma-tā<BR>
dadhy-uttareṇa vā dadyāt tato 'smai vamanaṃ mṛdu |<BR>
viśeṣāt kāsa-vamathu-hṛd-graha-svara-sādine || 4 ||<BR>
pippalī-saindhava-kṣaudra-yuktaṃ vātā-virodhi yat |<BR>
nirhṛte sukham āpnoti sa kaphe duṣṭa-vigrahe || 5 ||<BR>
srotaḥsu ca viśuddheṣu caraty a-vihato 'nilaḥ |<BR>
dhmānodāvarta-tamake mātuluṅgāmla-vetasaiḥ || 6 ||<BR>
hiṅgu-pīlu-viḍair yuktam annaṃ syād anulomanam |<BR>
sa-saindhavaṃ phalāmlaṃ vā koṣṇaṃ dadyād virecanam || 7 ||<BR>
ete hi kapha-saṃruddha-gati-prāṇa-prakopa-jāḥ |<BR>
tasmāt tan-mārga-śuddhy-artham ūrdhvādhaḥ śodhanaṃ hitam || 8 ||<BR>
udīryate bhṛśa-taraṃ mārga-rodhād vahaj jalam |<BR>
yathā tathānilas tasya mārgam asmād viśodhayet || 9 ||<BR>
a-śāntau kṛta-saṃśuddher dhūmair līnaṃ malaṃ haret |<BR>
haridrā-pattram eraṇḍa-mūlaṃ lākṣāṃ manaḥśilām || 10 ||<BR>
     4.10dv  -mūlaṃ drākṣāṃ manaḥśilām<BR>
sa-devadārv alaṃ māṃsīṃ piṣṭvā vartiṃ prakalpayet |<BR>
tāṃ ghṛtāktāṃ pibed dhūmaṃ yavān vā ghṛta-saṃyutān || 11 ||<BR>
madhūcchiṣṭaṃ sarja-rasaṃ ghṛtaṃ vā guru vāguru |<BR>
candanaṃ vā tathā śṛṅgaṃ vālān vā snāva vā gavām || 12 ||<BR>
     4.12dv  vālān vā snāyu vā gavām<BR>
ṛkṣa-godhā-kuraṅgaiṇa-carma-śṛṅga-khurāṇi vā |<BR>
gugguluṃ vā manohvāṃ vā śāla-niryāsam eva vā || 13 ||<BR>
     4.13av  ṛśya-godhā-kuraṅgaiṇa-     4.13bv  -carma-śṛṅga-khurāṇi ca<BR>
śallakīṃ gugguluṃ lohaṃ padmakaṃ vā ghṛtāplutam |<BR>
avaśyaṃ svedanīyānām a-svedyānām api kṣaṇam || 14 ||<BR>
     4.14bv  padmakaṃ vā ghṛta-plutam<BR>
svedayet sa-sitā-kṣīra-sukhoṣṇa-sneha-secanaiḥ |<BR>
utkārikopanāhaiś ca svedādhyāyokta-bheṣajaiḥ || 15 ||<BR>
uraḥ kaṇṭhaṃ ca mṛdubhiḥ sāme tv āma-vidhiṃ caret |<BR>
ati-yogoddhataṃ vātaṃ dṛṣṭvā pavana-nāśanaiḥ || 16 ||<BR>
snigdhai rasādyair nāty-uṣṇair abhyaṅgaiś ca śamaṃ nayet |<BR>
an-utkliṣṭa-kaphā-svinna-dur-balānāṃ hi śodhanāt || 17 ||<BR>
vāyur labdhāspado marma saṃśoṣyāśu hared asūn |<BR>
kaṣāya-leha-snehādyais teṣāṃ saṃśamayed ataḥ || 18 ||<BR>
kṣīṇa-kṣatātisārāsṛk-pitta-dāhānubandha-jān |<BR>
madhura-snigdha-śītādyair hidhmā-śvāsān upācaret || 19 ||<BR>
kulattha-daśa-mūlānāṃ kvāthe syur jāṅgalā rasāḥ |<BR>
yūṣāś ca śigru-vārtāka-kāsaghna-vṛṣa-mūlakaiḥ || 20 ||<BR>
pallavair nimba-kulaka-bṛhatī-mātuluṅga-jaiḥ |<BR>
vyāghrī-durālabhā-śṛṅgī-bilva-madhya-trikaṇṭakaiḥ || 21 ||<BR>
sāmṛtāgni-kulatthaiś ca yūṣaḥ syāt kvathitair jale |<BR>
tad-vad rāsnā-bṛhaty-ādi-balā-mudgaiḥ sa-citrakaiḥ || 22 ||<BR>
     4.22bv  yūṣaḥ syāt kvathitair jalaiḥ<BR>
peyā ca citrakājājī-śṛṅgī-sauvarcalaiḥ kṛtā |<BR>
daśa-mūlena vā kāsa-śvāsa-hidhmā-rujāpahā || 23 ||<BR>
daśa-mūla-śaṭhī-rāsnā-bhārgī-bilvarddhi-pauṣkaraiḥ |<BR>
kulīraśṛṅgī-capalā-tāmalaky-amṛtauṣadhaiḥ || 24 ||<BR>
pibet kaṣāyaṃ jīrṇe 'smin peyāṃ tair eva sādhitām |<BR>
śāli-ṣaṣṭika-godhūma-yava-mudga-kulattha-bhuk || 25 ||<BR>
kāsa-hṛd-graha-pārśvārti-hidhmā-śvāsa-praśāntaye |<BR>
saktūn vārkāṅkura-kṣīra-bhāvitānāṃ sa-mākṣikān || 26 ||<BR>
yavānāṃ daśa-mūlādi-niḥkvātha-lulitān pibet |<BR>
anne ca yojayet kṣāra-hiṅgv-ājya-viḍa-dāḍimān || 27 ||<BR>
sa-pauṣkara-śaṭhī-vyoṣa-mātuluṅgāmla-vetasān |<BR>
daśa-mūlasya vā kvātham atha-vā devadāruṇaḥ || 28 ||<BR>
     4.28cv  daśa-mūlasya niḥkvātham<BR>
pibed vā vāruṇī-maṇḍaṃ hidhmā-śvāsī pipāsitaḥ |<BR>
pippalī-pippalī-mūla-pathyā-jantughna-citrakaiḥ || 29 ||<BR>
kalkitair lepite rūḍhe niḥkṣiped ghṛta-bhājane |<BR>
takraṃ māsa-sthitaṃ tad dhi dīpanaṃ śvāsa-kāsa-jit || 30 ||<BR>
pāṭhāṃ madhurasāṃ dāru saralaṃ ca niśi sthitam |<BR>
surā-maṇḍe 'lpa-lavaṇaṃ pibet prasṛta-saṃmitam || 31 ||<BR>
     4.31bv  saralaṃ niśi saṃsthitam     4.31dv  pibet prasṛti-saṃmitam<BR>
bhārgī-śuṇṭhyau sukhāmbhobhiḥ kṣāraṃ vā maricānvitam |<BR>
sva-kvātha-piṣṭāṃ lulitāṃ bāṣpikāṃ pāyayeta vā || 32 ||<BR>
sva-rasaḥ saptaparṇasya puṣpāṇāṃ vā śirīṣataḥ |<BR>
hidhmā-śvāse madhu-kaṇā-yuktaḥ pitta-kaphānuge || 33 ||<BR>
utkārikā tugā-kṛṣṇā-madhūlī-ghṛta-nāgaraiḥ |<BR>
pittānubandhe yoktavyā pavane tv anubandhini || 34 ||<BR>
śvāvic-chaśāmiṣa-kaṇā-ghṛta-śalyaka-śoṇitaiḥ |<BR>
suvarcalā-rasa-vyoṣa-sarpirbhiḥ sahitaṃ payaḥ || 35 ||<BR>
anu śāly-odanaṃ peyam vāta-pittānubandhini |<BR>
catur-guṇāmbu-siddhaṃ vā chāgaṃ sa-guḍa-nāgaram || 36 ||<BR>
pippalī-mūla-madhuka-guḍa-go-'śva-śakṛd-rasān |<BR>
hidhmābhiṣyanda-kāsa-ghnāō̃ lihyān madhu-ghṛtānvitān || 37 ||<BR>
go-gajāśva-varāhoṣṭra-khara-meṣāja-viḍ-rasam |<BR>
sa-madhv ekaika-śo lihyād bahu-śleṣmātha-vā pibet || 38 ||<BR>
catuṣ-pāc-carma-romāsthi-khura-śṛṅgodbhavāṃ maṣīm |<BR>
tathaiva vājigandhāyā lihyāc chvāsī kapholbaṇaḥ || 39 ||<BR>
śaṭhī-pauṣkara-dhātrīr vā pauṣkaraṃ vā kaṇānvitam |<BR>
gairikāñjana-kṛṣṇā vā sva-rasaṃ vā kapittha-jam || 40 ||<BR>
rasena vā kapitthasya dhātrī-saindhava-pippalīḥ |<BR>
ghṛta-kṣaudreṇa vā pathyā-viḍaṅgoṣaṇa-pippalīḥ || 41 ||<BR>
kola-lājāmala-drākṣā-pippalī-nāgarāṇi vā |<BR>
guḍa-taila-niśā-drākṣā-kaṇā-rāsnoṣaṇāni vā || 42 ||<BR>
pibed rasāmbu-madyāmlair lehauṣadha-rajāṃsi vā |<BR>
jīvantī-musta-surasa-tvag-elā-dvaya-pauṣkaram || 43 ||<BR>
caṇḍā-tāmalakī-loha-bhārgī-nāgara-vālakam |<BR>
karkaṭākhyā-śaṭhī-kṛṣṇā-nāgakesara-corakam || 44 ||<BR>
upayuktaṃ yathā-kāmaṃ cūrṇaṃ dvi-guṇa-śarkaram |<BR>
pārśva-rug-jvara-kāsa-ghnaṃ hidhmā-śvāsa-haraṃ param || 45 ||<BR>
śaṭhī-tāmalakī-bhārgī-caṇḍā-vālaka-pauṣkaram |<BR>
śarkarāṣṭa-guṇaṃ cūrṇaṃ hidhmā-śvāsa-haraṃ param || 46 ||<BR>
tulyaṃ guḍaṃ nāgaraṃ ca bhakṣayen nāvayeta vā |<BR>
laśunasya palāṇḍor vā mūlaṃ gṛñjanakasya vā || 47 ||<BR>
candanād vā rasaṃ dadyān nārī-kṣīreṇa nāvanam |<BR>
stanyena makṣikā-viṣṭhām alaktaka-rasena vā || 48 ||<BR>
sa-saindhavaṃ ghṛtācchaṃ vā siddhaṃ stanyena vā ghṛtam |<BR>
kalkitair madhura-dravyais tat piben nāvayeta vā || 49 ||<BR>
sakṛd uṣṇaṃ sakṛc chītaṃ vyatyāsāt sa-sitā-madhu |<BR>
tad-vat payas tathā siddham adho-bhāgauṣadhair ghṛtam || 50 ||<BR>
kaṇā-sauvarcala-kṣāra-vayaḥsthā-hiṅgu-corakaiḥ |<BR>
sa-kāyasthair ghṛtaṃ mastu-daśa-mūla-rase pacet || 51 ||<BR>
tat pibej jīvanīyair vā lihyāt sa-madhu sādhitam |<BR>
tejovaty abhayā kuṣṭhaṃ pippalī kaṭu-rohiṇī || 52 ||<BR>
bhūtikaṃ pauṣkaraṃ mūlaṃ palāśaś citrakaḥ śaṭhī |<BR>
paṭu-dvayaṃ tāmalakī jīvantī bilva-peśikā || 53 ||<BR>
vacā pattraṃ ca tālīśaṃ karṣāṃśais tair vipācayet |<BR>
hiṅgu-pādair ghṛta-prasthaṃ pītam āśu nihanti tat || 54 ||<BR>
     4.54av  vacā pattraṃ ca tālīśāt<BR>
śākhānilārśo-grahaṇī-hidhmā-hṛt-pārśva-vedanāḥ |<BR>
ardhāṃśena pibet sarpiḥ kṣāreṇa paṭunātha-vā || 55 ||<BR>
dhānvantaraṃ vṛṣa-ghṛtaṃ dādhikaṃ hapuṣādi vā |<BR>
śītāmbu-sekaḥ sahasā trāsa-vikṣepa-bhī-śucaḥ || 56 ||<BR>
harṣerṣyocchvāsa-rodhāś ca hitaṃ kīṭaiś ca daṃśanam |<BR>
yat kiñ-cit kapha-vāta-ghnam uṣṇaṃ vātānulomanam || 57 ||<BR>
     4.57av  harṣerṣyocchvāsa-saṃrodhā<BR>
tat sevyaṃ prāya-śo yac ca su-tarāṃ mārutāpaham |<BR>
sarveṣāṃ bṛṃhaṇe hy alpaḥ śakyaś ca prāya-śo bhavet || 58 ||<BR>
nāty-arthaṃ śamane 'pāyo bhṛśo '-śakyaś ca karṣaṇe |<BR>
śamanair bṛṃhaṇaiś cāto bhūyiṣṭhaṃ tān upācaret || 59 ||<BR>
     4.59bv  bhṛśo '-śakyaś ca karśane<BR>
kāsa-śvāsa-kṣaya-cchardi-hidhmāś cānyo-'nya-bheṣajaiḥ || 59ū̆ab ||<BR>
<BR>
Cikitsāsthāna <BR>
balino bahu-doṣasya snigdha-svinnasya śodhanam |<BR>
ūrdhvādho yakṣmiṇaḥ kuryāt sa-snehaṃ yan na karśanam || 1 ||<BR>
     5.1dv  sa-snehaṃ yan na karṣaṇam<BR>
payasā phala-yuktena madhureṇa rasena vā |<BR>
sarpiṣ-matyā yavāgvā vā vamana-dravya-siddhayā || 2 ||<BR>
vamed virecanaṃ dadyāt trivṛc-chyāmā-nṛpadrumān |<BR>
śarkarā-madhu-sarpirbhiḥ payasā tarpaṇena vā || 3 ||<BR>
drākṣā-vidārī-kāśmarya-māṃsānāṃ vā rasair yutān |<BR>
śuddha-koṣṭhasya yuñjīta vidhiṃ bṛṃhaṇa-dīpanam || 4 ||<BR>
     5.4bv  -māṃsānāṃ vā rasair yutam<BR>
hṛdyāni cānna-pānāni vāta-ghnāni laghūni ca |<BR>
śāli-ṣaṣṭika-godhūma-yava-mudgaṃ samoṣitam || 5 ||<BR>
laghum a-cyuta-vīryaṃ ca su-jaraṃ bala-kṛc ca yat || 5+(1)ab ||<BR>
     5.5+(1)av  laghuṃ cā-cyuta-vīryaṃ ca     5.5+(1)av  laghum adbhuta-vīryaṃ ca<BR>
ājaṃ kṣīraṃ ghṛtaṃ māṃsaṃ kravyān-māṃsaṃ ca śoṣa-jit |<BR>
kākolūka-vṛka-dvīpi-gavāśva-nakuloragam || 6 ||<BR>
gṛdhra-bhāsa-kharoṣṭraṃ ca hitaṃ chadmopasaṃhitam |<BR>
jñātaṃ jugupsitaṃ tad dhi cchardiṣe na balaujase || 7 ||<BR>
     5.7av  gṛdhra-cāṣa-kharoṣṭraṃ ca<BR>
mṛgādyāḥ pitta-kaphayoḥ pavane prasahādayaḥ |<BR>
vesavārī-kṛtāḥ pathyā rasādiṣu ca kalpitāḥ || 8 ||<BR>
bhṛṣṭāḥ sarṣapa-tailena sarpiṣā vā yathā-yatham |<BR>
rasikā mṛdavaḥ snigdhāḥ paṭu-dravyābhisaṃskṛtāḥ || 9 ||<BR>
hitā maulaka-kaulatthās tad-vad yūṣāś ca sādhitāḥ |<BR>
sa-pippalīkaṃ sa-yavaṃ sa-kulatthaṃ sa-nāgaram || 10 ||<BR>
sa-dāḍimaṃ sāmalakaṃ snigdham ājaṃ rasaṃ pibet |<BR>
tena ṣaḍ vinivartante vikārāḥ pīnasādayaḥ || 11 ||<BR>
     5.11bv  snigdham āja-rasaṃ pibet<BR>
pibec ca su-tarāṃ madyaṃ jīrṇaṃ sroto-viśodhanam |<BR>
pittādiṣu viśeṣeṇa madhv-ariṣṭāccha-vāruṇīḥ || 12 ||<BR>
     5.12dv  madhv-ariṣṭaṃ ca vāruṇīm<BR>
siddhaṃ vā pañca-mūlena tāmalakyātha-vā jalam |<BR>
parṇinībhiś catasṛbhir dhānya-nāgarakeṇa vā || 13 ||<BR>
kalpayec cānukūlo 'sya tenānnaṃ śuci yatna-vān |<BR>
daśa-mūlena payasā siddhaṃ māṃsa-rasena vā || 14 ||<BR>
balā-garbhaṃ ghṛtaṃ yojyaṃ kravyān-māṃsa-rasena vā |<BR>
sa-kṣaudraṃ payasā siddhaṃ sarpir daśa-guṇena vā || 15 ||<BR>
jīvantīṃ madhukaṃ drākṣāṃ phalāni kuṭajasya ca |<BR>
puṣkarāhvaṃ śaṭhīṃ kṛṣṇāṃ vyāghrīṃ gokṣurakaṃ balām || 16 ||<BR>
     5.16dv  vyāghrīṃ gokṣurakaṃ balāḥ<BR>
nīlotpalaṃ tāmalakīṃ trāyamāṇāṃ durālabhām |<BR>
kalkī-kṛtya ghṛtaṃ pakvaṃ roga-rāja-haraṃ param || 17 ||<BR>
ghṛtaṃ kharjūra-mṛdvīkā-madhukaiḥ sa-parūṣakaiḥ |<BR>
sa-pippalīkaṃ vaisvarya-kāsa-śvāsa-jvarāpaham || 18 ||<BR>
daśa-mūla-śṛtāt kṣīrāt sarpir yad udiyān navam |<BR>
sa-pippalīkaṃ sa-kṣaudraṃ tat paraṃ svara-bodhanam || 19 ||<BR>
śiraḥ-pārśvāṃsa-śūla-ghnaṃ kāsa-śvāsa-jvarāpaham |<BR>
pañcabhiḥ pañca-mūlair vā śṛtād yad udiyād ghṛtam || 20 ||<BR>
pañcānāṃ pañca-mūlānāṃ rase kṣīra-catur-guṇe |<BR>
siddhaṃ sarpir jayaty etad yakṣmaṇaḥ saptakaṃ balam || 21 ||<BR>
     5.21dv  yakṣmiṇaḥ saptakaṃ balam<BR>
pañca-kola-yava-kṣāra-ṣaṭ-palena paced ghṛtam |<BR>
prasthonmitaṃ tulya-payaḥ srotasāṃ tad viśodhanam || 22 ||<BR>
gulma-jvarodara-plīha-grahaṇī-pāṇḍu-pīnasān |<BR>
śvāsa-kāsāgni-sadana-śvayathūrdhvānilāñ jayet || 23 ||<BR>
rāsnā-balā-gokṣuraka-sthirā-varṣābhu-vāriṇi |<BR>
jīvantī-pippalī-garbhaṃ sa-kṣīraṃ śoṣa-jid ghṛtam || 24 ||<BR>
aśvagandhā-śṛtāt kṣīrād ghṛtaṃ ca sa-sitā-payaḥ |<BR>
sādhāraṇāmiṣa-tulāṃ toya-droṇa-dvaye pacet || 25 ||<BR>
tenāṣṭa-bhāga-śeṣeṇa jīvanīyaiḥ palonmitaiḥ |<BR>
sādhayet sarpiṣaḥ prasthaṃ vāta-pittāmayāpaham || 26 ||<BR>
māṃsa-sarpir idam pītaṃ yuktaṃ māṃsa-rasena vā |<BR>
kāsa-śvāsa-svara-bhraṃśa-śoṣa-hṛt-pārśva-śūla-jit || 27 ||<BR>
     5.27bv  yuktaṃ māṃsa-raseṣu vā<BR>
elājamodā-tri-phalā-saurāṣṭrī-vyoṣa-citrakān |<BR>
sārān ariṣṭa-gāyatrī-śāla-bījaka-saṃbhavān || 28 ||<BR>
bhallātakaṃ viḍaṅgaṃ ca pṛthag aṣṭa-palonmitam |<BR>
salile ṣo-ḍaśa-guṇe ṣo-ḍaśāṃśa-sthitaṃ pacet || 29 ||<BR>
punas tena ghṛta-prasthaṃ siddhe cāsmin palāni ṣaṭ |<BR>
tavakṣīryāḥ kṣipet triṃśat sitāyā dvi-guṇaṃ madhu || 30 ||<BR>
ghṛtāt tri-jātāt tri-palaṃ tato līḍhaṃ khajāhatam |<BR>
payo-'nu-pānaṃ tat prāhṇe rasāyanam a-yantraṇam || 31 ||<BR>
medhyaṃ cakṣuṣyam āyuṣyaṃ dīpanaṃ hanti cā-cirāt |<BR>
meha-gulma-kṣaya-vyādhi-pāṇḍu-roga-bhagandarān || 32 ||<BR>
ye ca sarpir-guḍāḥ proktāḥ kṣate yojyāḥ kṣaye 'pi te |<BR>
tvag-elā-pippalī-kṣīrī-śarkarā dvi-guṇāḥ kramāt || 33 ||<BR>
cūrṇitā bhakṣitāḥ kṣaudra-sarpiṣā vāvalehitāḥ |<BR>
svaryāḥ kāsa-kṣaya-śvāsa-pārśva-ruk-kapha-nāśanāḥ || 34 ||<BR>
     5.34bv  -sarpiṣā cāvalehitāḥ<BR>
viśeṣāt svara-sāde 'sya nasya-dhūmādi yojayet |<BR>
tatrāpi vāta-je koṣṇaṃ pibed auttarabhaktikam || 35 ||<BR>
     5.35dv  pibed uttara-bhaktikam<BR>
kāsamardaka-vārtākī-mārkava-sva-rasair ghṛtam |<BR>
sādhitaṃ kāsa-jit svaryaṃ siddham ārtagalena vā || 36 ||<BR>
badarī-pattra-kalkaṃ vā ghṛta-bhṛṣṭaṃ sa-saindhavam |<BR>
tailaṃ vā madhuka-drākṣā-pippalī-kṛminut-phalaiḥ || 37 ||<BR>
     5.37dv  -pippalī-kṛmihṛt-phalaiḥ<BR>
haṃsapadyāś ca mūlena pakvaṃ nasto niṣecayet |<BR>
sukhodakānu-pānaṃ ca sa-sarpiṣkaṃ guḍaudanam || 38 ||<BR>
aśnīyāt pāyasaṃ caivaṃ snigdhaṃ svedaṃ niyojayet |<BR>
pittodbhave pibet sarpiḥ śṛta-śīta-payo-'nupaḥ || 39 ||<BR>
kṣīri-vṛkṣāṅkura-kvātha-kalka-siddhaṃ sa-mākṣikam |<BR>
aśnīyāc ca sa-sarpiṣkaṃ yaṣṭīmadhuka-pāyasam || 40 ||<BR>
balā-vidārigandhābhyāṃ vidāryā madhukena ca |<BR>
siddhaṃ sa-lavaṇaṃ sarpir nasyaṃ svaryam an-uttamam || 41 ||<BR>
prapauṇḍarīkaṃ madhukaṃ pippalī bṛhatī balā |<BR>
sādhitaṃ kṣīra-sarpiś ca tat svaryaṃ nāvanaṃ param || 42 ||<BR>
lihyān madhurakāṇāṃ ca cūrṇaṃ madhu-ghṛtāplutam |<BR>
pibet kaṭūni mūtreṇa kapha-je rūkṣa-bhojanaḥ || 43 ||<BR>
kaṭphalāmalaka-vyoṣaṃ lihyāt taila-madhu-plutam |<BR>
vyoṣa-kṣārāgni-cavikā-bhārgī-pathyā-madhūni vā || 44 ||<BR>
yavair yavāgūṃ yamake kaṇā-dhātrī-kṛtāṃ pibet |<BR>
bhuktvādyāt pippalīṃ śuṇṭhīṃ tīkṣṇaṃ vā vamanaṃ bhajet || 45 ||<BR>
śarkarā-kṣaudra-miśrāṇi śṛtāni madhuraiḥ saha |<BR>
pibet payāṃsi yasyoccair vadato 'bhihataḥ svaraḥ || 46 ||<BR>
vicitram annam a-rucau hitair upahitaṃ hitam |<BR>
bahir-antar-mṛjā citta-nirvāṇaṃ hṛdyam auṣadham || 47 ||<BR>
dvau kālau danta-pavanaṃ bhakṣayen mukha-dhāvanaiḥ |<BR>
kaṣāyaiḥ kṣālayed āsyaṃ dhūmaṃ prāyogikaṃ pibet || 48 ||<BR>
tālīśa-cūrṇa-vaṭakāḥ sa-karpūra-sitopalāḥ |<BR>
śaśāṅka-kiraṇākhyāś ca bhakṣyā ruci-karāḥ param || 49 ||<BR>
     5.49dv  bhakṣyā ruci-karā bhṛśam<BR>
vātād a-rocake tatra pibec cūrṇaṃ prasannayā |<BR>
hareṇu-kṛṣṇā-kṛmijid-drākṣā-saindhava-nāgarāt || 50 ||<BR>
elā-bhārgī-yava-kṣāra-hiṅgu-yuktād ghṛtena vā |<BR>
chardayed vā vacāmbhobhiḥ pittāc ca guḍa-vāribhiḥ || 51 ||<BR>
lihyād vā śarkarā-sarpir-lavaṇottama-mākṣikam |<BR>
kaphād vamen nimba-jalair dīpyakāragvadhodakam || 52 ||<BR>
pānaṃ sa-madhv-ariṣṭāś ca tīkṣṇāḥ sa-madhu-mādhavāḥ |<BR>
pibec cūrṇaṃ ca pūrvoktaṃ hareṇv-ādy-uṣṇa-vāriṇā || 53 ||<BR>
elā-tvaṅ-nāgakusuma-tīkṣṇa-kṛṣṇā-mahauṣadham |<BR>
bhāga-vṛddhaṃ kramāc cūrṇaṃ nihanti sama-śarkaram || 54 ||<BR>
prasekā-ruci-hṛt-pārśva-kāsa-śvāsa-galāmayān |<BR>
yavānī-tintiḍīkāmla-vetasauṣadha-dāḍimam || 55 ||<BR>
kṛtvā kolaṃ ca karṣāṃśaṃ sitāyāś ca catuḥ-palam |<BR>
dhānya-sauvarcalājājī-varāṅgaṃ cārdha-kārṣikam || 56 ||<BR>
pippalīnāṃ śataṃ caikaṃ dve śate maricasya ca |<BR>
cūrṇam etat paraṃ rucyaṃ hṛdyaṃ grāhi hinasti ca || 57 ||<BR>
     5.57cv  tac-cūrṇaṃ dīpanaṃ rucyaṃ<BR>
vibandha-kāsa-hṛt-pārśva-plīhārśo-grahaṇī-gadān |<BR>
tālīśa-pattraṃ maricaṃ nāgaraṃ pippalī śubhā || 58 ||<BR>
yathottaraṃ bhāga-vṛddhyā tvag-ele cārdha-bhāgike |<BR>
tad rucyaṃ dīpanaṃ cūrṇaṃ kaṇāṣṭa-guṇa-śarkaram || 59 ||<BR>
     5.59av  yathottaraṃ bhāga-vṛddhās     5.59cv  tad dravyaṃ dīpanaṃ cūrṇaṃ<BR>
kāsa-śvāsā-ruci-cchardi-plīha-hṛt-pārśva-śūla-nut |<BR>
pāṇḍu-jvarātisāra-ghnaṃ mūḍha-vātānulomanam || 60 ||<BR>
arkāmṛtā-kṣāra-jale śarvarīm uṣitair yavaiḥ |<BR>
praseke kalpitān saktūn bhakṣyāṃś cādyād balī vamet || 61 ||<BR>
     5.61av  arkāmṛtā-kṣīra-jale<BR>
kaṭu-tiktais tathā śūlyaṃ bhakṣayej jāṅgalaṃ palam |<BR>
śuṣkāṃś ca bhakṣyān su-laghūṃś caṇakādi-rasānupaḥ || 62 ||<BR>
śleṣmaṇo 'ti-prasekena vāyuḥ śleṣmāṇam asyati |<BR>
kapha-prasekaṃ taṃ vidvān snigdhoṣṇair eva nirjayet || 63 ||<BR>
     5.63dv  snigdhoṣṇenaiva nirjayet<BR>
pīnase 'pi kramam imaṃ vamathau ca prayojayet |<BR>
viśeṣāt pīnase 'bhyaṅgān snehān svedāṃś ca śīlayet || 64 ||<BR>
     5.64av  pīnase ca kramam imaṃ<BR>
snigdhān utkārikā-piṇḍaiḥ śiraḥ-pārśva-galādiṣu |<BR>
lavaṇāmla-kaṭūṣṇāṃś ca rasān snehopasaṃhitān || 65 ||<BR>
śiro-'ṃsa-pārśva-śūleṣu yathā-doṣa-vidhiṃ caret |<BR>
audakānūpa-piśitair upanāhāḥ su-saṃskṛtāḥ || 66 ||<BR>
tatreṣṭāḥ sa-catuḥ-snehā doṣa-saṃsarga iṣyate |<BR>
pralepo nata-yaṣṭy-āhva-śatāhvā-kuṣṭha-candanaiḥ || 67 ||<BR>
balā-rāsnā-tilais tad-vat sa-sarpir-madhukotpalaiḥ |<BR>
punarnavā-kṛṣṇagandhā-balā-vīrā-vidāribhiḥ || 68 ||<BR>
nāvanaṃ dhūma-pānāni snehāś cauttarabhaktikāḥ |<BR>
tailāny abhyaṅga-yogīni vasti-karma tathā param || 69 ||<BR>
śṛṅgādyair vā yathā-doṣaṃ duṣṭam eṣāṃ hared asṛk |<BR>
pradehaḥ sa-ghṛtaiḥ śreṣṭhaḥ padmakośīra-candanaiḥ || 70 ||<BR>
dūrvā-madhuka-mañjiṣṭhā-kesarair vā ghṛtāplutaiḥ |<BR>
vaṭādi-siddha-tailena śata-dhautena sarpiṣā || 71 ||<BR>
abhyaṅgaḥ payasā sekaḥ śastaś ca madhukāmbunā |<BR>
prāyeṇopahatāgni-tvāt sa-piccham atisāryate || 72 ||<BR>
tasyātīsāra-grahaṇī-vihitaṃ hitam auṣadham |<BR>
purīṣaṃ yatnato rakṣec chuṣyato rāja-yakṣmiṇaḥ || 73 ||<BR>
sarva-dhātu-kṣayārtasya balaṃ tasya hi viḍ-balam |<BR>
māṃsam evāśnato yuktyā mārdvīkaṃ pibato 'nu ca || 74 ||<BR>
a-vidhārita-vegasya yakṣmā na labhate 'ntaram |<BR>
surāṃ sa-maṇḍāṃ mārdvīkam ariṣṭān sīdhu-mādhavān || 75 ||<BR>
     5.75dv  ariṣṭaṃ sīdhu-mādhavān<BR>
yathārham anu-pānārthaṃ piben māṃsāni bhakṣayan |<BR>
sroto-vibandha-mokṣārthaṃ balaujaḥ-puṣṭaye ca tat || 76 ||<BR>
sneha-kṣīrāmbu-koṣṭheṣu sv-abhyaktam avagāhayet |<BR>
uttīrṇaṃ miśrakaiḥ snehair bhūyo 'bhyaktaṃ sukhaiḥ karaiḥ || 77 ||<BR>
     5.77cv  uttīrṇaṃ miśraka-snehair<BR>
mṛdnīyāt sukham āsīnaṃ sukhaṃ codvartayet param |<BR>
jīvantīṃ śatavīryāṃ ca vikasāṃ sa-punarnavām || 78 ||<BR>
aśvagandhām apāmārgaṃ tarkārīṃ madhukaṃ balām |<BR>
vidārīṃ sarṣapān kuṣṭhaṃ taṇḍulān atasī-phalam || 79 ||<BR>
māṣāṃs tilāṃś ca kiṇvaṃ ca sarvam eka-tra cūrṇayet |<BR>
yava-cūrṇaṃ tri-guṇitaṃ dadhnā yuktaṃ sa-mākṣikam || 80 ||<BR>
etad udvartanaṃ kāryaṃ puṣṭi-varṇa-bala-pradam |<BR>
gaura-sarṣapa-kalkena snānīyauṣadhibhiś ca saḥ || 81 ||<BR>
     5.81av  etad utsādanaṃ kāryaṃ     5.81dv  snānair auṣadhibhiś ca saḥ<BR>
snāyād ṛtu-sukhais toyair jīvanīyopasādhitaiḥ |<BR>
gandha-mālyādikāṃ bhūṣām a-lakṣmī-nāśanīṃ bhajet || 82 ||<BR>
     5.82cv  gandha-mālyādikair bhūṣām<BR>
suhṛdāṃ darśanaṃ gīta-vāditrotsava-saṃśrutiḥ |<BR>
vastayaḥ kṣīra-sarpīṃṣi madya-māṃsa-su-śīla-tā || 83 ||<BR>
     5.83dv  madyaṃ māṃsaṃ su-śīla-tā<BR>
daiva-vyapāśrayaṃ tat tad atharvoktaṃ ca pūjitam || 83ū̆ab ||<BR>
<BR>
Cikitsāsthāna <BR>
āmāśayotkleśa-bhavāḥ prāyaś chardyo hitaṃ tataḥ |<BR>
laṅghanaṃ prāg ṛte vāyor vamanaṃ tatra yojayet || 1 ||<BR>
     6.1bv  prāyaś chardyo hitaṃ matam<BR>
balino bahu-doṣasya vamataḥ pratataṃ bahu |<BR>
tato virekaṃ krama-śo hṛdyaṃ madyaiḥ phalāmbubhiḥ || 2 ||<BR>
kṣīrair vā saha sa hy ūrdhvaṃ gataṃ doṣaṃ nayaty adhaḥ |<BR>
śamanaṃ cauṣadhaṃ rūkṣa-dur-balasya tad eva tu || 3 ||<BR>
pariśuṣkaṃ priyaṃ sātmyam annaṃ laghu ca śasyate |<BR>
upavāsas tathā yūṣā rasāḥ kāmbalikāḥ khalāḥ || 4 ||<BR>
śākāni lehā bhojyāni rāga-ṣāḍava-pānakāḥ |<BR>
bhakṣyāḥ śuṣkā vicitrāś ca phalāni snāna-gharṣaṇam || 5 ||<BR>
gandhāḥ su-gandhayo gandha-phala-puṣpānna-pāna-jāḥ |<BR>
bhukta-mātrasya sahasā mukhe śītāmbu-secanam || 6 ||<BR>
hanti māruta-jāṃ chardiṃ sarpiḥ pītaṃ sa-saindhavam |<BR>
kiñ-cid-uṣṇaṃ viśeṣeṇa sa-kāsa-hṛdaya-dravām || 7 ||<BR>
vyoṣa-tri-lavaṇāḍhyaṃ vā siddhaṃ vā dāḍimāmbunā |<BR>
sa-śuṇṭhī-dadhi-dhānyena śṛtaṃ tulyāmbu vā payaḥ || 8 ||<BR>
     6.8dv  śṛtaṃ tulyāmbunā payaḥ     6.8dv  pītaṃ tulyāmbunā payaḥ<BR>
vyakta-saindhava-sarpir vā phalāmlo vaiṣkiro rasaḥ |<BR>
snigdhaṃ ca bhojanaṃ śuṇṭhī-dadhi-dāḍima-sādhitam || 9 ||<BR>
koṣṇaṃ sa-lavaṇaṃ cātra hitaṃ sneha-virecanam |<BR>
pitta-jāyāṃ virekārthaṃ drākṣekṣu-sva-rasais trivṛt || 10 ||<BR>
sarpir vā tailvakaṃ yojyaṃ vṛddhaṃ ca śleṣma-dhāma-gam |<BR>
ūrdhvam eva haret pittaṃ svādu-tiktair viśuddhi-mān || 11 ||<BR>
piben manthaṃ yavāgūṃ vā lājaiḥ sa-madhu-śarkarām |<BR>
mudga-jāṅgala-jair adyād vyañjanaiḥ śāli-ṣaṣṭikam || 12 ||<BR>
     6.12bv  lājaiḥ sa-madhu-śarkaraiḥ<BR>
mṛd-bhṛṣṭa-loṣṭa-prabhavaṃ su-śītaṃ salilaṃ pibet |<BR>
mudgośīra-kaṇā-dhānyaiḥ saha vā saṃsthitaṃ niśām || 13 ||<BR>
drākṣā-rasaṃ rasaṃ vekṣor guḍūcy-ambu payo 'pi vā |<BR>
jambv-āmra-pallavośīra-vaṭa-śuṅgāvaroha-jaḥ || 14 ||<BR>
     6.14av  drākṣā-rasaṃ rasaṃ cekṣor     6.14dv  -vaṭa-śṛṅgāvaroha-jaḥ<BR>
kvāthaḥ kṣaudra-yutaḥ pītaḥ śīto vā viniyacchati |<BR>
chardiṃ jvaram atīsāraṃ mūrchāṃ tṛṣṇāṃ ca dur-jayām || 15 ||<BR>
dhātrī-rasena vā śītaṃ piben mudga-dalāmbu vā |<BR>
kola-majja-sitā-lājā-makṣikā-viṭ-kaṇāñjanam || 16 ||<BR>
     6.16cv  kola-majja-sitā-lākṣā-     6.16dv  -makṣikā-viṭ-rasāñjanam<BR>
lihyāt kṣaudreṇa pathyāṃ vā drākṣāṃ vā badarāṇi vā |<BR>
kapha-jāyāṃ vamen nimba-kṛṣṇā-piṇḍīta-sarṣapaiḥ || 17 ||<BR>
yuktena koṣṇa-toyena dur-balaṃ copavāsayet |<BR>
āragvadhādi-niryūhaṃ śītaṃ kṣaudra-yutaṃ pibet || 18 ||<BR>
     6.18cv  āragvadhāder niryūhaṃ<BR>
manthān yavair vā bahu-śaś chardi-ghnauṣadha-bhāvitaiḥ |<BR>
kapha-ghnam annaṃ hṛdyaṃ ca rāgāḥ sārjaka-bhūstṛṇāḥ || 19 ||<BR>
līḍhaṃ manaḥśilā-kṛṣṇā-maricaṃ bījapūrakāt |<BR>
sva-rasena kapitthasya sa-kṣaudreṇa vamiṃ jayet || 20 ||<BR>
khādet kapitthaṃ sa-vyoṣaṃ madhunā vā durālabhām |<BR>
lihyān marica-cocailā-go-śakṛd-rasa-mākṣikam || 21 ||<BR>
anukūlopacāreṇa yāti dviṣṭārtha-jā śamam |<BR>
kṛmi-jā kṛmi-hṛd-roga-gaditaiś ca bhiṣag-jitaiḥ || 22 ||<BR>
yathā-svaṃ pariśeṣāś ca tat-kṛtāś ca tathāmayāḥ || 22ū̆ab ||<BR>
chardi-prasaṅgena hi mātariśvā dhātu-kṣayāt kopam upaity avaśyam |<BR>
kuryād ato 'smin vamanāti-yoga-proktaṃ vidhiṃ stambhana-bṛṃhaṇīyam || 23 ||<BR>
     6.23cv  kuryād ato 'smin vamanāti-yoge     6.23dv  proktaṃ vidhiṃ<BR>
stambhana-bṛṃhaṇīyam<BR>
sarpir-guḍā māṃsa-rasā ghṛtāni kalyāṇaka-try-ūṣaṇa-jīvanāni |<BR>
payāṃsi pathyopahitāni lehāś chardiṃ prasaktāṃ praśamaṃ nayanti || 24 ||<BR>
     6.24av  sarpir guḍo māṃsa-rasā ghṛtāni<BR>
iti chardi-cikitsitam atha hṛd-roga-cikitsitam || 24+1 ||<BR>
hṛd-roge vāta-je tailaṃ mastu-sauvīra-takra-vat || 25 ||<BR>
tailaṃ ca lavaṇaiḥ siddhaṃ sa-mūtrāmlaṃ tathā-guṇam || 26 ||<BR>
pibet sukhoṣṇaṃ sa-viḍaṃ gulmānāhārti-jic ca tat |<BR>
tailaṃ ca lavaṇaiḥ siddhaṃ sa-mūtrāmlaṃ tathā-guṇam || 26 ||<BR>
bilvaṃ rāsnāṃ yavān kolaṃ devadāruṃ punarnavām |<BR>
kulatthān pañca-mūlaṃ ca paktvā tasmin pacej jale || 27 ||<BR>
tailaṃ tan nāvane pāne vastau ca viniyojayet |<BR>
śuṇṭhī-vayaḥsthā-lavaṇa-kāyasthā-hiṅgu-pauṣkaraiḥ || 28 ||<BR>
     6.28cv  śuṇṭhī-kayasthā-lavaṇa-     6.28cv  -vayaḥsthā-hiṅgu-pauṣkaraiḥ<BR>
pathyayā ca śṛtaṃ pārśva-hṛd-rujā-gulma-jid ghṛtam |<BR>
sauvarcalasya dvi-pale pathyā-pañcāśad-anvite || 29 ||<BR>
ghṛtasya sādhitaḥ prastho hṛd-roga-śvāsa-gulma-jit |<BR>
dāḍimaṃ kṛṣṇa-lavaṇaṃ śuṇṭhī-hiṅgv-amla-vetasam || 30 ||<BR>
     6.30bv  hṛd-roga-śvāsa-gulma-hṛt     6.30dv  śuṇṭhī hiṅgv amla-vetasaḥ<BR>
apatantraka-hṛd-roga-śvāsa-ghnaṃ cūrṇam uttamam |<BR>
puṣkarāhva-śaṭhī-śuṇṭhī-bījapūra-jaṭābhayāḥ || 31 ||<BR>
pītāḥ kalkī-kṛtāḥ kṣāra-ghṛtāmla-lavaṇair yutāḥ |<BR>
vikartikā-śūla-harāḥ kvāthaḥ koṣṇaś ca tad-guṇaḥ || 32 ||<BR>
yavānī-lavaṇa-kṣāra-vacājājy-auṣadhaiḥ kṛtaḥ |<BR>
sa-pūtidāru-bījāhva-palāśa-śaṭhi-pauṣkaraiḥ || 33 ||<BR>
     6.33cv  sa pūtidāru-bījāhva-     6.33dv  -vijayā-śaṭhi-pauṣkaraiḥ<BR>
yava-kṣāro yavānī ca pibed uṣṇena vāriṇā |<BR>
etena vāta-jaṃ śūlaṃ gulmaṃ caiva cirotthitam || 33+(1) ||<BR>
bhidyate sapta-rātreṇa pavanena yathā ghanaḥ || 33+(1ū̆)ab ||<BR>
pañca-kola-śaṭhī-pathyā-guḍa-bījāhva-pauṣkaram |<BR>
vāruṇī-kalkitaṃ bhṛṣṭaṃ yamake lavaṇānvitam || 34 ||<BR>
hṛt-pārśva-yoni-śūleṣu khāded gulmodareṣu ca |<BR>
snigdhāś ceha hitāḥ svedāḥ saṃskṛtāni ghṛtāni ca || 35 ||<BR>
     6.35dv  saṃskṛtāni ghṛtāni tu<BR>
laghunā pañca-mūlena śuṇṭhyā vā sādhitaṃ jalam |<BR>
vāruṇī-dadhi-maṇḍaṃ vā dhānyāmlaṃ vā pibet tṛṣi || 36 ||<BR>
     6.36cv  vāruṇīṃ dadhi-maṇḍaṃ vā<BR>
sāyāma-stambha-śūlāme hṛdi māruta-dūṣite |<BR>
kriyaiṣā sa-dravāyāma-pramohe tu hitā rasāḥ || 37 ||<BR>
snehāḍhyās tittiri-krauñca-śikhi-vartaka-dakṣa-jāḥ |<BR>
balā-tailaṃ sa-hṛd-rogaḥ pibed vā su-kumārakam || 38 ||<BR>
     6.38av  snehādyās tittiri-krauñca-<BR>
yaṣṭy-āhva-śata-pākaṃ vā mahā-snehaṃ tathottamam |<BR>
rāsnā-jīvaka-jīvantī-balā-vyāghrī-punarnavaiḥ || 39 ||<BR>
bhārgī-sthirā-vacā-vyoṣair mahā-snehaṃ vipācayet |<BR>
dadhi-pādaṃ tathāmlaiś ca lābhataḥ sa niṣevitaḥ || 40 ||<BR>
tarpaṇo bṛṃhaṇo balyo vāta-hṛd-roga-nāśanaḥ |<BR>
dīpte 'gnau sa-dravāyāme hṛd-roge vātike hitam || 41 ||<BR>
kṣīraṃ dadhi guḍaḥ sarpir audakānūpam āmiṣam |<BR>
etāny eva ca varjyāni hṛd-rogeṣu caturṣv api || 42 ||<BR>
śeṣeṣu stambha-jāḍyāma-saṃyukte 'pi ca vātike |<BR>
kaphānubandhe tasmiṃs tu rūkṣoṣṇām ācaret kriyām || 43 ||<BR>
paitte drākṣekṣu-niryāsa-sitā-kṣaudra-parūṣakaiḥ |<BR>
yukto vireko hṛdyaḥ syāt kramaḥ śuddhe ca pitta-hā || 44 ||<BR>
     6.44cv  yukto vireco hṛdyaḥ syāt<BR>
kṣata-pitta-jvaroktaṃ ca bāhyāntaḥ parimārjanam |<BR>
kaṭvī-madhuka-kalkaṃ ca pibet sa-sitam ambhasā || 45 ||<BR>
śreyasī-śarkarā-drākṣā-jīvakarṣabhakotpalaiḥ |<BR>
balā-kharjūra-kākolī-medā-yugmaiś ca sādhitam || 46 ||<BR>
sa-kṣīraṃ māhiṣaṃ sarpiḥ pitta-hṛd-roga-nāśanam |<BR>
prapauṇḍarīka-madhuka-bisa-granthi-kaserukāḥ || 47 ||<BR>
sa-śuṇṭhī-śaivalās tābhiḥ sa-kṣīraṃ vipaced ghṛtam |<BR>
śītaṃ sa-madhu tac ceṣṭaṃ svādu-varga-kṛtaṃ ca yat || 48 ||<BR>
vastiṃ ca dadyāt sa-kṣaudraṃ tailaṃ madhuka-sādhitam |<BR>
kaphodbhave vamet svinnaḥ picumanda-vacāmbhasā || 49 ||<BR>
     6.49av  vastiṃ ca dadyāt sa-kṣaudra-     6.49bv  -tailaṃ madhuka-sādhitam     6.49dv <BR>
picumanda-vacāmbunā<BR>
kulattha-dhanvottha-rasa-tīkṣṇa-madya-yavāśanaḥ |<BR>
pibec cūrṇaṃ vacā-hiṅgu-lavaṇa-dvaya-nāgarāt || 50 ||<BR>
sailā-yavānaka-kaṇā-yava-kṣārāt sukhāmbunā |<BR>
phala-dhānyāmla-kaulattha-yūṣa-mūtrāsavais tathā || 51 ||<BR>
     6.51av  sailā-yavānika-kaṇā-<BR>
puṣkarāhvābhayā-śuṇṭhī-śaṭhī-rāsnā-vacā-kaṇāt |<BR>
kvāthaṃ tathābhayā-śuṇṭhī-mādrī-pītadru-kaṭphalāt || 52 ||<BR>
     6.52bc  -śaṭhī-rāsnā-vacā-kaṇā-     6.52cc  -kvāthaṃ tathābhayā-śuṇṭhī-<BR>
kvāthe rohītakāśvattha-khadirodumbarārjune |<BR>
sa-palāśa-vaṭe vyoṣa-trivṛc-cūrṇānvite kṛtaḥ || 53 ||<BR>
sukhodakānu-pānaś ca lehaḥ kapha-vikāra-hā |<BR>
śleṣma-gulmoditājyāni kṣārāṃś ca vividhān pibet || 54 ||<BR>
     6.54av  sukhodakānu-pānasya<BR>
prayojayec chilāhvaṃ vā brāhmaṃ vātra rasāyanam |<BR>
tathāmalaka-lehaṃ vā prāśaṃ vāgastya-nirmitam || 55 ||<BR>
     6.55bv  brāhmaṃ cātra rasāyanam     6.55dv  prāśyaṃ vāgastya-nirmitam     6.55dv <BR>
prāśyaṃ cāgastya-nirmitam<BR>
syāc chūlaṃ yasya bhukte 'ti jīryaty alpaṃ jarāṃ gate |<BR>
śāmyet sa kuṣṭha-kṛmijil-lavaṇa-dvaya-tilvakaiḥ || 56 ||<BR>
     6.56av  syāc chūlaṃ yasya bhukte 'nne<BR>
sa-devadārv-ativiṣaiś cūrṇam uṣṇāmbunā pibet |<BR>
yasya jīrṇe 'dhikaṃ snehaiḥ sa virecyaḥ phalaiḥ punaḥ || 57 ||<BR>
jīryaty anne tathā mūlais tīkṣṇaiḥ śūle sadādhike |<BR>
prāyo 'nilo ruddha-gatiḥ kupyaty āmāśaye gataḥ || 58 ||<BR>
     6.58dv  kupyaty āmāśaye tataḥ     6.58dv  kupyaty āmāśaye yataḥ<BR>
tasyānulomanaṃ kāryaṃ śuddhi-laṅghana-pācanaiḥ |<BR>
kṛmi-ghnam auṣadhaṃ sarvaṃ kṛmi-je hṛdayāmaye || 59 ||<BR>
     6.59dv  kṛmi-je ca hṛd-āmaye<BR>
tṛṣṇāsu vāta-pitta-ghno vidhiḥ prāyeṇa śasyate |<BR>
sarvāsu śīto bāhyāntas tathā śamana-śodhanaḥ || 60 ||<BR>
     6.60bv  vidhiḥ prāyeṇa yujyate     6.60dv  tathā śamana-śodhanam<BR>
divyāmbu śītaṃ sa-kṣaudraṃ tad-vad bhaumaṃ ca tad-guṇam |<BR>
nirvāpitaṃ tapta-loṣṭa-kapāla-sikatādibhiḥ || 61 ||<BR>
sa-śarkaraṃ vā kvathitaṃ pañca-mūlena vā jalam |<BR>
darbha-pūrveṇa manthaś ca praśasto lāja-saktubhiḥ || 62 ||<BR>
vāṭyaś cāma-yavaiḥ śītaḥ śarkarā-mākṣikānvitaḥ |<BR>
yavāgūḥ śālibhis tad-vat kodravaiś ca ciran-tanaiḥ || 63 ||<BR>
śītena śīta-vīryaiś ca dravyaiḥ siddhena bhojanam |<BR>
himāmbu-pariṣiktasya payasā sa-sitā-madhu || 64 ||<BR>
rasaiś cān-amla-lavaṇair jāṅgalair ghṛta-bharjitaiḥ |<BR>
mudgādīnāṃ tathā yūṣair jīvanīya-rasānvitaiḥ || 65 ||<BR>
     6.65av  rasaiś cān-alpa-lavaṇair<BR>
nasyaṃ kṣīra-ghṛtaṃ siddhaṃ śītair ikṣos tathā rasaḥ |<BR>
nirvāpaṇāś ca gaṇḍūṣāḥ sūtra-sthānoditā hitāḥ || 66 ||<BR>
     6.66bv  śītair ikṣos tathā rasaiḥ     6.66bv  śītair ikṣos tathā rase<BR>
dāha-jvaroktā lepādyā nirīha-tvaṃ mano-ratiḥ |<BR>
mahā-sarid-dhradādīnāṃ darśana-smaraṇāni ca || 67 ||<BR>
     6.67dv  darśana-smaraṇādi ca<BR>
tṛṣṇāyāṃ pavanotthāyāṃ sa-guḍaṃ dadhi śasyate |<BR>
rasāś ca bṛṃhaṇāḥ śītā vidāry-ādi-gaṇāmbu ca || 68 ||<BR>
     6.68dv  vidāry-ādi-gaṇāmbu vā<BR>
pitta-jāyāṃ sitā-yuktaḥ pakvodumbara-jo rasaḥ |<BR>
tat-kvātho vā himas tad-vac chārivādi-gaṇāmbu vā || 69 ||<BR>
tad-vidhaiś ca gaṇaiḥ śīta-kaṣāyān sa-sitā-madhūn |<BR>
madhurair auṣadhais tad-vat kṣīri-vṛkṣaiś ca kalpitān || 70 ||<BR>
bījapūraka-mṛdvīkā-vaṭa-vetasa-pallavān |<BR>
mūlāni kuśa-kāśānāṃ yaṣṭy-āhvaṃ ca jale śṛtam || 71 ||<BR>
jvaroditaṃ vā drākṣādi pañca-sārāmbu vā pibet |<BR>
kaphodbhavāyāṃ vamanaṃ nimba-prasava-vāriṇā || 72 ||<BR>
bilvāḍhakī-pañca-kola-darbha-pañcaka-sādhitam |<BR>
jalaṃ pibed rajanyā vā siddhaṃ sa-kṣaudra-śarkaram || 73 ||<BR>
     6.73bv  -darbha-kacchaka-sādhitam     6.73cv  jalaṃ pibed rajanyāṃ vā<BR>
mudga-yūṣaṃ ca sa-vyoṣa-paṭolī-nimba-pallavam |<BR>
yavānnaṃ tīkṣṇa-kavaḍa-nasya-lehāṃś ca śīlayet || 74 ||<BR>
sarvair āmāc ca tad dhantrī kriyeṣṭā vamanaṃ tathā |<BR>
try-ūṣaṇāruṣkara-vacā-phalāmloṣṇāmbu-mastubhiḥ || 75 ||<BR>
annātyayān maṇḍam uṣṇaṃ himaṃ manthaṃ ca kāla-vit |<BR>
tṛṣi śramān māṃsa-rasaṃ manthaṃ vā sa-sitaṃ pibet || 76 ||<BR>
     6.76dv  madyaṃ vā sa-sitaṃ pibet<BR>
ātapāt sa-sitaṃ manthaṃ yava-kola-ja-saktubhiḥ |<BR>
sarvāṇy aṅgāni limpec ca tila-piṇyāka-kāñjikaiḥ || 77 ||<BR>
śīta-snānāc ca madyāmbu pibet tṛṇ-mān guḍāmbu vā |<BR>
madyād ardha-jalaṃ madyaṃ snāto 'mla-lavaṇair yutam || 78 ||<BR>
     6.78av  śīta-snānāt tu madyāmbu     6.78bv  pibet tṛḍ-vān guḍāmbu vā     6.78dv <BR>
snāto 'mla-lavaṇāyutam<BR>
sneha-tīkṣṇa-tarāgnis tu sva-bhāva-śiśiraṃ jalam |<BR>
snehād uṣṇāmbv a-jīrṇāt tu jīrṇān maṇḍaṃ pipāsitaḥ || 79 ||<BR>
     6.79av  snehāt tīkṣṇa-tarāgnis tu<BR>
pibet snigdhānna-tṛṣito hima-spardhi guḍodakam |<BR>
gurv-ādy-annena tṛṣitaḥ pītvoṣṇāmbu tad ullikhet || 80 ||<BR>
kṣaya-jāyāṃ kṣaya-hitaṃ sarvaṃ bṛṃhaṇam auṣadham |<BR>
kṛśa-dur-bala-rūkṣāṇāṃ kṣīraṃ chāgo raso 'tha-vā || 81 ||<BR>
kṣīraṃ ca sordhva-vātāyāṃ kṣaya-kāsa-haraiḥ śṛtam |<BR>
rogopasargāj jātāyāṃ dhānyāmbu sa-sitā-madhu || 82 ||<BR>
     6.82cv  rogopasarga-jātāyāṃ<BR>
pāne praśastaṃ sarvā ca kriyā rogādy-apekṣayā |<BR>
tṛṣyan pūrvāmaya-kṣīṇo na labheta jalaṃ yadi || 83 ||<BR>
     6.83cv  tṛṣṇan pūrvāmaya-kṣīṇo     6.83cc  tṛṣṇak pūrvāmaya-kṣīṇo<BR>
maraṇaṃ dīrgha-rogaṃ vā prāpnuyāt tvaritaṃ tataḥ |<BR>
sātmyānna-pāna-bhaiṣajyais tṛṣṇāṃ tasya jayet purā || 84 ||<BR>
     6.84dv  tṛṣṇāṃ tasya jayet puras<BR>
tasyāṃ jitāyām anyo 'pi vyādhiḥ śakyaś cikitsitum || 84ū̆ab ||<BR>
<BR>
Cikitsāsthāna <BR>
yaṃ doṣam adhikaṃ paśyet tasyādau pratikārayet |<BR>
kapha-sthānānupūrvyā ca tulya-doṣe madātyaye || 1 ||<BR>
     7.1cv  kapha-sthānānupūrvyā tu<BR>
pitta-māruta-pary-antaḥ prāyeṇa hi madātyayaḥ |<BR>
hīna-mithyāti-pītena yo vyādhir upajāyate || 2 ||<BR>
sama-pītena tenaiva sa madyenopaśāmyati |<BR>
madyasya viṣa-sādṛśyād viṣaṃ tūtkarṣa-vṛttibhiḥ || 3 ||<BR>
tīkṣṇādibhir guṇair yogād viṣāntaram apekṣate |<BR>
tīkṣṇoṣṇenāti-mātreṇa pītenāmla-vidāhinā || 4 ||<BR>
madyenānna-rasa-kledo vidagdhaḥ kṣāra-tāṃ gataḥ |<BR>
yān kuryān mada-tṛṇ-moha-jvarāntar-dāha-vibhramān || 5 ||<BR>
madyotkliṣṭena doṣeṇa ruddhaḥ srotaḥsu mārutaḥ |<BR>
su-tīvrā vedanā yāś ca śirasy asthiṣu saṃdhiṣu || 6 ||<BR>
jīrṇāma-madya-doṣasya prakāṅkṣā-lāghave sati |<BR>
yaugikaṃ vidhi-vad yuktaṃ madyam eva nihanti tān || 7 ||<BR>
kṣāro hi yāti mādhuryaṃ śīghram amlopasaṃhitaḥ |<BR>
madyam amleṣu ca śreṣṭhaṃ doṣa-viṣyandanād alam || 8 ||<BR>
     7.8dv  doṣa-visrāvaṇād alam<BR>
tīkṣṇoṣṇādyaiḥ purā proktair dīpanādyais tathā guṇaiḥ |<BR>
sātmya-tvāc ca tad evāsya dhātu-sāmya-karaṃ param || 9 ||<BR>
saptāham aṣṭa-rātraṃ vā kuryāt pānātyayauṣadham |<BR>
jīryaty etāvatā pānaṃ kālena vi-pathāśritam || 10 ||<BR>
paraṃ tato 'nubadhnāti yo rogas tasya bheṣajam |<BR>
yathā-yathaṃ prayuñjīta kṛta-pānātyayauṣadhaḥ || 11 ||<BR>
     7.11dv  kṛta-pānātyayauṣadham<BR>
tatra vātolbaṇe madyaṃ dadyāt piṣṭa-kṛtaṃ yutam |<BR>
bījapūraka-vṛkṣāmla-kola-dāḍima-dīpyakaiḥ || 12 ||<BR>
yavānī-hapuṣājājī-vyoṣa-tri-lavaṇārdrakaiḥ |<BR>
śūlya-māṃsair harītakaiḥ sneha-vadbhiś ca saktubhiḥ || 13 ||<BR>
     7.13bv  -vyoṣa-tri-lavaṇārjakaiḥ     7.13cv  śūlya-māṃsair haritakaiḥ<BR>
uṣṇa-snigdhāmla-lavaṇā medya-māṃsa-rasā hitāḥ |<BR>
āmrāmrātaka-peśībhiḥ saṃskṛtā rāga-ṣāḍavāḥ || 14 ||<BR>
     7.14av  uṣṇāḥ snigdhāmla-lavaṇā     7.14bv  madya-māṃsa-rasā hitāḥ     7.14dv <BR>
saṃskṛtā rāga-khāṇḍavāḥ<BR>
godhūma-māṣa-vikṛtir mṛduś citrā mukha-priyā |<BR>
ārdrikārdraka-kulmāṣa-śukta-māṃsādi-garbhiṇī || 15 ||<BR>
surabhir lavaṇā śītā nir-gadā vāccha-vāruṇī |<BR>
sva-raso dāḍimāt kvāthaḥ pañca-mūlāt kanīyasaḥ || 16 ||<BR>
     7.16bv  nigadā vāccha-vāruṇī<BR>
śuṇṭhī-dhānyāt tathā mastu śuktāmbho-'cchāmla-kāñjikam |<BR>
abhyaṅgodvartana-snānam uṣṇaṃ prāvaraṇaṃ ghanam || 17 ||<BR>
ghanaś cāguru-jo dhūpaḥ paṅkaś cāguru-kuṅkumaḥ |<BR>
kucoru-śroṇi-śālinyo yauvanoṣṇāṅga-yaṣṭayaḥ || 18 ||<BR>
harṣeṇāliṅgane yuktāḥ priyāḥ saṃvāhaneṣu ca |<BR>
pittolbaṇe bahu-jalaṃ śārkaraṃ madhu vā yutam || 19 ||<BR>
rasair dāḍima-kharjūra-bhavya-drākṣā-parūṣa-jaiḥ |<BR>
su-śītaṃ sa-sitā-saktu yojyaṃ tādṛk ca pānakam || 20 ||<BR>
     7.20bv  -bhavya-drākṣā-parūṣakaiḥ     7.22bv  -paṭolī-dāḍimair api<BR>
svādu-varga-kaṣāyair vā yuktaṃ madyaṃ sa-mākṣikam |<BR>
śāli-ṣaṣṭikam aśnīyāc chaśājaiṇa-kapiñjalaiḥ || 21 ||<BR>
satīna-mudgāmalaka-paṭolī-dāḍimai rasaiḥ |<BR>
kapha-pittaṃ samutkliṣṭam ullikhet tṛḍ-vidāha-vān || 22 ||<BR>
pītvāmbu śītaṃ madyaṃ vā bhūrīkṣu-rasa-saṃyutam |<BR>
drākṣā-rasaṃ vā saṃsargī tarpaṇādiḥ paraṃ hitaḥ || 23 ||<BR>
tathāgnir dīpyate tasya doṣa-śeṣānna-pācanaḥ |<BR>
kāse sa-rakta-niṣṭhīve pārśva-stana-rujāsu ca || 24 ||<BR>
tṛṣṇāyāṃ sa-vidāhāyāṃ sotkleśe hṛdayorasi |<BR>
guḍūcī-bhadra-mustānāṃ paṭolasyātha-vā rasam || 25 ||<BR>
sa-śṛṅgaveraṃ yuñjīta tittiri-pratibhojanam |<BR>
tṛṣyate cāti bala-vad vāta-pitte samuddhate || 26 ||<BR>
     7.26av  sa-nāgaraṃ yojayeta<BR>
dadyād drākṣā-rasaṃ pānaṃ śītaṃ doṣānulomanam |<BR>
jīrṇe 'dyān madhurāmlena cchāga-māṃsa-rasena ca || 27 ||<BR>
tṛṣy alpa-śaḥ piben madyaṃ madaṃ rakṣan bahūdakam |<BR>
musta-dāḍima-lājāmbu jalaṃ vā parṇinī-śṛtam || 28 ||<BR>
pāṭaly-utpala-kandair vā sva-bhāvād eva vā himam |<BR>
madyāti-pānād ab-dhātau kṣīṇe tejasi coddhate || 29 ||<BR>
     7.29av  paṭoly-utpala-kandair vā<BR>
yaḥ śuṣka-gala-tālv-oṣṭho jihvāṃ niṣkṛṣya ceṣṭate |<BR>
pāyayet kāmato 'mbhas taṃ niśītha-pavanāhatam || 30 ||<BR>
kola-dāḍima-vṛkṣāmla-cukrīkā-cukrikā-rasaḥ |<BR>
pañcāmlako mukhālepaḥ sadyas tṛṣṇāṃ niyacchati || 31 ||<BR>
tvacaṃ prāptaś ca pānoṣmā pitta-raktābhimūrchitaḥ |<BR>
dāhaṃ prakurute ghoraṃ tatrāti-śiśiro vidhiḥ || 32 ||<BR>
     7.32av  tvacaṃ prāptas tu pānoṣmā     7.32av  tvacaṃ prāptaḥ sa pānoṣmā<BR>
a-śāmyati rasais tṛpte rohiṇīṃ vyadhayet sirām |<BR>
ullekhanopavāsābhyāṃ jayec chleṣmolbaṇaṃ pibet || 33 ||<BR>
śītaṃ śuṇṭhī-sthirodīcya-duḥsparśānya-tamodakam |<BR>
nir-āmaṃ kṣudhitaṃ kāle pāyayed bahu-mākṣikam || 34 ||<BR>
śārkaraṃ madhu vā jīrṇam ariṣṭaṃ sīdhum eva vā |<BR>
rūkṣa-tarpaṇa-saṃyuktaṃ yavānī-nāgarānvitam || 35 ||<BR>
yūṣeṇa yava-godhūmaṃ tanunālpena bhojayet |<BR>
uṣṇāmla-kaṭu-tiktena kaulatthenālpa-sarpiṣā || 36 ||<BR>
     7.36cv  uṣṇāmbu-kaṭu-tiktena<BR>
śuṣka-mūlaka-jaiś chāgai rasair vā dhanva-cāriṇām |<BR>
sāmla-vetasa-vṛkṣāmla-paṭolī-vyoṣa-dāḍimaiḥ || 37 ||<BR>
     7.37dv  -pāṭalī-vyoṣa-dāḍimaiḥ<BR>
prabhūta-śuṇṭhī-marica-haritārdraka-peśikam |<BR>
bījapūra-rasādy-amla-bhṛṣṭa-nī-rasa-vartitam || 38 ||<BR>
karīra-karamardādi rociṣṇu bahu-śālanam |<BR>
pravyaktāṣṭāṅga-lavaṇaṃ vikalpita-nimardakam || 39 ||<BR>
     7.39dv  vikalpita-vimardakam<BR>
yathāgni bhakṣayan māṃsaṃ mādhavaṃ nigadaṃ pibet |<BR>
sitā-sauvarcalājājī-tintiḍīkāmla-vetasam || 40 ||<BR>
     7.40bv  mādhavaṃ nir-gadaṃ pibet<BR>
tvag-elā-maricārdhāṃśam aṣṭāṅga-lavaṇaṃ hitam |<BR>
sroto-viśuddhy-agni-karaṃ kapha-prāye madātyaye || 41 ||<BR>
rūkṣoṣṇodvartanodgharṣa-snāna-bhojana-laṅghanaiḥ |<BR>
sa-kāmābhiḥ saha strībhir yuktyā jāgaraṇena ca || 42 ||<BR>
madātyayaḥ kapha-prāyaḥ śīghraṃ samupaśāmyati |<BR>
yad idaṃ karma nirdiṣṭaṃ pṛthag doṣa-balaṃ prati || 43 ||<BR>
saṃnipāte daśa-vidhe tac cheṣe 'pi vikalpayet |<BR>
tvaṅ-nāgapuṣpa-magadhā-maricājāji-dhānyakaiḥ || 44 ||<BR>
parūṣaka-madhūkailā-surāhvaiś ca sitānvitaiḥ |<BR>
sa-kapittha-rasaṃ hṛdyaṃ pānakaṃ śaśi-bodhitam || 45 ||<BR>
madātyayeṣu sarveṣu peyaṃ rucy-agni-dīpanam |<BR>
nā-vikṣobhya mano madyaṃ śarīram a-vihanya vā || 46 ||<BR>
     7.46cv  nā-kṣobhya hi mano madyaṃ     7.46dv  śarīram a-vihatya vā<BR>
kuryān madātyayaṃ tasmād iṣyate harṣaṇī kriyā |<BR>
saṃśuddhi-śamanādyeṣu mada-doṣaḥ kṛteṣv api || 47 ||<BR>
na cec chāmyet kaphe kṣīṇe jāte daurbalya-lāghave |<BR>
tasya madya-vidagdhasya vāta-pittādhikasya ca || 48 ||<BR>
grīṣmopataptasya taror yathā varṣaṃ tathā payaḥ |<BR>
madya-kṣīṇasya hi kṣīṇaṃ kṣīram āśv eva puṣyati || 49 ||<BR>
     7.49cv  madya-kṣīṇasya hi kṣīraṃ     7.49dv  pītam āśv eva puṣyati<BR>
ojas tulyaṃ guṇaiḥ sarvair viparītaṃ ca madyataḥ |<BR>
payasā vihate roge bale jāte nivartayet || 50 ||<BR>
     7.50cv  payasā vijite roge<BR>
kṣīra-prayogaṃ madyaṃ ca krameṇālpālpam ācaret |<BR>
na vikṣaya-dhvaṃsakotthaiḥ spṛśetopadravair yathā || 51 ||<BR>
     7.51cv  na viṭ-kṣaya-dhvaṃsakotthaiḥ     7.51dv  spṛśyetopadravair yathā<BR>
tayos tu syād ghṛtaṃ kṣīraṃ vastayo bṛṃhaṇāḥ śivāḥ |<BR>
abhyaṅgodvartana-snānāny anna-pānaṃ ca vāta-jit || 52 ||<BR>
yukta-madyasya madyottho na vyādhir upajāyate |<BR>
ato 'sya vakṣyate yogo yaḥ sukhāyaiva kevalam || 53 ||<BR>
āśvinaṃ yā mahat tejo balaṃ sārasvataṃ ca yā |<BR>
dadhāty aindraṃ ca yā vīryaṃ prabhāvaṃ vaiṣṇavaṃ ca yā || 54 ||<BR>
astraṃ makara-ketor yā puruṣārtho balasya yā |<BR>
sautrāmaṇyāṃ dvi-ja-mukhe yā hutāśe ca hvayate || 55 ||<BR>
     7.55bv  puruṣārtho balasya ca<BR>
yā sarvauṣadhi-saṃpūrṇān mathyamānāt surāsuraiḥ |<BR>
mahoda-dheḥ samudbhūtā śrī-śaśāṅkāmṛtaiḥ saha || 56 ||<BR>
madhu-mādhava-maireya-sīdhu-gauḍāsavādibhiḥ |<BR>
mada-śaktim an-ujjhantī yā rūpair bahubhiḥ sthitā || 57 ||<BR>
     7.57cv  mada-śaktim a-tyajantī<BR>
yām āsvādya vilāsinyo yathārthaṃ nāma bibhrati |<BR>
kulāṅganāpi yāṃ pītvā nayaty uddhata-mānasā || 58 ||<BR>
     7.58av  yām āsādya vilāsinyo<BR>
an-aṅgāliṅgitair aṅgaiḥ kvāpi ceto muner api |<BR>
taraṅga-bhaṅga-bhrū-kuṭī-tarjanair māninī-manaḥ || 59 ||<BR>
ekaṃ prasādya kurute yā dvayor api nirvṛtim |<BR>
yathā-kāmaṃ bhaṭāvāpti-parihṛṣṭāpsaro-gaṇe || 60 ||<BR>
     7.60cv  yathā-kāma-bhaṭāvāpti-<BR>
tṛṇa-vat puruṣā yuddhe yām āsvādya tyajanty asūn |<BR>
yāṃ śīlayitvāpi ciraṃ bahu-dhā bahu-vigrahām || 61 ||<BR>
     7.61bv  yām āsādya tyajanty asūn<BR>
nityaṃ harṣāti-vegena tat-pūrvam iva sevate |<BR>
śokodvegā-rati-bhayair yāṃ dṛṣṭvā nābhibhūyate || 62 ||<BR>
goṣṭhī-mahotsavodyānaṃ na yasyāḥ śobhate vinā |<BR>
smṛtvā smṛtvā ca bahu-śo viyuktaḥ śocate yayā || 63 ||<BR>
     7.63cv  smṛtvā tu yāṃ ca bahu-śo<BR>
a-prasannāpi yā prītyai prasannā svarga eva yā |<BR>
apīndraṃ manyate duḥ-sthaṃ hṛdaya-sthitayā yayā || 64 ||<BR>
a-nirdeśya-sukhāsvādā svayaṃ-vedyaiva yā param |<BR>
iti citrāsv avasthāsu priyām anukaroti yā || 65 ||<BR>
priyāti-priya-tāṃ yāti yat priyasya viśeṣataḥ |<BR>
yā prītir yā ratir vā vāg yā puṣṭir iti ca stutā || 66 ||<BR>
deva-dānava-gandharva-yakṣa-rākṣasa-mānuṣaiḥ |<BR>
pāna-pravṛttau satyāṃ tu tāṃ surāṃ vidhinā pibet || 67 ||<BR>
     7.67bv  -yakṣa-rākṣasa-mānavaiḥ     7.67bv  -yakṣa-rākṣasa-mānavaiḥ<BR>
saṃbhavanti na te rogā medo-'nila-kaphodbhavāḥ |<BR>
vidhi-yuktād ṛte madyād ye na sidhyanti dāruṇāḥ || 68 ||<BR>
     7.68av  saṃbhavanti ca ye rogā     7.68cv  vidhi-yuktād ṛte madyāt     7.68dv  te na<BR>
sidhyanti dāruṇāḥ<BR>
asti dehasya sāvasthā yasyāṃ pānaṃ nivāryate |<BR>
anya-tra madyān nigadād vividhauṣadha-saṃskṛtāt || 69 ||<BR>
     7.69dv  vividhauṣadha-saṃbhṛtāt<BR>
ānūpaṃ jāṅgalaṃ ṃāṃsaṃ vidhināpy upakalpitam |<BR>
madyaṃ sahāyam a-prāpya samyak pariṇamet katham || 70 ||<BR>
su-tīvra-māruta-vyādhi-ghātino laśunasya ca |<BR>
madya-māṃsa-viyuktasya prayoge syāt kiyān guṇaḥ || 71 ||<BR>
     7.71dv  prayogaḥ syāt kiyān guṇaḥ     7.71dv  prayogāt syāt kiyān guṇaḥ<BR>
nigūḍha-śalyāharaṇe śastra-kṣārāgni-karmaṇi |<BR>
pīta-madyaś viṣahate sukhaṃ vaidya-vikatthanām || 72 ||<BR>
     7.72bv  śastra-kṣārāgni-karmasu<BR>
analottejanaṃ rucyaṃ śoka-śrama-vinodakam |<BR>
na cātaḥ param asty anyad ārogya-bala-puṣṭi-kṛt || 73 ||<BR>
     7.73bv  śoka-śrama-vinodanam<BR>
rakṣatā jīvitaṃ tasmāt peyam ātma-vatā sadā |<BR>
āśritopāśrita-hitaṃ paramaṃ dharma-sādhanam || 74 ||<BR>
snātaḥ praṇamya sura-vipra-gurūn yathā-svaṃ vṛttiṃ vidhāya ca samasta-parigrahasya |<BR>
āpāna-bhūmim atha gandha-jalābhiṣiktām āhāra-maṇḍapa-samīpa-gatāṃ śrayet || 75 ||<BR>
sv-āstṛte 'tha śayane kamanīye mitra-bhṛtya-ramaṇī-samavetaḥ |<BR>
svaṃ yaśaḥ kathaka-cāraṇa-saṃghair uddhataṃ niśamayann ati-lokam || 76 ||<BR>
vilāsinīnāṃ ca vilāsa-śobhi gītaṃ sa-nṛtyaṃ kala-tūrya-ghoṣaiḥ |<BR>
kāñcī-kalāpaiś cala-kiṅkiṇīkaiḥ krīḍā-vihaṅgaiś ca kṛtānunādam || 77 ||<BR>
     7.77bv  gītaṃ sa-nṛttaṃ kala-tūrya-ghoṣaiḥ     7.77cv  kāñcī-kalāpaiḥ<BR>
sphuṭa-kiṅkiṇīkaiḥ<BR>
maṇi-kanaka-samutthair āvaneyair vicitraiḥ || 78a ||<BR>
     7.78av  maṇi-kanaka-samutthair aupageyair vicitraiḥ     7.78av <BR>
maṇi-kanaka-samutthaiḥ pāna-pātrair vicitraiḥ<BR>
sa-jala-vividha-lekha-kṣauma-vastrāvṛtāṅgaiḥ || 78b ||<BR>
     7.78bv  sa-jala-vividha-bhakti-kṣauma-vastrāvṛtāṅgaiḥ<BR>
api muni-jana-citta-kṣobha-saṃpādinībhiś || 78c ||<BR>
cakita-hariṇa-lola-prekṣaṇībhiḥ priyābhiḥ || 78d ||<BR>
     7.78dv  cakita-hariṇa-lola-prekṣaṇābhiḥ priyābhiḥ<BR>
stana-nitamba-kṛtād ati-gauravād alasam ākulam īśvara-saṃbhramāt |<BR>
iti gataṃ dadhatībhir a-saṃsthitaṃ taruṇa-citta-vilobhana-kārmaṇam || 79 ||<BR>
yauvanāsava-mattābhir vilāsādhiṣṭhitātmabhiḥ |<BR>
saṃcāryamāṇaṃ yuga-pat tanv-aṅgībhir itas-tataḥ || 80 ||<BR>
tāla-vṛnta-nalinī-dalānilaiḥ śītalī-kṛtam atīva śītalaiḥ |<BR>
darśane 'pi vidadhad vaśānugam svāditaṃ kim uta citta-janmanaḥ || 81 ||<BR>
     7.81dv  sevitaṃ kim uta citta-janmanaḥ<BR>
cūta-rasendu-mṛgaiḥ kṛta-vāsaṃ mallikayojjvalayā ca sa-nātham |<BR>
sphāṭika-śukti-gataṃ sa-taraṅgaṃ kāntam an-aṅgam ivodvahad aṅgam || 82 ||<BR>
     7.82bv  mallikayojjvalayātha sa-nātham     7.82cv  sphāṭika-śukti-gataṃ su-taraṅgaṃ<BR>
tālīśādyaṃ cūrṇam elādikaṃ vā hṛdyaṃ prāśya prāg vayaḥ-sthāpanaṃ vā |<BR>
tat-prārthibhyo bhūmi-bhāge su-mṛṣṭe toyonmiśraṃ dāpayitvā tataś ca || 83 ||<BR>
     7.83bv  hṛdyaṃ prāśyaṃ prāg vayaḥ-sthāpanaṃ vā<BR>
dhṛti-mān smṛti-mān nityam an-ūnādhikam ācaran |<BR>
ucitenopacāreṇa sarvam evopapādayan || 84 ||<BR>
     7.84bv  a-nyūnādhikam ācaran     7.84cv  uditenopacāreṇa     7.84dv  sarvam<BR>
evopapālayan<BR>
jita-vikasitāsita-saro-ja-nayana-saṃkrānti-vardhita-śrīkam |<BR>
kāntā-mukham iva saurabha-hṛta-madhu-pa-gaṇaṃ piben madyam || 85 ||<BR>
     7.85bv  -ja-nayana-saṃkrānta-vardhita-śrīkam     7.85bv  -ja-nayanaṃ sat<BR>
kānti-vardhita-śrīkam<BR>
pītvaivaṃ caṣaka-dvayaṃ parijanaṃ san-mānya sarvaṃ tato || 86a ||<BR>
     7.86av  pītvaivaṃ caṣaka-trayaṃ parijanaṃ san-mānya sarvaṃ tato<BR>
     7.86av  pītvaivaṃ caṣaka-dvayaṃ parijanaṃ saṃbhāvya sarvaṃ tato<BR>
gatvāhāra-bhuvaṃ puraḥ su-bhiṣajo bhuñjīta bhūyo 'tra ca || 86b ||<BR>
māṃsāpūpa-ghṛtārdrakādi-haritair yuktaṃ sa-sauvarcalair || 86c ||<BR>
dvis trir vā niśi cālpam eva vanitā-saṃvalganārthaṃ pibet || 86d ||<BR>
rahasi dayitām aṅke kṛtvā bhujāntara-pīḍanāt || 87a ||<BR>
pulakita-tanuṃ jāta-svedāṃ sa-kampa-payo-dharām || 87b ||<BR>
yadi sa-rabhasaṃ sīdhor vāraṃ na pāyayate kṛtī || 87c ||<BR>
     7.87cv  yadi sa-rabhasaṃ sīdhūdgāraṃ na pāyayate kṛtī<BR>
kim anubhavati kleśa-prāyaṃ tato gṛha-tantra-tām || 87d ||<BR>
     7.87dv  kim anubhavati kleśa-prāyāṃ vṛthā gṛha-tantra-tām<BR>
     7.87dv  kim anubhavati kleśa-prāyāṃ tadā gṛha-tantra-tām<BR>
vara-tanu-vaktra-saṃgati-su-gandhi-taraṃ sarakam || 88a ||<BR>
drutam iva padma-rāga-maṇim āsava-rūpa-dharam || 88b ||<BR>
bhavati rati-śrameṇa ca madaḥ pibato 'lpam api || 88c ||<BR>
kṣayam ata ojasaḥ pariharan sa śayīta param || 88d ||<BR>
itthaṃ yuktyā piban madyaṃ na tri-vargād vihīyate |<BR>
a-sāra-saṃsāra-sukhaṃ paramaṃ cādhigacchati || 89 ||<BR>
aiśvaryasyopabhogo 'yaṃ spṛhaṇīyaḥ surair api |<BR>
anya-thā hi vipatsu syāt paścāt tāpendhanaṃ dhanam || 90 ||<BR>
     7.90cv  anya-thā hi vipatsv asya<BR>
upabhogena rahito bhoga-vān iti nindyate |<BR>
nirmito 'ti-kad-aryo 'yaṃ vidhinā nidhi-pālakaḥ || 91 ||<BR>
tasmād vyavasthayā pānaṃ pānasya satataṃ hitam |<BR>
jitvā viṣaya-lubdhānām indriyāṇāṃ sva-tantra-tām || 92 ||<BR>
     7.92av  tasmād avasthayā pānaṃ<BR>
vidhir vasu-matām eṣa bhaviṣyad-vasavas tu ye |<BR>
yathopapatti tair madyaṃ pātavyaṃ mātrayā hitam || 93 ||<BR>
yāvad dṛṣṭer na saṃbhrāntir yāvan na kṣobhate manaḥ |<BR>
tāvad eva virantavyaṃ madyād ātma-vatā sadā || 94 ||<BR>
abhyaṅgodvartana-snāna-vāsa-dhūpānulepanaiḥ |<BR>
snigdhoṣṇair bhāvitaś cānnaiḥ pānaṃ vātottaraḥ pibet || 95 ||<BR>
śītopacārair vividhair madhura-snigdha-śītalaiḥ |<BR>
paittiko bhāvitaś cānnaiḥ piban madyaṃ na sīdati || 96 ||<BR>
upacārair a-śiśirair yava-godhūma-bhuk pibet |<BR>
ślaiṣmiko dhanva-jair māṃsair madyaṃ māricikaiḥ saha || 97 ||<BR>
     7.97cv  ślaiṣmiko jāṅgalair māṃsair     7.97dv  madyaṃ maricakaiḥ saha<BR>
tatra vāte hitaṃ madyaṃ prāyaḥ paiṣṭika-gauḍikam |<BR>
pitte sāmbho madhu kaphe mārdvīkāriṣṭa-mādhavam || 98 ||<BR>
     7.98dv  mādhvīkāriṣṭa-mādhavam<BR>
prāk pibec chlaiṣmiko madyaṃ bhuktasyopari paittikaḥ |<BR>
vātikas tu piben madhye sama-doṣo yathecchayā || 99 ||<BR>
     7.99dv  sama-doṣo yathecchati     7.99dv  sama-doṣo yad-ṛcchayā<BR>
madeṣu vāta-pitta-ghnaṃ prāyo mūrchāsu ceṣyate |<BR>
sarva-trāpi viśeṣeṇa pittam evopalakṣayet || 100 ||<BR>
śītāḥ pradehā maṇayaḥ sekā vyajana-mārutāḥ |<BR>
sitā drākṣekṣu-kharjūra-kāśmarya-sva-rasāḥ payaḥ || 101 ||<BR>
siddhaṃ madhura-vargeṇa rasā yūṣāḥ sa-dāḍimāḥ |<BR>
ṣaṣṭikāḥ śālayo raktā yavāḥ sarpiś ca jīvanam || 102 ||<BR>
kalyāṇakaṃ mahā-tiktaṃ ṣaṭ-palaṃ payasāgnikaḥ |<BR>
pippalyo vā śilāhvaṃ vā rasāyana-vidhānataḥ || 103 ||<BR>
tri-phalā vā prayoktavyā sa-ghṛta-kṣaudra-śarkarā |<BR>
prasakta-vegeṣu hitaṃ mukha-nāsāvarodhanam || 104 ||<BR>
pibed vā mānuṣī-kṣīraṃ tena dadyāc ca nāvanam |<BR>
mṛṇāla-bisa-kṛṣṇā vā lihyāt kṣaudreṇa sābhayāḥ || 105 ||<BR>
     7.105av  pibed vā mānuṣaṃ kṣīraṃ<BR>
durālabhāṃ vā mustaṃ vā śītena salilena vā |<BR>
piben marica-kolāsthi-majjośīrāhikesaram || 106 ||<BR>
dhātrī-phala-rase siddhaṃ pathyā-kvāthena vā ghṛtam |<BR>
kuryāt kriyāṃ yathoktāṃ ca yathā-doṣa-balodayam || 107 ||<BR>
pañca karmāṇi ceṣṭāni secanaṃ śoṇitasya ca |<BR>
sat-tvasyālambanaṃ jñānam a-gṛddhir viṣayeṣu ca || 108 ||<BR>
madeṣv ati-pravṛddheṣu mūrchāyeṣu ca yojayet |<BR>
tīkṣṇaṃ saṃnyāsa-vihitaṃ viṣa-ghnaṃ viṣa-jeṣu ca || 109 ||<BR>
     7.109cv  karma saṃnyāsa-vihitaṃ     7.109dv  viṣa-ghnaṃ viṣa-jeṣu tu<BR>
āśu prayojyaṃ saṃnyāse su-tīkṣṇaṃ nasyam añjanam |<BR>
dhūmaḥ pradhamanaṃ todaḥ sūcībhiś ca nakhāntare || 110 ||<BR>
     7.110cv  dhūmaṃ pradhamanaṃ todaḥ     7.110dv  sūcībhiś ca nakhāntaraiḥ<BR>
keśānāṃ luñcanaṃ dāho daṃśo daśana-vṛścikaiḥ |<BR>
kaṭv-amla-gālanaṃ vaktre kapikacchv-avagharṣaṇam || 111 ||<BR>
     7.111dv  kapikacchvāvagharṣaṇam<BR>
utthito labdha-saṃjñaś ca laśuna-sva-rasaṃ pibet |<BR>
khādet sa-vyoṣa-lavaṇaṃ bījapūraka-kesaram || 112 ||<BR>
laghv-anna-prati tīkṣṇoṣṇam adyāt sroto-viśuddhaye |<BR>
vismāpanaiḥ saṃsmaraṇaiḥ priya-śravaṇa-darśanaiḥ || 113 ||<BR>
     7.113av  laghv annaṃ kaṭu-tīkṣṇoṣṇam<BR>
paṭubhir gīta-vāditra-śabdair vyāyāma-śīlanaiḥ |<BR>
sraṃsanollekhanair dhūmaiḥ śoṇitasyāvasecanaiḥ || 114 ||<BR>
upācaret taṃ pratatam anubandha-bhayāt punaḥ |<BR>
tasya saṃrakṣitavyaṃ ca manaḥ pralaya-hetutaḥ || 115 ||<BR>
<BR>
Cikitsāsthāna <BR>
kāle sādhāraṇe vy-abhre nāti-dur-balam arśasam |<BR>
viśuddha-koṣṭhaṃ laghv-alpam anulomanam āśitam || 1 ||<BR>
     8.1cv  viśuddha-koṣṭhaṃ laghv-annam<BR>
śuciṃ kṛta-svasty-ayanaṃ mukta-viṇ-mūtram a-vyatham |<BR>
śayane phalake vānya-narotsaṅge vyapāśritam || 2 ||<BR>
pūrveṇa kāyenottānaṃ praty-āditya-gudaṃ samam |<BR>
samunnata-kaṭī-deśam atha yantraṇa-vāsasā || 3 ||<BR>
sakthnoḥ śiro-dharāyāṃ ca parikṣiptam ṛju sthitam |<BR>
ālambitaṃ paricaraiḥ sarpiṣābhyakta-pāyave || 4 ||<BR>
tato 'smai sarpiṣābhyaktaṃ nidadhyād ṛju yantrakam |<BR>
śanair anu-sukhaṃ pāyau tato dṛṣṭvā pravāhaṇāt || 5 ||<BR>
yantre praviṣṭaṃ dur-nāma plota-guṇṭhitayānu ca |<BR>
śalākayotpīḍya bhiṣag yathokta-vidhinā dahet || 6 ||<BR>
     8.6av  yantre praviṣṭe dur-nāma<BR>
kṣāreṇaivārdram itarat kṣāreṇa jvalanena vā |<BR>
mahad vā balinaś chittvā vīta-yantram athāturam || 7 ||<BR>
sv-abhyakta-pāyu-jaghanam avagāhe nidhāpayet |<BR>
nir-vāta-mandira-sthasya tato 'syācāram ādiśet || 8 ||<BR>
     8.8cv  nir-vātāgāra-saṃsthasya<BR>
ekaikam iti saptāhāt saptāhāt samupācaret |<BR>
prāg dakṣiṇaṃ tato vāmam arśaḥ pṛṣṭhāgra-jaṃ tataḥ || 9 ||<BR>
bahv-arśasaḥ su-dagdhasya syād vāyor anuloma-tā |<BR>
rucir anne 'gni-paṭu-tā svāsthyaṃ varṇa-balodayaḥ || 10 ||<BR>
vasti-śūle tv adho nābher lepayec chlakṣṇa-kalkitaiḥ |<BR>
varṣābhū-kuṣṭha-surabhi-miśi-lohāmarāhvayaiḥ || 11 ||<BR>
śakṛn-mūtra-pratīghāte pariṣekāvagāhayoḥ |<BR>
varaṇālambuṣair aṇḍa-gokaṇṭaka-punarnavaiḥ || 12 ||<BR>
     8.12av  śakṛn-mūtra-parīghāte<BR>
suṣavī-surabhībhyāṃ ca kvātham uṣṇaṃ prayojayet |<BR>
sa-sneham atha-vā kṣīraṃ tailaṃ vā vāta-nāśanam || 13 ||<BR>
yuñjītānnaṃ śakṛd-bhedi snehān vāta-ghna-dīpanān |<BR>
athā-prayojya-dāhasya nirgatān kapha-vāta-jān || 14 ||<BR>
sa-stambha-kaṇḍū-ruk-śophān abhyajya guda-kīlakān |<BR>
bilva-mūlāgnika-kṣāra-kuṣṭhaiḥ siddhena secayet || 15 ||<BR>
     8.15av  saṃrambha-kaṇḍū-ruk-śophān     8.15av  saṃstambha-kaṇḍū-ruk-śophān<BR>
tailenāhi-biḍāloṣṭra-varāha-vasayātha-vā |<BR>
svedayed anu piṇḍena drava-svedena vā punaḥ || 16 ||<BR>
kāsīsaṃ saindhavaṃ rāsnā śuṇṭhī kuṣṭhaṃ ca lāṅgalī |<BR>
śilābhrakāśvamāraṃ ca jantuhṛd danti-citrakau || 16.1+(1) ||<BR>
haritālaṃ tathā svarṇakṣīrī taiś ca pacet samaiḥ |<BR>
tailaṃ sudhārka-payasī gavāṃ mūtre catur-guṇe || 16.1+(2) ||<BR>
etad abhyaṅgato 'rśāṃsi kṣāra-vat pātayed drutam |<BR>
kṣāra-karma-karaṃ hy etan na ca dūṣayate valīm || 16.1+(3) ||<BR>
saktūnāṃ piṇḍikābhir vā snigdhānāṃ taila-sarpiṣā |<BR>
rāsnāyā hapuṣāyā vā piṇḍair vā kārṣṇyagandhikaiḥ || 17 ||<BR>
     8.17dv  piṇḍair vā kārṣakānvitaiḥ<BR>
arka-mūlaṃ śamī-pattram nṛ-keśaḥ sarpa-kañcukam |<BR>
mārjāra-carma sarpiś ca dhūpanaṃ hitam arśasām || 18 ||<BR>
tathāśvagandhā surasā bṛhatī pippalī ghṛtam |<BR>
dhānyāmla-piṣṭair jīmūta-bījais taj-jālakaṃ mṛdu || 19 ||<BR>
lepitaṃ chāyayā śuṣkaṃ vartir guda-ja-śātanī |<BR>
sa-jāla-mūla-jīmūta-lehe vā kṣāra-saṃyute || 20 ||<BR>
guñjā-sūraṇa-kūṣmāṇḍa-bījair vartis tathā-guṇā |<BR>
snuk-kṣīrārdra-niśā-lepas tathā go-mūtra-kalkitaiḥ || 21 ||<BR>
kṛkavāku-śakṛt-kṛṣṇā-niśā-guñjā-phalais tathā |<BR>
snuk-kṣīra-piṣṭaiḥ ṣaḍgranthā-halinī-vāraṇāsthibhiḥ || 22 ||<BR>
kulīraśṛṅgī-vijayā-kuṣṭhāruṣkara-tutthakaiḥ |<BR>
śigru-mūlaka-jair bījaiḥ pattrair aśvaghna-nimba-jaiḥ || 23 ||<BR>
     8.23cv  śigru-mūlaka-bījair vā<BR>
pīlu-mūlena bilvena hiṅgunā ca samanvitaiḥ |<BR>
kuṣṭhaṃ śirīṣa-bījāni pippalyaḥ saindhavaṃ guḍaḥ || 24 ||<BR>
arka-kṣīraṃ sudhā-kṣīraṃ tri-phalā ca pralepanam |<BR>
ārkaṃ payaḥ sudhā-kāṇḍaṃ kaṭukālābu-pallavāḥ || 25 ||<BR>
     8.25av  ārkaṃ payaḥ snuhī-kāṇḍaṃ<BR>
karañjo basta-mūtraṃ ca lepanaṃ śreṣṭham arśasām |<BR>
ānuvāsanikair lepaḥ pippaly-ādyaiś ca pūjitaḥ || 26 ||<BR>
ebhir evauṣadhaiḥ kuryāt tailāny abhyañjanāya ca |<BR>
dhūpanālepanābhyaṅgaiḥ prasravanti gudāṅkurāḥ || 27 ||<BR>
     8.27av  ebhir lepauṣadhaiḥ kuryāt     8.27bv  tailāny abhyañjanāni ca<BR>
saṃcitaṃ duṣṭa-rudhiraṃ tataḥ saṃpadyate sukhī |<BR>
a-vartamānam ucchūna-kaṭhinebhyo hared asṛk || 28 ||<BR>
arśobhyo jala-jā-śastra-sūcī-kūrcaiḥ punaḥ punaḥ |<BR>
śītoṣṇa-snigdha-rūkṣair hi na vyādhir upaśāmyati || 29 ||<BR>
     8.29cv  śītoṣṇa-snigdha-rūkṣādyair<BR>
rakte duṣṭe bhiṣak tasmād raktam evāvasecayet |<BR>
yo jāto go-rasaḥ kṣīrād vahni-cūrṇāvacūrṇitāt || 30 ||<BR>
     8.30dv  bahu-mūlāvacūrṇitāt<BR>
pibaṃs tam eva tenaiva bhuñjāno guda-jān jayet |<BR>
kovidārasya mūlānāṃ mathitena rajaḥ piban || 31 ||<BR>
     8.31dv  mathitena rajaḥ pibet<BR>
aśnan jīrṇe ca pathyāni mucyate hata-nāmabhiḥ |<BR>
guda-śvayathu-śūlārto mandāgnir gaulmikān pibet || 32 ||<BR>
hiṅgv-ādīn anu-takraṃ vā khāded guḍa-harītakīm |<BR>
takreṇa vā pibet pathyā-vellāgni-kuṭaja-tvacaḥ || 33 ||<BR>
     8.33av  hiṅgv-ādīn anu-takrāṃ vā     8.33cv  takreṇa vā pibet pathyāṃ     8.33dv <BR>
vellāgni-kuṭaja-tvacaḥ<BR>
kaliṅga-magadhā-jyotiḥ-sūraṇān vāṃśa-vardhitān |<BR>
koṣṇāmbunā vā tri-paṭu-vyoṣa-hiṅgv-amla-vetasam || 34 ||<BR>
yuktaṃ bilva-kapitthābhyāṃ mahauṣadha-viḍena vā |<BR>
aruṣkarair yavānyā vā pradadyāt takra-tarpaṇam || 35 ||<BR>
     8.35cv  āruṣkarair yavānyā vā<BR>
dadyād vā hapuṣā-hiṅgu-citrakaṃ takra-saṃyutam |<BR>
māsaṃ takrānu-pānāni khādet pīlu-phalāni vā || 36 ||<BR>
pibed ahar ahas takraṃ nir-anno vā pra-kāmataḥ |<BR>
aty-arthaṃ manda-kāyāgnes takram evāvacārayet || 37 ||<BR>
     8.37cv  aty-artha-manda-kāyāgnes<BR>
saptāhaṃ vā daśāhaṃ vā māsārdhaṃ māsam eva ca |<BR>
bala-kāla-vikāra-jño bhiṣak takraṃ prayojayet || 38 ||<BR>
sāyaṃ vā lāja-saktūnāṃ dadyāt takrāvalehikām |<BR>
jīrṇe takre pradadyād vā takra-peyāṃ sa-saindhavām || 39 ||<BR>
takrānu-pānaṃ sa-snehaṃ takraudanam ataḥ param |<BR>
yūṣai rasair vā takrāḍhyaiḥ śālīn bhuñjīta mātrayā || 40 ||<BR>
rūkṣam ardhoddhṛta-snehaṃ yataś cān-uddhṛtaṃ ghṛtam |<BR>
takraṃ doṣāgni-bala-vit tri-vidhaṃ tat prayojyet || 41 ||<BR>
na virohanti guda-jāḥ punas takra-samāhatāḥ |<BR>
niṣiktaṃ tad dhi dahati bhūmāv api tṛṇolupam || 42 ||<BR>
     8.42cv  niṣiktaṃ tad vidahati<BR>
srotaḥsu takra-śuddheṣu raso dhātūn upaiti yaḥ |<BR>
tena puṣṭir balaṃ varṇaḥ paraṃ tuṣṭiś ca jāyate || 43 ||<BR>
vāta-śleṣma-vikārāṇāṃ śataṃ ca vinivartate |<BR>
mathitaṃ bhājane kṣudra-bṛhatī-phala-lepite || 44 ||<BR>
niśāṃ paryuṣitaṃ peyam icchadbhir guda-ja-kṣayam |<BR>
dhānyopakuñcikājājī-hapuṣā-pippalī-dvayaiḥ || 45 ||<BR>
kāravī-granthika-śaṭhī-yavāny-agni-yavānakaiḥ |<BR>
cūrṇitair ghṛta-pātra-sthaṃ nāty-amlaṃ takram āsutam || 46 ||<BR>
     8.46bv  -yavāny-agni-yavānikaiḥ<BR>
takrāriṣṭaṃ pibej jātaṃ vyaktāmla-kaṭu kāmataḥ |<BR>
dīpanaṃ rocanaṃ varṇyaṃ kapha-vātānulomanam || 47 ||<BR>
guda-śvayathu-kaṇḍv-arti-nāśanaṃ bala-vardhanam |<BR>
tvacaṃ citraka-mūlasya piṣṭvā kumbhaṃ pralepayet || 48 ||<BR>
takraṃ vā dadhi vā tatra jātam arśo-haraṃ pibet |<BR>
bhārgy-āsphotāmṛtā-pañca-koleṣv apy eṣa saṃvidhiḥ || 49 ||<BR>
piṣṭair gaja-kaṇā-pāṭhā-kāravī-pañca-kolakaiḥ |<BR>
tumburv-ajājī-dhanikā-bilva-madhyaiś ca kalpayet || 50 ||<BR>
phalāmlān yamaka-snehān peyā-yūṣa-rasādikān |<BR>
ebhir evauṣadhaiḥ sādhyaṃ vāri sarpiś ca dīpanam || 51 ||<BR>
kramo 'yaṃ bhinna-śakṛtāṃ vakṣyate gāḍha-varcasām |<BR>
snehāḍhyaiḥ saktubhir yuktāṃ lavaṇāṃ vāruṇīṃ pibet || 52 ||<BR>
lavaṇā eva vā takra-sīdhu-dhānyāmla-vāruṇīḥ |<BR>
prāg-bhaktān yamake bhṛṣṭān saktubhiś cāvacūrṇitān || 53 ||<BR>
     8.53cv  prāg-bhaktaṃ yamake bhṛṣṭān<BR>
karañja-pallavān khāded vāta-varco-'nulomanān |<BR>
sa-guḍaṃ nāgaraṃ pāṭhāṃ guḍa-kṣāra-ghṛtāni vā || 54 ||<BR>
     8.54cv  sa-guḍaṃ nāgaraṃ pāṭhā-     8.54dv  -guḍa-kṣāra-ghṛtāni vā<BR>
go-mūtrādhyuṣitām adyāt sa-guḍāṃ vā harītakīm |<BR>
pathyā-śata-dvayān mūtra-droṇenā-mūtra-saṃkṣayāt || 55 ||<BR>
     8.55cv  pathyā-śata-dvayaṃ mūtra-<BR>
pakvāt khādet sa-madhunī dve dve hanti kaphodbhavān |<BR>
dur-nāma-kuṣṭha-śvayathu-gulma-mehodara-kṛmīn || 56 ||<BR>
     8.56av  paktvā khādet sa-madhunī<BR>
granthy-arbudāpacī-sthaulya-pāṇḍu-rogāḍhya-mārutān |<BR>
ajaśṛṅgī-jaṭā-kalkam ajā-mūtreṇa yaḥ pibet || 57 ||<BR>
guḍa-vārtāka-bhuk tasya naśyanty āśu gudāṅkurāḥ |<BR>
śreṣṭhā-rasena trivṛtāṃ pathyāṃ takreṇa vā saha || 58 ||<BR>
pathyāṃ vā pippalī-yuktāṃ ghṛta-bhṛṣṭāṃ guḍānvitām |<BR>
atha-vā sa-trivṛd-dantīṃ bhakṣayed anulomanīm || 59 ||<BR>
hate gudāśraye doṣe guda-jā yānti saṃkṣayam |<BR>
dāḍima-sva-rasājājī-yavānī-guḍa-nāgaraiḥ || 60 ||<BR>
     8.60av  hṛte gudāśraye doṣe<BR>
pāṭhayā vā yutaṃ takraṃ vāta-varco-'nulomanam |<BR>
sīdhuṃ vā gauḍam atha-vā sa-citraka-mahauṣadham || 61 ||<BR>
pibet surāṃ vā hapuṣā-pāṭhā-sauvarcalānvitām |<BR>
daśādi-daśakair vṛddhāḥ pippalīr dvi-picuṃ tilān || 62 ||<BR>
     8.62dv  pippalīr dvi-picuṃ tilāt<BR>
pītvā kṣīreṇa labhate balaṃ deha-hutāśayoḥ |<BR>
duḥsparśakena bilvena yavānyā nāgareṇa vā || 63 ||<BR>
     8.63dv  yavānyā nāgareṇa ca<BR>
ekaikenāpi saṃyuktā pāṭhā hanty arśasāṃ rujam |<BR>
salilasya vahe paktvā prasthārdham abhayā-tvacām || 64 ||<BR>
     8.64dv  prasthārdham abhayā-tvacam<BR>
prasthaṃ dhātryā daśa-palaṃ kapitthānāṃ tato 'rdhataḥ |<BR>
viśālāṃ lodhra-marica-kṛṣṇā-vellailavālukam || 65 ||<BR>
dvi-palāṃśaṃ pṛthak pāda-śeṣe pūte guḍāt tule |<BR>
dattvā prasthaṃ ca dhātakyāḥ sthāpayed ghṛta-bhājane || 66 ||<BR>
     8.66cv  dattvā prasthaṃ tu dhātakyāḥ<BR>
pakṣāt sa śīlito 'riṣṭaḥ karoty agniṃ nihanti ca |<BR>
guda-ja-grahaṇī-pāṇḍu-kuṣṭhodara-gara-jvarān || 67 ||<BR>
śvayathu-plīha-hṛd-roga-gulma-yakṣma-vami-kṛmīn |<BR>
jala-droṇe paced dantī-daśa-mūla-varāgnikān || 68 ||<BR>
pālikān pāda-śeṣe tu kṣiped guḍa-tulāṃ param |<BR>
pūrva-vat sarvam asya syād ānulomi-taras tv ayam || 69 ||<BR>
paced durālabhā-prasthaṃ droṇe 'pāṃ prāsṛtaiḥ saha |<BR>
dantī-pāṭhāgni-vijayā-vāsāmalaka-nāgaraiḥ || 70 ||<BR>
     8.70bv  droṇe 'pāṃ dvi-palaiḥ saha<BR>
tasmin sitā-śataṃ dadyāt pāda-sthe 'nyac ca pūrva-vat |<BR>
limpet kumbhaṃ tu phalinī-kṛṣṇā-cavyājya-mākṣikaiḥ || 71 ||<BR>
prāg-bhaktam ānulomyāya phalāmlaṃ vā pibed ghṛtam |<BR>
cavya-citraka-siddhaṃ vā yava-kṣāra-guḍānvitam || 72 ||<BR>
pippalī-mūla-siddhaṃ vā sa-guḍa-kṣāra-nāgaram |<BR>
pippalī-pippalī-mūla-dhānakā-dāḍimair ghṛtam || 73 ||<BR>
     8.73dv  -dhānyakā-dāḍimair ghṛtam<BR>
dadhnā ca sādhitaṃ vāta-śakṛn-mūtra-vibandha-nut |<BR>
palāśa-kṣāra-toyena tri-guṇena paced ghṛtam || 74 ||<BR>
     8.74bv  -śakṛn-mūtra-vibandha-hṛt<BR>
vatsakādi-pratīvāpam arśo-ghnaṃ dīpanaṃ param |<BR>
pañca-kolābhayā-kṣāra-yavānī-viḍa-saindhavaiḥ || 75 ||<BR>
sa-pāṭhā-dhānya-maricaiḥ sa-bilvair dadhi-mat ghṛtam |<BR>
sādhayet taj jayaty āśu guda-vaṅkṣaṇa-vedanām || 76 ||<BR>
pravāhikāṃ guda-bhraṃśaṃ mūtra-kṛcchraṃ parisravam |<BR>
pāṭhājamoda-dhanikā-śvadaṃṣṭrā-pañca-kolakaiḥ || 77 ||<BR>
sa-bilvair dadhni cāṅgerī-sva-rase ca catur-guṇe |<BR>
hanty ājyaṃ siddham ānāhaṃ mūtra-kṛcchraṃ pravāhikām || 78 ||<BR>
guda-bhraṃśārti-guda-ja-grahaṇī-gada-mārutān |<BR>
śikhi-tittiri-lāvānāṃ rasān amlān su-saṃskṛtān || 79 ||<BR>
dakṣāṇāṃ vartakānāṃ vā dadyād viḍ-vāta-saṃgrahe |<BR>
vāstukāgni-trivṛd-dantī-pāṭhāmlīkādi-pallavān || 80 ||<BR>
anyac ca kapha-vāta-ghnaṃ śākaṃ ca laghu bhedi ca |<BR>
sa-hiṅgu yamake bhṛṣṭaṃ siddhaṃ dadhi-saraiḥ saha || 81 ||<BR>
     8.81dv  siddhaṃ dadhi-sareṇa ca<BR>
dhanikā-pañca-kolābhyāṃ piṣṭābhyāṃ dāḍimāmbunā |<BR>
ārdrikāyāḥ kisalayaiḥ śakalair ārdrakasya ca || 82 ||<BR>
yuktam aṅgāra-dhūpena hṛdyena surabhī-kṛtam |<BR>
sa-jīrakaṃ sa-maricaṃ viḍa-sauvarcalotkaṭam || 83 ||<BR>
     8.83av  yuktam aṅgāra-dhūmena<BR>
vātottarasya rūkṣasya mandāgner baddha-varcasaḥ |<BR>
kalpayed rakta-śāly-anna-vyañjanaṃ śāka-vad rasān || 84 ||<BR>
     8.84cv  kalpayed rakta-śāly-annaṃ     8.84dv  vyañjanaṃ śāka-vad rasān     8.84dv <BR>
vyañjanāñ chāka-vad rasān<BR>
go-godhā-chagaloṣṭrāṇāṃ viśeṣāt kravya-bhojinām |<BR>
madirāṃ śārkaraṃ gauḍaṃ sīdhuṃ takraṃ tuṣodakam || 85 ||<BR>
ariṣṭaṃ mastu pānīyaṃ pānīyaṃ vālpakaṃ śṛtam |<BR>
dhānyena dhānya-śuṇṭhībhyāṃ kaṇṭakārikayātha-vā || 86 ||<BR>
ante bhaktasya madhye vā vāta-varco-'nulomanam |<BR>
viḍ-vāta-kapha-pittānām ānulomye hi nir-male || 87 ||<BR>
gude śāmyanti guda-jāḥ pāvakaś cābhivardhate |<BR>
udāvarta-parītā ye ye cāty-arthaṃ virūkṣitāḥ || 88 ||<BR>
viloma-vātāḥ śūlārtās teṣv iṣṭam anuvāsanam |<BR>
pippalīṃ madanaṃ bilvaṃ śatāhvāṃ madhukaṃ vacām || 89 ||<BR>
kuṣṭhaṃ śaṭhīṃ puṣkarākhyaṃ citrakaṃ devadāru ca |<BR>
piṣṭvā tailaṃ vipaktavyaṃ dvi-guṇa-kṣīra-saṃyutam || 90 ||<BR>
     8.90av  kuṣṭhaṃ śaṭhīṃ puṣkarāhvaṃ     8.90av  kuṣṭhaṃ śaṭhīṃ pauṣkarākhyaṃ<BR>
     8.90av  kuṣṭhaṃ śuṇṭhīṃ puṣkarākhyaṃ<BR>
arśasāṃ mūḍha-vātānāṃ tac chreṣṭham anuvāsanam |<BR>
guda-niḥsaraṇaṃ śūlaṃ mūtra-kṛcchraṃ pravāhikām || 91 ||<BR>
kaṭy-ūru-pṛṣṭha-daurbalyam ānāhaṃ vaṅkṣaṇāśrayam |<BR>
picchā-srāvaṃ gude śophaṃ vāta-varco-vinigraham || 92 ||<BR>
utthānaṃ bahu-śo yac ca jayet tac cānuvāsanāt |<BR>
nirūhaṃ vā prayuñjīta sa-kṣīraṃ pāñcamūlikam || 93 ||<BR>
sa-mūtra-sneha-lavaṇaṃ kalkair yuktaṃ phalādibhiḥ |<BR>
atha raktārśasāṃ vīkṣya mārutasya kaphasya vā || 94 ||<BR>
     8.94dv  mārutasya kaphasya ca<BR>
anubandhaṃ tataḥ snigdhaṃ rūkṣaṃ vā yojayed dhimam |<BR>
śakṛc chyāvaṃ kharaṃ rūkṣam adho niryāti nānilaḥ || 95 ||<BR>
kaṭy-ūru-guda-śūlaṃ ca hetur yadi ca rūkṣaṇam |<BR>
tatrānubandho vātasya śleṣmaṇo yadi viṭ ślathā || 96 ||<BR>
śvetā pītā guruḥ snigdhā sa-picchaḥ stimito gudaḥ |<BR>
hetuḥ snigdha-gurur vidyād yathā-svaṃ cāsra-lakṣaṇāt || 97 ||<BR>
duṣṭe 'sre śodhanaṃ kāryaṃ laṅghanaṃ ca yathā-balam |<BR>
yāvac ca doṣaiḥ kāluṣyaṃ srutes tāvad upekṣaṇam || 98 ||<BR>
doṣāṇāṃ pācanārthaṃ ca vahni-saṃdhukṣaṇāya ca |<BR>
saṃgrahāya ca raktasya paraṃ tiktair upācaret || 99 ||<BR>
yat tu prakṣīṇa-doṣasya raktaṃ vātolbaṇasya vā |<BR>
snehais tat sādhayet yuktaiḥ pānābhyañjana-vastiṣu || 100 ||<BR>
yat tu pittolbaṇaṃ raktaṃ gharma-kāle pravartate |<BR>
stambhanīyaṃ tad ekāntān na ced vāta-kaphānugam || 101 ||<BR>
sa-kaphe 'sre pibet pākyaṃ śuṇṭhī-kuṭaja-valkalam |<BR>
kirātatiktakaṃ śuṇṭhīṃ dhanvayāsaṃ ku-candanam || 102 ||<BR>
dārvī-tvaṅ-nimba-sevyāni tvacaṃ vā dāḍimodbhavām |<BR>
kuṭaja-tvak-phalaṃ tārkṣyaṃ mākṣikaṃ ghuṇavallabhām || 103 ||<BR>
pibet taṇḍula-toyena kalkitaṃ vā mayūrakam |<BR>
tulāṃ divyāmbhasi paced ārdrāyāḥ kuṭaja-tvacaḥ || 104 ||<BR>
nī-rasāyāṃ tvaci kvāthe dadyāt sūkṣma-rajī-kṛtān |<BR>
samaṅgā-phalinī-moca-rasān muṣṭy-aṃśakān samān || 105 ||<BR>
taiś ca śakrayavān pūte tato darvī-pralepanam |<BR>
paktvāvalehaṃ līḍhvā ca taṃ yathāgni-balaṃ pibet || 106 ||<BR>
     8.106av  taiś ca śakrayavān pūtaṃ<BR>
peyāṃ maṇḍaṃ payaś chāgaṃ gavyaṃ vā chāga-dugdha-bhuk |<BR>
leho 'yaṃ śamayaty āśu raktātīsāra-pāyu-jān || 107 ||<BR>
bala-vad rakta-pittaṃ ca sravad ūrdhvam adho 'pi vā |<BR>
kuṭaja-tvak-tulāṃ droṇe paced aṣṭāṃśa-śeṣitam || 108 ||<BR>
     8.108dv  paced aṣṭāṃśa-śeṣitām<BR>
kalkī-kṛtya kṣipet tatra tārkṣya-śailaṃ kaṭu-trayam |<BR>
lodhra-dvayaṃ moca-rasaṃ balāṃ dāḍima-jaṃ tvacam || 109 ||<BR>
bilva-karkaṭikāṃ mustaṃ samaṅgāṃ dhātakī-phalam |<BR>
palonmitaṃ daśa-palaṃ kuṭajasyaiva ca tvacaḥ || 110 ||<BR>
triṃśat palāni guḍato ghṛtāt pūte ca viṃśatiḥ |<BR>
tat pakvaṃ leha-tāṃ yātaṃ dhānye pakṣa-sthitaṃ lihan || 111 ||<BR>
sarvārśo-grahaṇī-doṣa-śvāsa-kāsān niyacchati |<BR>
lodhraṃ tilān moca-rasaṃ samaṅgāṃ candanotpalam || 112 ||<BR>
     8.112bv  -śvāsa-kāsān nibarhati<BR>
pāyayitvāja-dugdhena śālīṃs tenaiva bhojayet |<BR>
yaṣṭy-āhva-padmakānantā-payasyā-kṣīra-moraṭam || 113 ||<BR>
sa-sitā-madhu pātavyaṃ śīta-toyena tena vā |<BR>
lodhra-kaṭvaṅga-kuṭaja-samaṅgā-śālmalī-tvacam || 114 ||<BR>
     8.114dv  -samaṅgā-śālmalī-tvacaḥ<BR>
hima-kesara-yaṣṭy-āhva-sevyaṃ vā taṇḍulāmbunā |<BR>
yavānīndrayavāḥ pāṭḥā bilvaṃ śuṇṭhī rasāñjanam || 115 ||<BR>
cūrṇaś cale hitaḥ śūle pravṛtte cāti-śoṇite |<BR>
dugdhikā-kaṇṭakārībhyāṃ siddhaṃ sarpiḥ praśasyate || 116 ||<BR>
atha-vā dhātakī-lodhra-kuṭaja-tvak-phalotpalaiḥ |<BR>
sa-kesarair yava-kṣāra-dāḍima-sva-rasena vā || 117 ||<BR>
śarkarāmbho-ja-kiñjalka-sahitaṃ saha vā tilaiḥ |<BR>
abhyastaṃ rakta-guda-jān nava-nītaṃ niyacchati || 118 ||<BR>
chāgāni nava-nītājya-kṣīra-māṃsāni jāṅgalaḥ |<BR>
an-amlo vā kad-amla vā sa-vāstuka-raso rasaḥ || 119 ||<BR>
rakta-śāliḥ saro dadhnaḥ ṣaṣṭikas taruṇī surā |<BR>
taruṇaś ca surā-maṇḍaḥ śoṇitasyauṣadhaṃ param || 120 ||<BR>
peyā-yūṣa-rasādyeṣu palāṇḍuḥ kevalo 'pi vā |<BR>
sa jayaty ulbaṇaṃ raktaṃ mārutaṃ ca prayojitaḥ || 121 ||<BR>
vātolbaṇāni prāyeṇa bhavanty asre 'ti-niḥsṛte |<BR>
arśāṃsi tasmād adhikaṃ taj-jaye yatnam ācaret || 122 ||<BR>
dṛṣṭvāsra-pittaṃ prabalam a-balau ca kaphānilau |<BR>
śītopacāraḥ kartavyaḥ sarva-thā tat-praśāntaye || 123 ||<BR>
na ced evaṃ śamas tasya snigdhoṣṇais tarpayet tataḥ |<BR>
rasaiḥ koṣṇaiś ca sarpirbhir avapīḍaka-yojitaiḥ || 124 ||<BR>
     8.124av  yadā caivaṃ śamo na syāt<BR>
secayet taṃ kavoṣṇaiś ca kāmaṃ taila-payo-ghṛtaiḥ |<BR>
yavāsa-kuśa-kāśānāṃ mūlaṃ puṣpaṃ ca śālmaleḥ || 125 ||<BR>
nyagrodhodumbarāśvattha-śuṅgāś ca dvi-palonmitāḥ |<BR>
tri-prasthe salilasyaitat kṣīra-prasthe ca sādhayet || 126 ||<BR>
kṣīra-śeṣe kaṣāye ca tasmin pūte vimiśrayet |<BR>
kalkī-kṛtaṃ moca-rasaṃ samaṅgāṃ candanotpalam || 127 ||<BR>
priyaṅguṃ kauṭajaṃ bījaṃ kamalasya ca kesaram |<BR>
picchā-vastir ayaṃ siddhaḥ sa-ghṛta-kṣaudra-śarkaraḥ || 128 ||<BR>
pravāhikā-guda-bhraṃśa-rakta-srāva-jvarāpahaḥ |<BR>
yaṣṭy-āhva-puṇḍarīkeṇa tathā moca-rasādibhiḥ || 129 ||<BR>
kṣīra-dvi-guṇitaḥ pakvo deyaḥ sneho 'nuvāsanam |<BR>
madhukotpala-lodhrāmbu samaṅgā bilva-candanam || 130 ||<BR>
cavikātiviṣā mustaṃ pāṭhā kṣāro yavāgra-jaḥ |<BR>
dārvī-tvaṅ nāgaraṃ māṃsī citrako devadāru ca || 131 ||<BR>
cāṅgerī-sva-rase sarpiḥ sādhitaṃ tais tri-doṣa-jit |<BR>
arśo-'tīsāra-grahaṇī-pāṇḍu-roga-jvarā-rucau || 132 ||<BR>
mūtra-kṛcchre guda-bhraṃśe vasty-ānāhe pravāhaṇe |<BR>
picchā-srāve 'rśasāṃ śūle deyaṃ tat paramauṣadham || 133 ||<BR>
vyatyāsān madhurāmlāni śītoṣṇāni ca yojayet |<BR>
nityam agni-balāpekṣī jayaty arśaḥ-kṛtān gadān || 134 ||<BR>
     8.134dv  jayaty arśaḥ-kṛtāṃ rujam<BR>
udāvartārtam abhyajya tailaiḥ śīta-jvarāpahaiḥ |<BR>
su-snigdhaiḥ svedayet piṇḍair vartim asmai gude tataḥ || 135 ||<BR>
abhyaktāṃ tat-karāṅguṣṭha-saṃnibhām anulomanīm |<BR>
dadyāc chyāmā-trivṛd-dantī-pippalī-nīlinī-phalaiḥ || 136 ||<BR>
vicūrṇitair dvi-lavaṇair guḍa-go-mūtra-saṃyutaiḥ |<BR>
tad-van māgadhikā-rāṭha-gṛha-dhūmaiḥ sa-sarṣapaiḥ || 137 ||<BR>
     8.137bv  guḍa-go-mūtra-pācitaiḥ<BR>
eteṣām eva vā cūrṇaṃ gude nāḍyā vinirdhamet |<BR>
tad-vighāte su-tīkṣṇaṃ tu vastiṃ snigdhaṃ prapīḍayet || 138 ||<BR>
ṛjū-kuryād guda-sirā-viṇ-mūtra-maruto 'sya saḥ |<BR>
bhūyo 'nubandhe vāta-ghnair virecyaḥ sneha-recanaiḥ || 139 ||<BR>
     8.139av  ṛjū-kuryād guda-śiro-<BR>
anuvāsyaś ca raukṣyād dhi saṅgo māruta-varcasoḥ |<BR>
tri-paṭu-tri-kaṭu-śreṣṭhā-danty-aruṣkara-citrakam || 140 ||<BR>
jarjaraṃ sneha-mūtrāktam antar-dhūmaṃ vipācayet |<BR>
śarāva-saṃdhau mṛl-lipte kṣāraḥ kalyāṇakāhvayaḥ || 141 ||<BR>
sa pītaḥ sarpiṣā yukto bhakte vā snigdha-bhojinā |<BR>
udāvarta-vibandhārśo-gulma-pāṇḍūdara-kṛmīn || 142 ||<BR>
mūtra-saṅgāśmarī-śopha-hṛd-roga-grahaṇī-gadān |<BR>
meha-plīha-rujānāha-śvāsa-kāsāṃś ca nāśayet || 143 ||<BR>
sarvaṃ ca kuryād yat proktam arśasāṃ gāḍha-varcasām || 144ab ||<BR>
droṇe 'pāṃ pūti-valka-dvi-tulam atha pacet pāda-śeṣe ca tasmin || 144c ||<BR>
     8.144cv  droṇe 'pāṃ pūti-valkaṃ dvi-tulam atha pacet pāda-śeṣe ca tasmin<BR>
deyāśītir guḍasya pratanuka-rajaso vyoṣato 'ṣṭau palāni || 144d ||<BR>
etan māsena jātaṃ janayati paramām ūṣmaṇaḥ pakti-śaktiṃ || 144e ||<BR>
śuktaṃ kṛtvānulomyaṃ prajayati guda-ja-plīha-gulmodarāṇi || 144f ||<BR>
pacet tulāṃ pūti-karañja-valkād dve mūlataś citraka-kaṇṭakāryoḥ |<BR>
droṇa-traye 'pi caraṇāvaśeṣe pūte śataṃ tatra guḍasya dadyāt || 145 ||<BR>
palikaṃ ca su-cūrṇitaṃ tri-jāta-tri-kaṭu-granthika-dāḍimāśmabhedam |<BR>
pura-puṣkara-mūla-dhānya-cavyaṃ hapuṣām ārdrakam amla-vetasaṃ ca || 146 ||<BR>
śītī-bhūtaṃ kṣaudra-viṃśaty-upetam ārdra-drākṣā-bījapūrārdrakaiś ca |<BR>
yuktaṃ kāmaṃ gaṇḍikābhis tathekṣoḥ sarpiḥ-pātre māsa-mātreṇa jātam || 147 ||<BR>
cukraṃ krakacam ivedaṃ dur-nāmnāṃ vahni-dīpanaṃ paramam |<BR>
pāṇḍu-garodara-gulma-plīhānāhāśma-kṛcchra-ghnam || 148 ||<BR>
droṇaṃ pīlu-rasasya vastra-galitaṃ nyastaṃ havir-bhājane || 149a ||<BR>
yuñjīta dvi-palair madā-madhuphalā-kharjūra-dhātrī-phalaiḥ || 149b ||<BR>
pāṭhā-mādri-durālabhāmla-vidula-vyoṣa-tvag-elollakaiḥ || 149c ||<BR>
     8.149cv  pāṭhā-mādri-durālabhāmla-vidula-vyoṣa-tvag-ellāllakaiḥ<BR>
spṛkkā-kola-lavaṅga-vella-capalā-mūlāgnikaiḥ pālikaiḥ || 149d ||<BR>
guḍa-pala-śata-yojitaṃ nivāte nihitam idaṃ prapibaṃś ca pakṣa-mātrāt |<BR>
niśamayati gudāṅkurān sa-gulmān anala-balaṃ prabalaṃ karoti cāśu || 150 ||<BR>
     8.150cv  praśamayati gudāṅkurān sa-gulmān<BR>
ekaika-śo daśa-pale daśa-mūla-kumbha-pāṭhā-dvayārka-ghuṇavallabha-kaṭphalānām |<BR>
dagdhe srute 'nu kalaśena jalena pakve pāda-sthite guḍa-tulāṃ pala-pañcakaṃ ca || 151 ||<BR>
     8.151bv  -pāṭhābhayārka-ghuṇavallabha-kaṭphalānām<BR>
dadyāt praty-ekaṃ vyoṣa-cavyābhayānāṃ vahner muṣṭī dve yava-kṣārataś ca |<BR>
darvīm ālimpan hanti līḍho guḍo 'yaṃ gulma-plīhārśaḥ-kuṣṭha-mehāgni-sādān || 152 ||<BR>
toya-droṇe citraka-mūla-tulārdhaṃ sādhyaṃ yāvat pāda-dala-stham athedam |<BR>
aṣṭau dattvā jīrṇa-guḍasya palāni kvāthyaṃ bhūyaḥ sāndra-tayā samam etat || 153 ||<BR>
     8.153bv  sādhyaṃ yāvat pāda-jala-stham apy idam<BR>
tri-kaṭuka-miśi-pathyā-kuṣṭha-mustā-varāṅga-kṛmiripu-dahanailā-cūrṇa-kīrṇo 'valehaḥ |<BR>
jayati guda-ja-kuṣṭha-plīha-gulmodarāṇi prabalayati hutāśaṃ śaśvad abhyasyamānaḥ ||<BR>
154 ||<BR>
     8.154cv  jayati guda-ja-yukta-plīha-gulmodarāṇi<BR>
guḍa-vyoṣa-varā-vella-tilāruṣkara-citrakaiḥ |<BR>
arśāṃsi hanti guṭikā tvag-vikāraṃ ca śīlitā || 155 ||<BR>
mṛl-liptaṃ sauraṇaṃ kandaṃ paktvāgnau puṭa-pāka-vat |<BR>
adyāt sa-taila-lavaṇaṃ dur-nāma-vinivṛttaye || 156 ||<BR>
marica-pippali-nāgara-citrakān krama-vivardhita-bhāga-samāhṛtān |<BR>
śikhi-catur-guṇa-sūraṇa-yojitān kuru guḍena guḍān guda-ja-cchidaḥ || 157 ||<BR>
cūrṇī-kṛtāḥ ṣo-ḍaśa sūraṇasya bhāgās tato 'rdhena ca citrakasya |<BR>
mahauṣadhād dvau maricasya caiko guḍena dur-nāma-jayāya piṇḍī || 158 ||<BR>
pathyā-nāgara-kṛṣṇā-karañja-vellāgnibhiḥ sitā-tulyaiḥ |<BR>
vaḍabā-mukha iva jarayati bahu-gurv api bhojanaṃ cūrṇaḥ || 159 ||<BR>
     8.159dv  bahu-gurv api bhojanaṃ cūrṇam<BR>
kaliṅga-lāṅgalī-kṛṣṇā-vahny-apāmārga-taṇḍulaiḥ |<BR>
bhūnimba-saindhava-guḍair guḍā guda-ja-nāśanāḥ || 160 ||<BR>
lavaṇottama-vahni-kaliṅga-yavāṃś ciribilva-mahāpicumanda-yutān |<BR>
piba sapta-dinaṃ mathitāluḍitān yadi marditum icchasi pāyu-ruhān || 161 ||<BR>
     8.161cv  piba sapta-dinaṃ mathitālulitān     8.161dv  yadi marditum icchasi<BR>
pāyu-ruhaḥ<BR>
śuṣkeṣu bhallātakam agryam uktaṃ bhaiṣajyam ārdreṣu tu vatsaka-tvak |<BR>
sarveṣu sarvartuṣu kālaśeyam arśaḥsu balyaṃ ca malāpahaṃ ca || 162 ||<BR>
bhittvā vibandhān anulomanāya yan mārutasyāgni-balāya yac ca |<BR>
tad anna-pānauṣadham arśasena sevyaṃ vivarjyaṃ viparītam asmāt || 163 ||<BR>
arśo-'tisāra-grahaṇī-vikārāḥ prāyeṇa cānyo-'nya-nidāna-bhūtāḥ |<BR>
sanne 'nale santi na santi dīpte rakṣed atas teṣu viśeṣato 'gnim || 164 ||<BR>
     8.164dv  rakṣet tatas teṣu viśeṣato 'gnim<BR>
<BR>
Cikitsāsthāna <BR>
atīsāro hi bhūyiṣṭhaṃ bhavaty āmāśayānvayaḥ |<BR>
hatvāgniṃ vāta-je 'py asmāt prāk tasmiō̃ laṅghanaṃ hitam || 1 ||<BR>
     9.1dv  prāg asmiō̃ laṅghanaṃ hitam<BR>
śūlānāha-prasekārtaṃ vāmayed atisāriṇam |<BR>
doṣāḥ saṃnicitā ye ca vidagdhāhāra-mūrchitāḥ || 2 ||<BR>
atīsārāya kalpante teṣūpekṣaiva bheṣajam |<BR>
bhṛśotkleśa-pravṛtteṣu svayam eva calātmasu || 3 ||<BR>
na tu saṃgrahaṇaṃ yojyaṃ pūrvam āmātisāriṇi |<BR>
api cādhmāna-guru-tā-śūla-staimitya-kāriṇi || 4 ||<BR>
     9.4av  prayojyaṃ na tu saṃgrāhi     9.4bv  pūrvam āmolbaṇe na tu<BR>
prāṇadā prāṇa-dā doṣe vibaddhe saṃpravartinī |<BR>
pibet prakvathitās toye madhya-doṣo viśoṣayan || 5 ||<BR>
bhūtika-pippalī-śuṇṭhī-vacā-dhānya-harītakīḥ |<BR>
atha-vā bilva-dhanikā-musta-nāgara-vālakam || 6 ||<BR>
viḍa-pāṭhā-vacā-pathyā-kṛmijin-nāgarāṇi vā |<BR>
śuṇṭhī-ghana-vacā-mādrī-bilva-vatsaka-hiṅgu vā || 7 ||<BR>
śasyate tv alpa-doṣāṇām upavāso 'tisāriṇām |<BR>
vacā-prativiṣābhyāṃ vā mustā-parpaṭakena vā || 8 ||<BR>
hrīvera-nāgarābhyāṃ vā vipakvaṃ pāyayej jalam |<BR>
yukte 'nna-kāle kṣut-kṣāmaṃ laghv-anna-prati bhojayet || 9 ||<BR>
     9.9dv  laghv annaṃ pratibhojayet<BR>
tathā sa śīghraṃ prāpnoti rucim agni-balaṃ balam |<BR>
takreṇāvanti-somena yavāgvā tarpaṇena vā || 10 ||<BR>
surayā madhunā vātha yathā-sātmyam upācaret |<BR>
bhojyāni kalpayed ūrdhvaṃ grāhi-dīpana-pācanaiḥ || 11 ||<BR>
     9.11av  surayā madhunā cātha<BR>
bāla-bilva-śaṭhī-dhānya-hiṅgu-vṛkṣāmla-dāḍimaiḥ |<BR>
palāśa-hapuṣājājī-yavānī-viḍa-saindhavaiḥ || 12 ||<BR>
laghunā pañca-mūlena pañca-kolena pāṭhayā |<BR>
śāliparṇī-balā-bilvaiḥ pṛśniparṇyā ca sādhitā || 13 ||<BR>
dāḍimāmlā hitā peyā kapha-pitte samulbaṇe |<BR>
abhayā-pippalī-mūla-bilvair vātānulomanī || 14 ||<BR>
vibaddhaṃ doṣa-bahulo dīptāgnir yo 'tisāryate |<BR>
kṛṣṇā-viḍaṅga-tri-phalā-kaṣāyais taṃ virecayet || 15 ||<BR>
peyāṃ yuñjyād viriktasya vāta-ghnair dīpanaiḥ kṛtām |<BR>
āme pariṇate yas tu dīpte 'gnāv upaveśyate || 16 ||<BR>
sa-phena-picchaṃ sa-rujaṃ sa-vibandhaṃ punaḥ punaḥ |<BR>
alpālpam alpa-śamalaṃ nir-viḍ vā sa-pravāhikam || 17 ||<BR>
     9.17cv  alpālpam alpaṃ sa-malaṃ<BR>
dadhi-taila-ghṛta-kṣīraiḥ sa śuṇṭhīṃ sa-guḍāṃ pibet |<BR>
svinnāni guḍa-tailena bhakṣayed badarāṇi vā || 18 ||<BR>
gāḍha-viḍ-vihitaiḥ śākair bahu-snehais tathā rasaiḥ |<BR>
kṣudhitaṃ bhojayed enaṃ dadhi-dāḍima-sādhitaiḥ || 19 ||<BR>
     9.19dv  dadhi-dāḍima-saṃskṛtaiḥ<BR>
śāly-odanaṃ tilair māṣair mudgair vā sādhu sādhitam |<BR>
śaṭhyā mūlaka-potāyāḥ pāṭhāyāḥ svastikasya vā || 20 ||<BR>
     9.20cv  śuṇṭhyā mūlaka-potāyāḥ<BR>
sūṣā-yavānī-karkāru-kṣīriṇī-cirbhaṭasya vā |<BR>
upodakāyā jīvantyā vākucyā vāstukasya vā || 21 ||<BR>
suvarcalāyāś cuñcor vā loṇikāyā rasair api |<BR>
kūrma-vartaka-lopāka-śikhi-tittiri-kaukkuṭaiḥ || 22 ||<BR>
     9.22dv  -śikhi-tittiri-dakṣa-jaiḥ<BR>
bilva-mustākṣi-bhaiṣajya-dhātakī-puṣpa-nāgaraiḥ |<BR>
pakvātīsāra-jit takre yavāgūr dādhikī tathā || 23 ||<BR>
kapittha-kacchurā-phañjī-yūthikā-vaṭa-śelu-jaiḥ |<BR>
dāḍimī-śaṇa-kārpāsī-śālmalīnāṃ ca pallavaiḥ || 24 ||<BR>
     9.24dv  -śālmalī-moca-pallavaiḥ<BR>
kalko bilva-śalāṭūnāṃ tila-kalkaś ca tat-samaḥ |<BR>
dadhnaḥ saro 'mlaḥ sa-snehaḥ khalo hanti pravāhikām || 25 ||<BR>
maricaṃ dhanikājājī tintiḍīkaṃ śaṭhī viḍam |<BR>
dāḍimaṃ dhātakī pāṭhā tri-phalā pañca-kolakam || 26 ||<BR>
yāva-śūkaṃ kapitthāmra-jambū-madhyaṃ sa-dīpyakam |<BR>
piṣṭaiḥ ṣaḍ-guṇa-bilvais tair dadhni mudga-rase guḍe || 27 ||<BR>
snehe ca yamake siddhaḥ khalo 'yam a-parājitaḥ |<BR>
dīpanaḥ pācano grāhī rucyo bimbiśi-nāśanaḥ || 28 ||<BR>
kolānāṃ bāla-bilvānāṃ kalkaiḥ śāli-yavasya ca |<BR>
mudga-māṣa-tilānāṃ ca dhānya-yūṣaṃ prakalpayet || 29 ||<BR>
aikadhyaṃ yamake bhṛṣṭaṃ dadhi-dāḍima-sārikam |<BR>
varcaḥ-kṣaye śuṣka-mukhaṃ śāly-annaṃ tena bhojayet || 30 ||<BR>
dadhnaḥ saraṃ vā yamake bhṛṣṭaṃ sa-guḍa-nāgaram |<BR>
surāṃ vā yamake bhṛṣṭāṃ vyañjanārthaṃ prayojayet || 31 ||<BR>
phalāmlaṃ yamake bhṛṣṭaṃ yūṣaṃ gṛñjanakasya vā |<BR>
bhṛṣṭān vā yamake saktūn khāded vyoṣāvacūrṇitān || 32 ||<BR>
māṣān su-siddhāṃs tad-vad vā ghṛta-maṇḍopasevanān |<BR>
rasaṃ su-siddha-pūtaṃ vā chāga-meṣāntar-ādhi-jam || 33 ||<BR>
     9.33cv  rasaṃ su-siddhaṃ pūtaṃ vā<BR>
paced dāḍima-sārāmlaṃ sa-dhānya-sneha-nāgaram |<BR>
rakta-śāly-odanaṃ tena bhuñjānaḥ prapibaṃś ca tam || 34 ||<BR>
varcaḥ-kṣaya-kṛtair āśu vikāraiḥ parimucyate |<BR>
bāla-bilvaṃ guḍaṃ tailaṃ pippalīṃ viśva-bheṣajam || 35 ||<BR>
     9.35dv  pippalī-viśva-bheṣajam<BR>
lihyād vāte pratihate sa-śūlaḥ sa-pravāhikaḥ |<BR>
valkalaṃ śābaraṃ puṣpaṃ dhātakyā badarī-dalam || 36 ||<BR>
     9.36bv  sa-śūle sa-pravāhike     9.36dv  dhātakyā badarī-phalam<BR>
eraṇḍa-bilva-yava-gokṣurakāmla-siddhāṃ pathyāṃ lihan madhu-yutām atha vā guḍena |<BR>
kṛcchra-pravṛttam ati-śūlam asṛg-vimiśraṃ hanyād avaśyam atisāram udīrṇa-vegam ||<BR>
36.1+1 ||<BR>
pibed dadhi-sara-kṣaudra-kapittha-sva-rasāplutam |<BR>
vibaddha-vāta-varcās tu bahu-śūla-pravāhikaḥ || 37 ||<BR>
sa-rakta-picchas tṛṣṇārtaḥ kṣīra-sauhityam arhati |<BR>
yamakasyopari kṣīraṃ dhāroṣṇaṃ vā prayojayet || 38 ||<BR>
śṛtam eraṇḍa-mūlena bāla-bilvena vā punaḥ |<BR>
payasy utkvāthya mustānāṃ viṃśatiṃ tri-guṇe 'mbhasi || 39 ||<BR>
     9.39dv  viṃśatiṃ tri-guṇāmbhasi<BR>
kṣīrāvaśiṣṭaṃ tat pītaṃ hanyād āmaṃ sa-vedanam |<BR>
pippalyāḥ pibataḥ sūkṣmaṃ rajo marica-janma vā || 40 ||<BR>
cira-kālānuṣaktāpi naśyaty āśu pravāhikā |<BR>
nir-āma-rūpaṃ śūlārtaṃ laṅghanādyaiś ca karṣitam || 41 ||<BR>
rūkṣa-koṣṭham apekṣyāgniṃ sa-kṣāraṃ pāyayed ghṛtam |<BR>
siddhaṃ dadhi-surā-maṇḍe daśa-mūlasya cāmbhasi || 42 ||<BR>
     9.42dv  daśa-mūlasya vāmbhasi<BR>
sindhūttha-pañca-kolābhyāṃ tailaṃ sadyo 'rti-nāśanam |<BR>
ṣaḍbhiḥ śuṇṭhyāḥ palair dvābhyāṃ dvābhyāṃ granthy-agni-saindhavāt || 43 ||<BR>
taila-prasthaṃ paced dadhnā niḥ-sāraka-rujāpaham |<BR>
ekato māṃsa-dugdhājyaṃ purīṣa-graha-śūla-jit || 44 ||<BR>
pānānuvāsanābhyaṅga-prayuktaṃ tailam ekataḥ |<BR>
tad dhi vāta-jitām agryaṃ śūlaṃ ca vi-guṇo 'nilaḥ || 45 ||<BR>
dhātv-antaropamardeddhaś calo vyāpī sva-dhāma-gaḥ |<BR>
tailaṃ mandānalasyāpi yuktyā śarma-karaṃ param || 46 ||<BR>
     9.46av  dhātv-antaropamardād vai     9.46av  dhātv-antaropamardena<BR>
vāyv-āśaye sa-taile hi bimbiśir nāvatiṣṭhate || 46ū̆ab ||<BR>
kṣīṇe male svāyatana-cyuteṣu doṣāntareṣv īraṇa eka-vīre |<BR>
ko niṣṭanan prāṇiti koṣṭha-śūlī nāntar-bahis-taila-paro yadi syāt || 47 ||<BR>
guda-rug-bhraṃśayor yuñjyāt sa-kṣīraṃ sādhitaṃ haviḥ || 48ab ||<BR>
rase kolāmla-cāṅgeryor dadhni piṣṭe ca nāgare |<BR>
tair eva cāmlaiḥ saṃyojya siddhaṃ su-ślakṣṇa-kalkitaiḥ || 49 ||<BR>
     9.49cv  tair eva cāmlaiḥ saṃyuktaiḥ<BR>
dhānyoṣaṇa-viḍājājī-pañca-kolaka-dāḍimaiḥ |<BR>
yojayet sneha-vastiṃ vā daśa-mūlena sādhitam || 50 ||<BR>
śaṭhī-śatāhvā-kuṣṭhair vā vacayā citrakeṇa vā |<BR>
pravāhaṇe guda-bhraṃśe mūtrāghāte kaṭī-grahe || 51 ||<BR>
madhurāmlaiḥ śṛtaṃ tailaṃ ghṛtaṃ vāpy anuvāsanam |<BR>
praveśayed gudaṃ dhvastam abhyaktaṃ sveditaṃ mṛdu || 52 ||<BR>
kuryāc ca go-phaṇā-bandhaṃ madhya-cchidreṇa carmaṇā |<BR>
pañca-mūlasya mahataḥ kvāthaṃ kṣīre vipācayet || 53 ||<BR>
     9.53dv  kvāthaṃ kṣīreṇa pācayet<BR>
unduruṃ cāntra-rahitaṃ tena vāta-ghna-kalka-vat |<BR>
tailaṃ paced guda-bhraṃśaṃ pānābhyaṅgena taj jayet || 54 ||<BR>
paitte tu sāme tīkṣṇoṣṇa-varjyaṃ prāg iva laṅghanam |<BR>
tṛḍ-vān pibet ṣaḍ-aṅgāmbu sa-bhūnimbaṃ sa-śārivam || 55 ||<BR>
peyādi kṣudhitasyānnam agni-saṃdhukṣaṇaṃ hitam |<BR>
bṛhaty-ādi-gaṇābhīru-dvi-balā-śūrpaparṇibhiḥ || 56 ||<BR>
pāyayed anubandhe tu sa-kṣaudraṃ taṇḍulāmbhasā |<BR>
kuṭajasya phalaṃ piṣṭaṃ sa-valkaṃ sa-ghuṇapriyam || 57 ||<BR>
     9.57bv  sa-kṣaudraṃ taṇḍulāmbunā     9.57cv  vatsakasya phalaṃ piṣṭaṃ<BR>
pāṭhā-vatsaka-bīja-tvag-dārvī-granthika-śuṇṭhi vā |<BR>
kvāthaṃ vātiviṣā-bilva-vatsakodīcya-musta-jam || 58 ||<BR>
atha-vātiviṣā-mūrvā-niśendrayava-tārkṣya-jam |<BR>
sa-madhv-ativiṣā-śuṇṭhī-mustendrayava-kaṭphalam || 59 ||<BR>
palaṃ vatsaka-bījasya śrapayitvā rasaṃ pibet |<BR>
yo rasāśī jayec chīghraṃ sa paittaṃ jaṭharāmayam || 60 ||<BR>
mustā-kaṣāyam evaṃ vā piben madhu-samāyutam |<BR>
sa-kṣaudraṃ śālmalī-vṛnta-kaṣāyaṃ vā himāhvayam || 61 ||<BR>
kirātatiktakaṃ mustaṃ vatsakaṃ sa-rasāñjanam |<BR>
kaṭaṅkaṭerī hrīveraṃ bilva-madhyaṃ durālabhā || 62 ||<BR>
tilā moca-rasaṃ lodhraṃ samaṅgā kamalotpalam |<BR>
nāgaraṃ dhātakī-puṣpaṃ dāḍimasya tvag utpalam || 63 ||<BR>
ardha-ślokaiḥ smṛtā yogāḥ sa-kṣaudrās taṇḍulāmbunā |<BR>
niśendrayava-lodhrailā-kvāthaḥ pakvātisāra-jit || 64 ||<BR>
     9.64dv  -kvāthaḥ pakvātisāra-nut<BR>
nāgarātiviṣā-mustā-bhūnimbāmṛta-vatsakaiḥ |<BR>
sarva-jvara-haraḥ kvāthaḥ sarvātīsāra-nāśanaḥ || 64+1 ||<BR>
guḍūcy-ativiṣā-dhānya-śuṇṭhī-bilvābda-vālakaiḥ |<BR>
pāṭhā-bhūnimba-kuṭaja-candanośīra-padmakaiḥ || 64+2 ||<BR>
kaṣāyaḥ śitalaḥ peyo jvarātīsāra-śāntaye |<BR>
hṛl-lāsā-rocaka-cchardi-pipāsā-dāha-nāśanaḥ || 64+3 ||<BR>
lodhrāmbaṣṭhā-priyaṅgv-ādi-gaṇāṃs tad-vat pṛthak pibet |<BR>
kaṭvaṅga-valka-yaṣṭy-āhva-phalinī-dāḍimāṅkuraiḥ || 65 ||<BR>
peyā-vilepī-khalakān kuryāt sa-dadhi-dāḍimān |<BR>
tad-vad dadhittha-bilvāmra-jambū-madhyaiḥ prakalpayet || 66 ||<BR>
ajā-payaḥ prayoktavyaṃ nir-āme tena cec chamaḥ |<BR>
doṣādhikyān na jāyeta balinaṃ taṃ virecayet || 67 ||<BR>
vyatyāsena śakṛd-raktam upaveśyeta yo 'pi vā |<BR>
palāśa-phala-niryūhaṃ yuktaṃ vā payasā pibet || 68 ||<BR>
tato 'nu koṣṇaṃ pātavyaṃ kṣīram eva yathā-balam |<BR>
pravāhite tena male praśāmyaty udarāmayaḥ || 69 ||<BR>
palāśa-vat prayojyā vā trāyamāṇā viśodhanī |<BR>
saṃsargyāṃ kriyamāṇāyāṃ śūlaṃ yady anuvartate || 70 ||<BR>
     9.70bv  trāyamāṇā viśodhane<BR>
sruta-doṣasya taṃ śīghraṃ yathā-vahny anuvāsayet |<BR>
śatapuṣpā-varībhyāṃ ca bilvena madhukena ca || 71 ||<BR>
taila-pādaṃ payo-yuktaṃ pakvam anvāsanaṃ ghṛtam |<BR>
a-śāntāv ity atīsāre picchā-vastiḥ paraṃ hitaḥ || 72 ||<BR>
pariveṣṭya kuśair ārdrair ārdra-vṛntāni śālmaleḥ |<BR>
kṛṣṇa-mṛttikayālipya svedayed go-mayāgninā || 73 ||<BR>
mṛc-choṣe tāni saṃkṣudya tat-piṇḍaṃ muṣṭi-saṃmitam |<BR>
mardayet payasaḥ prasthe pūtenāsthāpayet tataḥ || 74 ||<BR>
nata-yaṣṭy-āhva-kalkājya-kṣaudra-taila-vatānu ca |<BR>
snāto bhuñjīta payasā jāṅgalena rasena vā || 75 ||<BR>
pittātisāra-jvara-śopha-gulma-samīraṇāsra-grahaṇī-vikārān |<BR>
jayaty ayaṃ śīghram ati-pravṛttiṃ virecanāsthāpanayoś ca vastiḥ || 76 ||<BR>
kaṭvaṅga-bilva-jaṃ tv asthi kapitthaṃ surasāñjanam |<BR>
lākṣā-haridre hrīveraṃ kaṭphalaṃ śukanāsikā || 76+1 ||<BR>
lodhraṃ moca-rasaṃ mustaṃ dhātakī vaṭa-śuṅgakān |<BR>
piṣṭvā taṇḍula-toyena vaṭakān akṣa-saṃmitān || 76+2 ||<BR>
pibet tenaiva toyena jvarātīsāra-nāśanaḥ |<BR>
rakta-prasādano hy eṣa śophātīsāra-nāśanaḥ || 76+3 ||<BR>
phāṇitaṃ kuṭajotthaṃ ca sarvātīsāra-nāśanam |<BR>
vatsakādi-samāyuktaṃ sāmbaṣṭhādi sa-mākṣikam || 77 ||<BR>
nī-ruṅ-nir-āmaṃ dīptāgner api sāsraṃ cirotthitam |<BR>
nānā-varṇam atīsāraṃ puṭa-pākair upācaret || 78 ||<BR>
tvak-piṇḍād dīrghavṛntasya śrīparṇī-pattra-saṃvṛtāt |<BR>
mṛl-liptād agninā svinnād rasaṃ niṣpīḍitaṃ himam || 79 ||<BR>
atīsārī pibed yuktaṃ madhunā sitayātha-vā |<BR>
evaṃ kṣīri-druma-tvagbhis tat-prarohaiś ca kalpayet || 80 ||<BR>
     9.80cv  evaṃ kṣīra-druma-tvagbhis<BR>
kaṭvaṅga-tvag-ghṛta-yutā sveditā saliloṣmaṇā |<BR>
sa-kṣaudrā hanty atīsāraṃ bala-vantam api drutam || 81 ||<BR>
pittātīsārī seveta pittalāny eva yaḥ punaḥ |<BR>
raktātīsāraṃ kurute tasya pittaṃ sa-tṛḍ-jvaram || 82 ||<BR>
dāruṇaṃ guda-pākaṃ ca tatra cchāgaṃ payo hitam |<BR>
padmotpala-samaṅgābhiḥ śṛtaṃ moca-rasena ca || 83 ||<BR>
śārivā-yaṣṭi-lodhrair vā prasavair vā vaṭādi-jaiḥ |<BR>
sa-kṣaudra-śarkaraṃ pāne bhojane guda-secane || 84 ||<BR>
tad-vad rasādayo 'n-amlāḥ sājyāḥ pānānnayor hitāḥ |<BR>
kāśmarya-phala-yūṣaś ca kiñ-cid-amlaḥ sa-śarkaraḥ || 85 ||<BR>
payasy ardhodake chāge hrīverotpala-nāgaraiḥ |<BR>
peyā raktātisāra-ghnī pṛśniparṇī-rasānvitā || 86 ||<BR>
prāg-bhaktaṃ nava-nītaṃ vā lihyān madhu-sitā-yutam |<BR>
baliny asre 'sram evājaṃ mārgaṃ vā ghṛta-bharjitam || 87 ||<BR>
kṣīrānu-pānaṃ kṣīrāśī try-ahaṃ kṣīrodbhavaṃ ghṛtam |<BR>
kapiñjala-rasāśī vā lihann ārogyam aśnute || 88 ||<BR>
pītvā śatāvarī-kalkaṃ kṣīreṇa kṣīra-bhojanaḥ |<BR>
raktātīsāraṃ hanty āśu tayā vā sādhitaṃ ghṛtam || 89 ||<BR>
lākṣā-nāgara-vaidehī-kaṭukā-dārvi-valkalaiḥ |<BR>
sarpiḥ sendrayavaiḥ siddhaṃ peyā-maṇḍāvacāritam || 90 ||<BR>
atīsāraṃ jayec chīghraṃ tri-doṣam api dāruṇam |<BR>
kṛṣṇa-mṛc-chaṅkha-yaṣṭy-āhva-kṣaudrāsṛk-taṇḍulodakam || 91 ||<BR>
jayaty asraṃ priyaṅguś ca taṇḍulāmbu-madhu-plutā |<BR>
kalkas tilānāṃ kṛṣṇānāṃ śarkarā-pāñcabhāgikaḥ || 92 ||<BR>
     9.92dv  śarkarā-bhāga-saṃyutaḥ<BR>
ājena payasā pītaḥ sadyo raktaṃ niyacchati |<BR>
pītvā sa-śarkarā-kṣaudraṃ candanaṃ taṇḍulāmbunā || 93 ||<BR>
dāha-tṛṣṇā-pramohebhyo rakta-srāvāc ca mucyate |<BR>
gudasya dāhe pāke vā seka-lepā hitā himāḥ || 94 ||<BR>
     9.94av  dāha-tṛṣṇā-pramehebhyo     9.94dv  sekā lepā hitā himāḥ<BR>
alpālpaṃ bahu-śo raktaṃ sa-śūlam upaveśyate |<BR>
yadā vibaddho vāyuś ca kṛcchrāc carati vā na vā || 95 ||<BR>
picchā-vastiṃ tadā tasya pūrvoktam upakalpayet |<BR>
pallavān jarjarī-kṛtya śiṃśipā-kovidārayoḥ || 96 ||<BR>
paced yavāṃś ca sa kvāthe ghṛta-kṣīra-samanvitaḥ |<BR>
picchā-srutau guda-bhraṃśe pravāhaṇa-rujāsu vā || 97 ||<BR>
picchā-vastiḥ prayoktavyaḥ kṣata-kṣīṇa-balāvahaḥ |<BR>
prapauṇḍarīka-siddhena sarpiṣā cānuvāsanam || 98 ||<BR>
raktaṃ viṭ-sahitaṃ pūrvaṃ paścād vā yo 'tisāryate |<BR>
śatāvarī-ghṛtaṃ tasya lehārtham upakalpayet || 99 ||<BR>
śarkarārdhāṃśakaṃ līḍhaṃ nava-nītaṃ navoddhṛtam |<BR>
kṣaudra-pādaṃ jayec chīghraṃ taṃ vikāraṃ hitāśinaḥ || 100 ||<BR>
nyagrodhodumbarāśvattha-śuṅgān āpothya vāsayet |<BR>
aho-rātraṃ jale tapte ghṛtaṃ tenāmbhasā pacet || 101 ||<BR>
tad ardha-śarkarā-yuktaṃ lehayet kṣaudra-pādikam |<BR>
adho vā yadi vāpy urdhvaṃ yasya raktaṃ pravartate || 102 ||<BR>
     9.102cv  adho vā yadi vāty-urdhvaṃ<BR>
śleṣmātīsāre vātoktaṃ viśeṣād āma-pācanam |<BR>
kartavyam anubandhe 'sya pibet paktvāgni-dīpanam || 103 ||<BR>
bilva-karkaṭikā-musta-prāṇadā-viśva-bheṣajam |<BR>
vacā-viḍaṅga-bhūtīka-dhānakāmaradāru vā || 104 ||<BR>
     9.104dv  -dhānyakāmaradāru vā<BR>
atha-vā pippalī-mūla-pippalī-dvaya-citrakam |<BR>
pāṭhāgni-vatsaka-granthi-tiktā-śuṇṭhī-vacābhayāḥ || 105 ||<BR>
     9.105bv  -pippalī-dvaya-citrakān<BR>
kvathitā yadi vā piṣṭāḥ śleṣmātīsāra-bheṣajam |<BR>
sauvarcala-vacā-vyoṣa-hiṅgu-prativiṣābhayāḥ || 106 ||<BR>
pibec chleṣmātisārārtaś cūrṇitāḥ koṣṇa-vāriṇā |<BR>
madhyaṃ līḍhvā kapitthasya sa-vyoṣa-kṣaudra-śarkaram || 107 ||<BR>
     9.107dv  sa-kṣaudraṃ vyoṣa-śarkaram<BR>
kaṭphalaṃ madhu-yuktaṃ vā mucyate jaṭharāmayāt |<BR>
kaṇāṃ madhu-yutāṃ līḍhvā takraṃ pītvā sa-citrakam || 108 ||<BR>
bhuktvā vā bāla-bilvāni vyapohaty udarāmayam |<BR>
pāṭhā-moca-rasāmbhoda-dhātakī-bilva-nāgaram || 109 ||<BR>
su-kṛcchram apy atīsāraṃ guḍa-takreṇa nāśayet |<BR>
yavānī-pippalī-mūla-cāturjātaka-nāgaraiḥ || 110 ||<BR>
maricāgni-jalājājī-dhānya-sauvarcalaiḥ samaiḥ |<BR>
vṛṣāmla-dhātakī-kṛṣṇā-bilva-dāḍima-dīpyakaiḥ || 111 ||<BR>
     9.111cc  vṛkṣāmla-dhātakī-kṛṣṇā-     9.111dc  -bilva-dāḍima-tindukaiḥ<BR>
tri-guṇaiḥ ṣaḍ-guṇa-sitaiḥ kapitthāṣṭa-guṇaiḥ kṛtaḥ |<BR>
cūrṇo 'tīsāra-grahaṇī-kṣaya-gulma-galāmayān || 112 ||<BR>
     9.112av  tri-guṇaiḥ ṣaḍ-guṇa-site     9.112bv  kapitthe 'ṣṭa-guṇe kṛtaḥ     9.112dv <BR>
-kṣaya-gulmodarāmayān<BR>
kāsa-śvāsāgni-sādārśaḥ-pīnasā-rocakāñ jayet |<BR>
karṣonmitā tavakṣīrī cāturjātaṃ dvi-kārṣikam || 113 ||<BR>
     9.113cv  karṣonmitaṃ tavakṣīrī-     9.113dv  -cāturjātaṃ dvi-kārṣikam<BR>
yavānī-dhānyakājājī-granthi-vyoṣaṃ palāṃśakam |<BR>
palāni dāḍimād aṣṭau sitāyāś caikataḥ kṛtaḥ || 114 ||<BR>
     9.114av  yavānī-dhānyakājāji     9.114bv  granthi-vyoṣaṃ palāṃśakam<BR>
guṇaiḥ kapitthāṣṭaka-vac cūrṇo 'yaṃ dāḍimāṣṭakaḥ |<BR>
bhojyo vātātisāroktair yathāvasthaṃ khalādibhiḥ || 115 ||<BR>
sa-viḍaṅgaḥ sa-maricaḥ sa-kapitthaḥ sa-nāgaraḥ |<BR>
cāṅgerī-takra-kolāmlaḥ khalaḥ śleṣmātisāra-jit || 116 ||<BR>
kṣīṇe śleṣmaṇi pūrvoktam amlaṃ lākṣādi ṣaṭ-palam |<BR>
purāṇaṃ vā ghṛtaṃ dadyād yavāgū-maṇḍa-miśritam || 117 ||<BR>
kaṭphalaṃ madhukaṃ lodhraṃ tvag-dāḍima-phalasya ca |<BR>
vāta-pittātisāra-ghnaṃ pibet taṇḍula-vāriṇā || 117+1 ||<BR>
mustaṃ sātiviṣā dārvī vacā śuṇṭhī ca tat-samam |<BR>
kaṣāyaṃ kṣaudra-saṃyuktaṃ śleṣma-vātātisāriṇe || 117+2 ||<BR>
pītadāru vacā lodhraṃ kaliṅga-phala-nāgaram |<BR>
dāḍimāmbu-yutaṃ dadyāt pitta-śleṣmātisāriṇe || 117+3 ||<BR>
vāta-śleṣma-vibandhe vā sravaty ati kaphe 'pi vā |<BR>
śūle pravāhikāyāṃ vā picchā-vastiḥ praśasyate || 118 ||<BR>
     9.118av  vāta-śleṣma-vibandhe ca<BR>
vacā-bilva-kaṇā-kuṣṭha-śatāhvā-lavaṇānvitaḥ |<BR>
bilva-tailena tailena vacādyaiḥ sādhitena vā || 119 ||<BR>
bahu-śaḥ kapha-vātārte koṣṇenānvāsanaṃ hitam |<BR>
kṣīṇe kaphe gude dīrgha-kālātīsāra-dur-bale || 120 ||<BR>
anilaḥ prabalo 'vaśyaṃ sva-sthāna-sthaḥ prajāyate |<BR>
sa balī sahasā hanyāt tasmāt taṃ tvarayā jayet || 121 ||<BR>
vāyor an-antaraṃ pittaṃ pittasyān-antaraṃ kapham |<BR>
jayet pūrvaṃ trayāṇāṃ vā bhaved yo bala-vat-tamaḥ || 122 ||<BR>
bhī-śokābhyām api calaḥ śīghraṃ kupyaty atas tayoḥ |<BR>
kāryā kriyā vāta-harā harṣaṇāśvāsanāni ca || 123 ||<BR>
yasyoccārād vinā mūtraṃ pavano vā pravartate |<BR>
dīptāgner laghu-koṣṭhasya śāntas tasyodarāmayaḥ || 124 ||<BR>
<BR>
Cikitsāsthāna <BR>
grahaṇīm āśritaṃ doṣam a-jīrṇa-vad upācaret |<BR>
atīsārokta-vidhinā tasyāmaṃ ca vipācayet || 1 ||<BR>
anna-kāle yavāgv-ādi pañca-kolādibhir yutam |<BR>
vitaret paṭu-laghv-annaṃ punar yogāṃś ca dīpanān || 2 ||<BR>
dadyāt sātiviṣāṃ peyām āme sāmlāṃ sa-nāgarām |<BR>
pāne 'tīsāra-vihitaṃ vāri takraṃ surādi ca || 3 ||<BR>
grahaṇī-doṣiṇāṃ takraṃ dīpana-grāhi-lāghavāt |<BR>
pathyaṃ madhura-pāki-tvān na ca pitta-pradūṣaṇam || 4 ||<BR>
kaṣāyoṣṇa-vikāśi-tvād rūkṣa-tvāc ca kaphe hitam |<BR>
vāte svādv-amla-sāndra-tvāt sadyaskam a-vidāhi tat || 5 ||<BR>
     10.5av  kaṣāyoṣṇa-vikāṣi-tvād<BR>
caturṇāṃ prastham amlānāṃ try-ūṣaṇāc ca pala-trayam |<BR>
lavaṇānāṃ ca catvāri śarkarāyāḥ palāṣṭakam || 6 ||<BR>
tac cūrṇaṃ śāka-sūpānna-rāgādiṣv avacārayet |<BR>
kāsā-jīrṇā-ruci-śvāsa-hṛt-pāṇḍu-plīha-gulma-nut || 7 ||<BR>
     10.7dv  -hṛt-pārśvāmaya-śūla-nut     10.7dv  -hṛt-pāṇḍv-āmaya-śūla-nut<BR>
nāgarātiviṣā-mustaṃ pākyam āma-haraṃ pibet |<BR>
uṣṇāmbunā vā tat-kalkaṃ nāgaraṃ vātha-vābhayām || 8 ||<BR>
sa-saindhavaṃ vacādiṃ vā tad-van madirayātha-vā |<BR>
varcasy āme sa-pravāhe pibed vā dāḍimāmbunā || 9 ||<BR>
viḍena lavaṇaṃ piṣṭaṃ bilva-citraka-nāgaram |<BR>
sāme kaphānile koṣṭha-ruk-kare koṣṇa-vāriṇā || 10 ||<BR>
kaliṅga-hiṅgv-ativiṣā-vacā-sauvarcalābhayam |<BR>
chardi-hṛd-roga-śūleṣu peyam uṣṇena vāriṇā || 11 ||<BR>
pathyā-sauvarcalājājī-cūrṇaṃ marica-saṃyutam |<BR>
pippalīṃ nāgaraṃ pāṭhāṃ śārivāṃ bṛhatī-dvayam || 12 ||<BR>
citrakaṃ kauṭajaṃ kṣāraṃ tathā lavaṇa-pañcakam |<BR>
cūrṇī-kṛtaṃ dadhi-surā-tan-maṇḍoṣṇāmbu-kāñjikaiḥ || 13 ||<BR>
pibed agni-vivṛddhy-arthaṃ koṣṭha-vāta-haraṃ param |<BR>
paṭūni pañca dvau kṣārau maricaṃ pañca-kolakam || 14 ||<BR>
dīpyakaṃ hiṅgu guṭikā bījapūra-rase kṛtā |<BR>
kola-dāḍima-toye vā paraṃ pācana-dīpanī || 15 ||<BR>
tālīśa-pattra-cavikā-maricānāṃ palaṃ palam |<BR>
kṛṣṇā-tan-mūlayor dve dve pale śuṇṭhī-pala-trayam || 16 ||<BR>
catur-jātam uśīraṃ ca karṣāṃśaṃ ślakṣṇa-cūrṇitam |<BR>
guḍena vaṭakān kṛtvā tri-guṇena sadā bhajet || 17 ||<BR>
madya-yūṣa-rasāriṣṭa-mastu-peyā-payo-'nupaḥ |<BR>
vāta-śleṣmātmanāṃ chardi-grahaṇī-pārśva-hṛd-rujām || 18 ||<BR>
jvara-śvayathu-pāṇḍu-tva-gulma-pānātyayārśasām |<BR>
praseka-pīnasa-śvāsa-kāsānāṃ ca nivṛttaye || 19 ||<BR>
abhayāṃ nāgara-sthāne dadyāt tatraiva viḍ-grahe |<BR>
chardy-ādiṣu ca paitteṣu catur-guṇa-sitānvitāḥ || 20 ||<BR>
     10.20bv  dadyād atraiva viḍ-grahe<BR>
pakvena vaṭakāḥ kāryā guḍena sitayāpi vā |<BR>
paraṃ hi vahni-saṃparkāl laghimānaṃ bhajanti te || 21 ||<BR>
athainaṃ paripakvāmaṃ māruta-grahaṇī-gadam |<BR>
dīpanīya-yutaṃ sarpiḥ pāyayed alpa-śo bhiṣak || 22 ||<BR>
     10.22av  athainaṃ paripakvāma-     10.22bv  -māruta-grahaṇī-gadam<BR>
kiñ-cit-saṃdhukṣite tv agnau sakta-viṇ-mūtra-mārutam |<BR>
dvy-ahaṃ try-ahaṃ vā saṃsnehya svinnābhyaktaṃ nirūhayet || 23 ||<BR>
tata eraṇḍa-tailena sarpiṣā tailvakena vā |<BR>
sa-kṣāreṇānile śānte srasta-doṣaṃ virecayet || 24 ||<BR>
śuddha-rūkṣāśayaṃ baddha-varcaskaṃ cānuvāsayet |<BR>
dīpanīyāmla-vāta-ghna-siddha-tailena taṃ tataḥ || 25 ||<BR>
nirūḍhaṃ ca viriktaṃ ca samyak cāpy anuvāsitam |<BR>
laghv-anna-pratisaṃyuktaṃ sarpir abhyāsayet punaḥ || 26 ||<BR>
     10.26bv  samyag vāpy anuvāsitam<BR>
pañca-mūlābhayā-vyoṣa-pippalī-mūla-saindhavaiḥ |<BR>
rāsnā-kṣāra-dvayājājī-viḍaṅga-śaṭhibhir ghṛtam || 27 ||<BR>
śuktena mātuluṅgasya sva-rasenārdrakasya ca |<BR>
śuṣka-mūlaka-kolāmla-cukrikā-dāḍimasya ca || 28 ||<BR>
takra-mastu-surā-maṇḍa-sauvīraka-tuṣodakaiḥ |<BR>
kāñjikena ca tat pakvam agni-dīpti-karaṃ param || 29 ||<BR>
śūla-gulmodara-śvāsa-kāsānila-kaphāpaham |<BR>
sa-bījapūraka-rasaṃ siddhaṃ vā pāyayed ghṛtam || 30 ||<BR>
tailam abhyañjanārthaṃ ca siddham ebhiś calāpaham |<BR>
eteṣām auṣadhānāṃ vā pibec cūrṇaṃ sukhāmbunā || 31 ||<BR>
vāte śleṣmāvṛte sāme kaphe vā vāyunoddhate |<BR>
agner nirvāpakaṃ pittaṃ rekeṇa vamanena vā || 32 ||<BR>
hatvā tikta-laghu-grāhi-dīpanair a-vidāhibhiḥ |<BR>
annaiḥ saṃdhukṣayed agniṃ cūrṇaiḥ snehaiś ca tiktakaiḥ || 33 ||<BR>
paṭola-nimba-trāyantī-tiktā-tiktaka-parpaṭam |<BR>
kuṭaja-tvak-phalaṃ mūrvā madhu-śigru-phalaṃ vacā || 34 ||<BR>
dārvī-tvak-padmakośīra-yavānī-musta-candanam |<BR>
saurāṣṭry-ativiṣā-vyoṣa-tvag-elā-pattra-dāru ca || 35 ||<BR>
cūrṇitaṃ madhunā lehyaṃ peyaṃ madyair jalena vā |<BR>
hṛt-pāṇḍu-grahaṇī-roga-gulma-śūlā-ruci-jvarān || 36 ||<BR>
kāmalāṃ saṃnipātaṃ ca mukha-rogāṃś ca nāśayet |<BR>
bhūnimba-kaṭukā-mustā-try-ūṣaṇendrayavān samān || 37 ||<BR>
dvau citrakād vatsaka-tvag-bhāgān ṣo-ḍaśa cūrṇayet |<BR>
guḍa-śītāmbunā pītaṃ grahaṇī-doṣa-gulma-nut || 38 ||<BR>
kāmalā-jvara-pāṇḍu-tva-mehā-rucy-atisāra-jit |<BR>
nāgarātiviṣā-mustā-pāṭhā-bilvaṃ rasāñjanam || 39 ||<BR>
     10.39bv  -mehā-rucy-atisāra-nut<BR>
kuṭaja-tvak-phalaṃ tiktā dhātakī ca kṛtaṃ rajaḥ |<BR>
kṣaudra-taṇḍula-vāribhyāṃ paittike grahaṇī-gade || 40 ||<BR>
pravāhikārśo-guda-rug-raktotthāneṣu ceṣyate |<BR>
candanaṃ padmakośīraṃ pāṭhāṃ mūrvāṃ kuṭannaṭam || 41 ||<BR>
ṣaḍgranthā-śārivāsphotā-saptaparṇāṭarūṣakān |<BR>
paṭolodumbarāśvattha-vaṭa-plakṣa-kapītanān || 42 ||<BR>
     10.42dv  -vaṭa-plakṣa-kapītanam<BR>
kaṭukāṃ rohiṇīṃ mustāṃ nimbaṃ ca dvi-palāṃśakān |<BR>
droṇe 'pāṃ sādhayet tena pacet sarpiḥ picūnmitaiḥ || 43 ||<BR>
kirātatiktendrayava-vīrā-māgadhikotpalaiḥ |<BR>
pitta-grahaṇyāṃ tat peyaṃ kuṣṭhoktaṃ tiktakaṃ ca yat || 44 ||<BR>
grahaṇyāṃ śleṣma-duṣṭāyāṃ tīkṣṇaiḥ pracchardane kṛte |<BR>
kaṭv-amla-lavaṇa-kṣāraiḥ kramād agniṃ vivardhayet || 45 ||<BR>
pañca-kolābhayā-dhānya-pāṭhā-gandha-palāśakaiḥ |<BR>
bījapūra-pragāḍhaiś ca siddhaiḥ peyādi kalpayet || 46 ||<BR>
droṇaṃ madhūka-puṣpāṇāṃ viḍaṅgaṃ ca tato 'rdhataḥ |<BR>
citrakasya tato 'rdhaṃ ca tathā bhallātakāḍhakam || 47 ||<BR>
mañjiṣṭhāṣṭa-palaṃ caitaj jala-droṇa-traye pacet |<BR>
droṇa-śeṣaṃ śṛtaṃ śītaṃ madhv-ardhāḍhaka-saṃyutam || 48 ||<BR>
elā-mṛṇālāgurubhiś candanena ca rūṣite |<BR>
kumbhe māsaṃ sthitaṃ jātam āsavaṃ taṃ prayojayet || 49 ||<BR>
     10.49cv  kumbhe māsa-sthitaṃ jātam<BR>
grahaṇīṃ dīpayaty eṣa bṛṃhaṇaḥ pitta-rakta-nut |<BR>
śoṣa-kuṣṭha-kilāsānāṃ pramehāṇāṃ ca nāśanaḥ || 50 ||<BR>
     10.50bv  bṛṃhaṇo rakta-pitta-nut<BR>
madhūka-puṣpa-sva-rasaṃ śṛtam ardha-kṣayī-kṛtam |<BR>
kṣaudra-pāda-yutaṃ śītaṃ pūrva-vat saṃnidhāpayet || 51 ||<BR>
     10.51av  madhūka-puṣpa-kuḍavaṃ<BR>
tat piban grahaṇī-doṣān jayet sarvān hitāśanaḥ |<BR>
tad-vad drākṣekṣu-kharjūra-sva-rasān āsutān pibet || 52 ||<BR>
hiṅgu-tiktā-vacā-mādrī-pāṭhendrayava-gokṣuram |<BR>
pañca-kolaṃ ca karṣāṃśaṃ palāṃśaṃ paṭu-pañcakam || 53 ||<BR>
ghṛta-taila-dvi-kuḍave dadhnaḥ prastha-dvaye ca tat |<BR>
āpothya kvāthayed agnau mṛdāv anugate rase || 54 ||<BR>
antar-dhūmaṃ tato dagdhvā cūrṇī-kṛtya ghṛtāplutam |<BR>
pibet pāṇi-talaṃ tasmiñ jīrṇe syān madhurāśanaḥ || 55 ||<BR>
vāta-śleṣmāmayān sarvān hanyād viṣa-garāṃś ca saḥ |<BR>
bhūnimbaṃ rohiṇīṃ tiktāṃ paṭolaṃ nimba-parpaṭam || 56 ||<BR>
dagdhvā māhiṣa-mūtreṇa pibed agni-vivardhanam |<BR>
dve haridre vacā kuṣṭhaṃ citrakaḥ kaṭu-rohiṇī || 57 ||<BR>
mustā ca cchāga-mūtreṇa siddhaḥ kṣāro 'gni-vardhanaḥ |<BR>
catuḥ-palaṃ sudhā-kāṇḍāt tri-palaṃ lavaṇa-trayāt || 58 ||<BR>
     10.58dv  tri-phalā-lavaṇāni ca<BR>
vārtāka-kuḍavaṃ cārkād aṣṭau dve citrakāt pale |<BR>
dagdhvā rasena vārtākād guṭikā bhojanottarāḥ || 59 ||<BR>
     10.59av  vārtākāt kuḍavaṃ cārkād<BR>
bhuktam annaṃ pacanty āśu kāsa-śvāsārśasāṃ hitāḥ |<BR>
viṣūcikā-pratiśyāya-hṛd-roga-śamanāś ca tāḥ || 60 ||<BR>
mātuluṅga-śaṭhī-rāsnā-kaṭu-traya-harītaki |<BR>
svarjikā-yāva-śūkākhyau kṣārau pañca-paṭūni ca || 61 ||<BR>
     10.61bv  -kaṭu-traya-harītakīḥ<BR>
sukhāmbu-pītaṃ tac-cūrṇaṃ bala-varṇāgni-vardhanam |<BR>
ślaiṣmike grahaṇī-doṣe sa-vāte tair ghṛtaṃ pacet || 62 ||<BR>
dhānvantaraṃ ṣaṭ-palaṃ ca bhallātaka-ghṛtābhayam |<BR>
viḍa-kācoṣa-lavaṇa-svarjikā-yāva-śūka-jān || 63 ||<BR>
saptalāṃ kaṇṭakārīṃ ca citrakaṃ caikato dahet |<BR>
sapta-kṛtvaḥ srutasyāsya kṣārasyārdhāḍhake pacet || 64 ||<BR>
āḍhakaṃ sarpiṣaḥ peyaṃ tad agni-bala-vṛddhaye |<BR>
nicaye pañca karmāṇi yuñjyāc caitad yathā-balam || 65 ||<BR>
praseke ślaiṣmike 'lpāgner dīpanaṃ rūkṣa-tiktakam |<BR>
yojyaṃ kṛśasya vyatyāsāt snigdha-rūkṣaṃ kaphodaye || 66 ||<BR>
kṣīṇa-kṣāma-śarīrasya dīpanaṃ sneha-saṃyutam |<BR>
dīpanaṃ bahu-pittasya tiktaṃ madhurakair yutam || 67 ||<BR>
sneho 'mla-lavaṇair yukto bahu-vātasya śasyate |<BR>
sneham eva paraṃ vidyād dur-balānala-dīpanam || 68 ||<BR>
nālaṃ sneha-samiddhasya śamāyānnaṃ su-gurv api |<BR>
yo 'lpāgni-tvāt kaphe kṣīṇe varcaḥ pakvam api ślatham || 69 ||<BR>
muñcet paṭv-auṣadha-yutaṃ sa pibed alpa-śo ghṛtam |<BR>
tena sva-mārgam ānītaḥ sva-karmaṇi niyojitaḥ || 70 ||<BR>
samāno dīpayaty agnim agneḥ saṃdhukṣako hi saḥ |<BR>
purīṣaṃ yaś ca kṛcchreṇa kaṭhina-tvād vimuñcati || 71 ||<BR>
     10.71bv  agneḥ saṃdhukṣako hy asau<BR>
sa ghṛtaṃ lavaṇair yuktaṃ naro 'nnāvagrahaṃ pibet |<BR>
raukṣyān mande 'nale sarpis tailaṃ vā dīpanaiḥ pibet || 72 ||<BR>
kṣāra-cūrṇāsavāriṣṭan mande snehāti-pānataḥ |<BR>
udāvartāt tu yoktavyā nirūha-sneha-vastayaḥ || 73 ||<BR>
     10.73cv  udāvartāt prayoktavyā<BR>
doṣāti-vṛddhyā mande 'gnau saṃśuddho 'nna-vidhiṃ caret |<BR>
vyādhi-muktasya mande 'gnau sarpir eva tu dīpanam || 74 ||<BR>
     10.74bv  saṃśuddho 'nna-vidhiṃ bhajet<BR>
adhvopavāsa-kṣāma-tvair yavāgvā pāyayed ghṛtam |<BR>
annāvapīḍitaṃ balyaṃ dīpanaṃ bṛṃhaṇaṃ ca tat || 75 ||<BR>
dīrgha-kāla-prasaṅgāt tu kṣāma-kṣīṇa-kṛśān narān |<BR>
prasahānāṃ rasaiḥ sāmlair bhojayet piśitāśinām || 76 ||<BR>
laghūṣṇa-kaṭu-śodhi-tvād dīpayanty āśu te 'nalam |<BR>
māṃsopacita-māṃsa-tvāt paraṃ ca bala-vardhanāḥ || 77 ||<BR>
     10.77av  laghūṣṇa-kaṭu-śodhi-tvair<BR>
snehāsava-surāriṣṭa-cūrṇa-kvātha-hitāśanaiḥ |<BR>
samyak-prayuktair dehasya balam agneś ca vardhate || 78 ||<BR>
dīpto yathaiva sthāṇuś ca bāhyo 'gniḥ sāra-dārubhiḥ |<BR>
sa-snehair jāyate tad-vad āhāraiḥ koṣṭha-go 'nalaḥ || 79 ||<BR>
nā-bhojanena kāyāgnir dīpyate nāti-bhojanāt |<BR>
yathā nir-indhano vahnir alpo vātīndhanāvṛtaḥ || 80 ||<BR>
     10.80dv  alpo vātīndhanānvitaḥ<BR>
yadā kṣīṇe kaphe pittaṃ sva-sthāne pavanānugam |<BR>
pravṛddhaṃ vardhayaty agniṃ tadāsau sānilo 'nalaḥ || 81 ||<BR>
paktvānnam āśu dhātūṃś ca sarvān ojaś ca saṃkṣipan |<BR>
mārayet syāt sa nā svastho bhukte jīrṇe tu tāmyati || 82 ||<BR>
     10.82cv  mārayet taṃ sa nā svastho<BR>
tṛṭ-kāsa-dāha-mūrchādyā vyādhayo 'ty-agni-saṃbhavāḥ |<BR>
tam aty-agniṃ guru-snigdha-manda-sāndra-hima-sthiraiḥ || 83 ||<BR>
anna-pānair nayec chāntiṃ dīptam agnim ivāmbubhiḥ |<BR>
muhur muhur a-jīrṇe 'pi bhojyāny asyopahārayet || 84 ||<BR>
     10.84dv  bhojyāny asyopakalpayet<BR>
nir-indhano 'ntaraṃ labdhvā yathainaṃ na vipādayet |<BR>
kṛśarāṃ pāyasaṃ snigdhaṃ paiṣṭikaṃ guḍa-vaikṛtam || 85 ||<BR>
     10.85bv  tathainaṃ na vipādayet<BR>
aśnīyād audakānūpa-piśitāni bhṛtāni ca |<BR>
matsyān viśeṣataḥ ślakṣṇān sthira-toya-carāś ca ye || 86 ||<BR>
āvikaṃ su-bhṛtaṃ māṃsam adyād aty-agni-vāraṇam |<BR>
payaḥ saha-madhūcchiṣṭaṃ ghṛtaṃ vā tṛṣitaḥ pibet || 87 ||<BR>
godhūma-cūrṇaṃ payasā bahu-sarpiḥ-pariplutam |<BR>
ānūpa-rasa-yuktān vā snehāṃs taila-vivarjitān || 88 ||<BR>
śyāmā-trivṛd-vipakvaṃ vā payo dadyād virecanam |<BR>
a-sakṛt pitta-haraṇaṃ pāyasa-pratibhojanam || 89 ||<BR>
yat kiñ-cid guru medyaṃ ca śleṣma-kāri ca bhojanam |<BR>
sarvaṃ tad aty-agni-hitaṃ bhuktvā ca svapanaṃ divā || 90 ||<BR>
āhāram agniḥ pacati doṣān āhāra-varjitaḥ |<BR>
dhātūn kṣīṇeṣu doṣeṣu jīvitaṃ dhātu-saṃkṣaye || 91 ||<BR>
etat prakṛtyaiva viruddham annaṃ saṃyoga-saṃskāra-vaśena cedam |<BR>
ity-ādi a-vijñāya yatheṣṭa-ceṣṭāś caranti yat sāgni-balasya śaktiḥ || 92 ||<BR>
tasmād agniṃ pālayet sarva-yatnais tasmin naṣṭe yāti nā nāśam eva |<BR>
doṣair graste grasyate roga-saṃghair yukte tu syān nī-rujo dīrgha-jīvī || 93 ||<BR>
<BR>
Cikitsāsthāna <BR>
liṅgāgra-suṣire samyag yonyāṃ vā saṃpraveśayet |<BR>
mūtra-duḥkha-haraṃ mukhyaṃ karpūraṃ parisaṃkṣipet || 0+1 ||<BR>
kṛcchre vāta-ghna-tailāktam adho nābheḥ samīra-je |<BR>
su-snigdhaiḥ svedayed aṅgaṃ piṇḍa-sekāvagāhanaiḥ || 1 ||<BR>
daśa-mūla-balairaṇḍa-yavābhīru-punarnavaiḥ |<BR>
kulattha-kola-pattūra-vṛścīvopalabhedakaiḥ || 2 ||<BR>
taila-sarpir-varāharkṣa-vasāḥ kvathita-kalkitaiḥ |<BR>
sa-pañca-lavaṇāḥ siddhāḥ pītāḥ śūla-harāḥ param || 3 ||<BR>
dravyāṇy etāni pānānne tathā piṇḍopanāhane |<BR>
saha tailaphalair yuñjyāt sāmlāni sneha-vanti ca || 4 ||<BR>
sauvarcalāḍhyāṃ madirāṃ piben mūtra-rujāpahām |<BR>
paitte yuñjīta śiśiraṃ seka-lepāvagāhanam || 5 ||<BR>
pibed varīṃ gokṣurakaṃ vidārīṃ sa-kaserukām |<BR>
tṛṇākhyaṃ pañca-mūlaṃ ca pākyaṃ sa-madhu-śarkaram || 6 ||<BR>
vṛṣakaṃ trapusairvāru-laṭvā-bījāni kuṅkumam |<BR>
drākṣāmbhobhiḥ piban sarvān mūtrāghātān apohati || 7 ||<BR>
ervāru-bīja-yaṣṭy-āhva-dārvīr vā taṇḍulāmbunā |<BR>
toyena kalkaṃ drākṣāyāḥ pibet paryuṣitena vā || 8 ||<BR>
kapha-je vamanaṃ svedaṃ tīkṣṇoṣṇa-kaṭu-bhojanam |<BR>
yavānāṃ vikṛtīḥ kṣāraṃ kālaśeyaṃ ca śīlayet || 9 ||<BR>
piben madyena sūkṣmailāṃ dhātrī-phala-rasena vā |<BR>
sārasāsthi-śvadaṃṣṭrailā-vyoṣaṃ vā madhu-mūtra-vat || 10 ||<BR>
sva-rasaṃ kaṇṭakāryā vā pāyayen mākṣikānvitam |<BR>
śitivāraka-bījaṃ vā takreṇa ślakṣṇa-cūrṇitam || 11 ||<BR>
dhava-saptāhva-kuṭaja-guḍūcī-caturaṅgulam |<BR>
kembukailā-karañjaṃ ca pākyaṃ sa-madhu sādhitām || 12 ||<BR>
     11.12cv  kaṭukailā-karañjaṃ ca<BR>
tair vā peyāṃ pravālaṃ vā cūrṇitaṃ taṇḍulāmbunā |<BR>
sa-tailaṃ pāṭalā-kṣāraṃ sapta-kṛtvo 'tha-vā srutam || 13 ||<BR>
pāṭalī-yāva-śūkābhyāṃ pāribhadrāt tilād api |<BR>
kṣārodakena madirāṃ tvag-eloṣaṇa-saṃyutām || 14 ||<BR>
pibed guḍopadaṃśān vā lihyād etān pṛthak pṛthak |<BR>
saṃnipātātmake sarvaṃ yathāvastham idaṃ hitam || 15 ||<BR>
aśmany apy a-cirotthāne vāta-vasty-ādikeṣu ca |<BR>
aśmarī dāruṇo vyādhir antaka-pratimo mataḥ || 16 ||<BR>
     11.16bv  vāta-vasty-ādikeṣv api<BR>
taruṇo bheṣajaiḥ sādhyaḥ pravṛddhaś chedam arhati |<BR>
tasya pūrveṣu rūpeṣu snehādi-krama iṣyate || 17 ||<BR>
pāṣāṇabhedo vasuko vaśiro 'śmantako varī |<BR>
kapotavaṅkātibalā-bhallūkośīra-kacchakam || 18 ||<BR>
     11.18dv  -bhallūkośīra-kantakam<BR>
vṛkṣādanī śāka-phalaṃ vyāghryau guṇṭhas trikaṇṭakaḥ |<BR>
yavāḥ kulatthāḥ kolāni varuṇaḥ katakāt phalam || 19 ||<BR>
ūṣakādi-pratīvāpam eṣāṃ kvāthe śṛtaṃ ghṛtam |<BR>
bhinatti vāta-saṃbhūtāṃ tat pītaṃ śīghram aśmarīm || 20 ||<BR>
gandharvahasta-bṛhatī-vyāghrī-gokṣurakekṣurāt |<BR>
mūla-kalkaṃ pibed dadhnā madhureṇāśma-bhedanam || 21 ||<BR>
kuśaḥ kāśaḥ śaro guṇṭha itkaṭo moraṭo 'śmabhit |<BR>
darbho vidārī vārāhī śāli-mūlaṃ trikaṇṭakaḥ || 22 ||<BR>
bhallūkaḥ pāṭalī pāṭhā pattūraḥ sa-kuraṇṭakaḥ |<BR>
punarnave śirīṣaś ca teṣāṃ kvāthe paced ghṛtam || 23 ||<BR>
piṣṭena trapusādīnāṃ bījenendīvareṇa ca |<BR>
madhukena śilā-jena tat pittāśmari-bhedanam || 24 ||<BR>
varuṇādiḥ samīra-ghnau gaṇāv elā hareṇukā |<BR>
guggulur maricaṃ kuṣṭhaṃ citrakaḥ sa-surāhvayaḥ || 25 ||<BR>
taiḥ kalkitaiḥ kṛtāv āpam ūṣakādi-gaṇena ca |<BR>
bhinatti kapha-jām āśu sādhitaṃ ghṛtam aśmarīm || 26 ||<BR>
kṣāra-kṣīra-yavāgv-ādi dravyaiḥ svaiḥ svaiś ca kalpayet |<BR>
picukāṅkolla-kataka-śākendīvara-jaiḥ phalaiḥ || 27 ||<BR>
pītam uṣṇāmbu sa-guḍaṃ śarkarā-pātanaṃ param |<BR>
krauñcoṣṭra-rāsabhāsthīni śvadaṃṣṭrā tālapattrikā || 28 ||<BR>
     11.28av  pītam uṣṇāmbu sa-ghṛtaṃ<BR>
ajamodā kadambasya mūlaṃ viśvasya cauṣadham |<BR>
pītāni śarkarāṃ bhindyuḥ surayoṣṇodakena vā || 29 ||<BR>
     11.29bv  mūlaṃ bilvasya cauṣadham<BR>
nṛtyakuṇḍaka-bījānāṃ cūrṇaṃ mākṣika-saṃyutam |<BR>
avi-kṣīreṇa saptāhaṃ pītam aśmari-pātanaḥ || 30 ||<BR>
     11.30av  nṛtyakuṇḍala-bījānāṃ     11.30av  markaṭakasya bījānāṃ<BR>
kvāthaś ca śigru-mūlotthaḥ kad-uṣṇo 'śmarī-pātanaḥ |<BR>
tilāpāmārga-kadalī-palāśa-yava-saṃbhavaḥ || 31 ||<BR>
kṣāraḥ peyo 'vi-mūtreṇa śarkarāsv aśmarīṣu ca |<BR>
kapotavaṅkā-mūlaṃ vā pibed ekaṃ surādibhiḥ || 32 ||<BR>
tat-siddhaṃ vā pibet kṣīraṃ vedanābhir upadrutaḥ |<BR>
harītaky-asthi-siddhaṃ vā sādhitaṃ vā punarnavaiḥ || 33 ||<BR>
kṣīrānna-bhug barhi-śikhā-mūlaṃ vā taṇḍulāmbunā |<BR>
mūtrāghāteṣu vibhajed ataḥ śeṣeṣv api kriyām || 34 ||<BR>
bṛhaty-ādi-gaṇe siddhaṃ dvi-guṇī-kṛta-gokṣure |<BR>
toyaṃ payo vā sarpir vā sarva-mūtra-vikāra-jit || 35 ||<BR>
devadāruṃ ghanaṃ mūrvāṃ yaṣṭīmadhu harītakīm |<BR>
mūtrāghāteṣu sarveṣu surā-kṣīra-jalaiḥ pibet || 36 ||<BR>
rasaṃ vā dhanvayāsasya kaṣāyaṃ kakubhasya vā |<BR>
sukhāmbhasā vā tri-phalāṃ piṣṭāṃ saindhava-saṃyutām || 37 ||<BR>
vyāghrī-gokṣuraka-kvāthe yavāgūṃ vā sa-phāṇitām |<BR>
kvāthe vīratarāder vā tāmra-cūḍa-rase 'pi vā || 38 ||<BR>
adyād vīratarādyena bhāvitaṃ vā śilā-jatu |<BR>
madyaṃ vā nigadaṃ pītvā rathenāśvena vā vrajet || 39 ||<BR>
     11.39cv  madyaṃ vā nir-gadaṃ pītvā<BR>
śīghra-vegena saṃkṣobhāt tathāsya cyavate 'śmarī |<BR>
sarva-thā copayoktavyo vargo vīratarādikaḥ || 40 ||<BR>
rekārthaṃ tailvakaṃ sarpir vasti-karma ca śīlayet |<BR>
viśeṣād uttarān vastīñ chukrāśmaryāṃ tu śodhite || 41 ||<BR>
     11.41dv  chukrāśmaryāṃ ca śodhite<BR>
tair mūtra-mārge bala-vān śukrāśaya-viśuddhaye |<BR>
pumān su-tṛpto vṛṣyāṇāṃ māṃsānāṃ kukkuṭasya ca || 42 ||<BR>
kāmaṃ sa-kāmaḥ seveta pramadā mada-dāyinīḥ |<BR>
siddhair upakramair ebhir na cec chāntis tadā bhiṣak || 43 ||<BR>
     11.43dv  na cec chāntis tato bhiṣak<BR>
iti rājānam āpṛcchya śastraṃ sādhv avacārayet |<BR>
a-kriyāyāṃ dhruvo mṛtyuḥ kriyāyāṃ saṃśayo bhavet || 44 ||<BR>
niścitasyāpi vaidyasya bahu-śaḥ siddha-karmaṇaḥ |<BR>
athāturam upasnigdha-śuddham īṣac ca karśitam || 45 ||<BR>
     11.45cv  athāturam upasnigdhaṃ     11.45dv  -śuddham īṣac ca karṣitam     11.45dv <BR>
śuddham īṣac ca karśitam<BR>
abhyakta-svinna-vapuṣam a-bhuktaṃ kṛta-maṅgalam |<BR>
ā-jānu-phalaka-sthasya narasyāṅke vyapāśritam || 46 ||<BR>
pūrveṇa kāyenottānaṃ niṣaṇṇaṃ vastra-cumbhale |<BR>
tato 'syākuñcite jānu-kūrpare vāsasā dṛḍham || 47 ||<BR>
sahāśraya-manuṣyeṇa baddhasyāśvāsitasya ca |<BR>
nābheḥ samantād abhyajyād adhas tasyāś ca vāmataḥ || 48 ||<BR>
mṛditvā muṣṭinākrāmed yāvad aśmary adho-gatā |<BR>
tailākte vardhita-nakhe tarjanī-madhyame tataḥ || 49 ||<BR>
a-dakṣiṇe gude 'ṅgulyau praṇidhāyānu-sevani |<BR>
āsādya bala-yatnābhyām aśmarīṃ guda-meḍhrayoḥ || 50 ||<BR>
     11.50bv  praṇidhāyānu-sevanīm<BR>
kṛtvāntare tathā vastiṃ nir-valīkam an-āyatam |<BR>
utpīḍayed aṅgulībhyāṃ yāvad granthir ivonnatam || 51 ||<BR>
śalyaṃ syāt sevanīṃ muktvā yava-mātreṇa pāṭayet |<BR>
aśma-mānena na yathā bhidyate sā tathāharet || 52 ||<BR>
samagraṃ sarpa-vaktreṇa strīṇāṃ vastis tu pārśva-gaḥ |<BR>
garbhāśayāśrayas tāsāṃ śastram utsaṅga-vat tataḥ || 53 ||<BR>
nyased ato 'nya-thā hy āsāṃ mūtra-srāvī vraṇo bhavet |<BR>
mūtra-praseka-kṣaṇanān narasyāpy api caika-dhā || 54 ||<BR>
vasti-bhedo 'śmarī-hetuḥ siddhiṃ yāti na tu dvi-dhā |<BR>
vi-śalyam uṣṇa-pānīya-droṇyāṃ tam avagāhayet || 55 ||<BR>
tathā na pūryate 'sreṇa vastiḥ pūrṇe tu pīḍayet |<BR>
meḍhrāntaḥ kṣīri-vṛkṣāmbu mūtra-saṃśuddhaye tataḥ || 56 ||<BR>
     11.56cv  meḍhrataḥ kṣīri-vṛkṣāmbu     11.56cv  meḍhre 'ntaḥ kṣīri-vṛkṣāmbu<BR>
kuryād guḍasya sauhityaṃ madhv-ājyākta-vraṇaḥ pibet |<BR>
dvau kālau sa-ghṛtāṃ koṣṇāṃ yavāgūṃ mūtra-śodhanaiḥ || 57 ||<BR>
try-ahaṃ daśāhaṃ payasā guḍāḍhyenālpam odanam |<BR>
bhuñjītordhvaṃ phalāmlaiś ca rasair jāṅgala-cāriṇām || 58 ||<BR>
kṣīri-vṛkṣa-kaṣāyeṇa vraṇaṃ prakṣālya lepayet |<BR>
prapauṇḍarīka-mañjiṣṭhā-yaṣṭy-āhva-nayanauṣadhaiḥ || 59 ||<BR>
vraṇābhyaṅge pacet tailam ebhir eva niśānvitaiḥ |<BR>
daśāhaṃ svedayec cainaṃ sva-mārgaṃ sapta-rātrataḥ || 60 ||<BR>
     11.60cv  daśāhaṃ svedayec caiva     11.60cv  daśāhaṃ svedayec caivaṃ<BR>
mūtre tv a-gacchati dahed aśmarī-vraṇam agninā |<BR>
sva-mārga-pratipattau tu svādu-prāyair upācaret || 61 ||<BR>
taṃ vastibhir na cārohed varṣaṃ rūḍha-vraṇo 'pi saḥ |<BR>
naga-nāgāśva-vṛkṣa-strī-rathān nāpsu plaveta ca || 62 ||<BR>
mūtra-śukra-vahau vasti-vṛṣaṇau sevanīṃ gudam |<BR>
mūtra-prasekaṃ yoniṃ ca śastreṇāṣṭau vivarjayet || 63 ||<BR>
<BR>
Cikitsāsthāna <BR>
mehino balinaḥ kuryād ādau vamana-recane |<BR>
snigdhasya sarṣapāriṣṭa-nikumbhākṣa-karañja-jaiḥ || 1 ||<BR>
tailas trikaṇṭakādyena yathā-svaṃ sādhitena vā |<BR>
snehena musta-devāhva-nāgara-prativāpa-vat || 2 ||<BR>
surasādi-kaṣāyeṇa dadyād āsthāpanaṃ tataḥ |<BR>
nyagrodhādes tu pittārtaṃ rasaiḥ śuddhaṃ ca tarpayet || 3 ||<BR>
     12.3cv  nyagrodhādes tu pittārte<BR>
mūtra-graha-rujā-gulma-kṣayādyās tv apatarpaṇāt |<BR>
tato 'nubandha-rakṣārthaṃ śamanāni prayojayet || 4 ||<BR>
a-saṃśodhyasya tāny eva sarva-meheṣu pāyayet |<BR>
dhātrī-rasa-plutāṃ prāhṇe haridrāṃ mākṣikānvitām || 5 ||<BR>
dārvī-surāhva-tri-phalā-mustā vā kvathitā jale |<BR>
citraka-tri-phalā-dārvī-kaliṅgān vā sa-mākṣikān || 6 ||<BR>
madhu-yuktaṃ guḍūcyā vā rasam āmalakasya vā || 7ab ||<BR>
lodhrābhayā-toyada-kaṭphalānāṃ pāṭhā-viḍaṅgārjuna-dhanvanānām || 7cd ||<BR>
gāyatri-dārvī-kṛmihṛd-dhavānāṃ kaphe trayaḥ kṣaudra-yutāḥ kaṣāyāḥ || 7ef ||<BR>
uśīra-lodhrārjuna-candanānāṃ paṭola-nimbāmalakāmṛtānām |<BR>
lodhrāmbu-kālīyaka-dhātakīnāṃ pitte trayaḥ kṣaudra-yutāḥ kaṣāyāḥ || 8 ||<BR>
yathā-svam ebhiḥ pānānnaṃ yava-godhūma-bhāvanāḥ || 9ab ||<BR>
     12.9bv  yava-godhūma-bhāvanām     12.9bv  yava-godhūma-bhāvanam<BR>
vātolbaṇeṣu snehāṃś ca prameheṣu prakalpayet |<BR>
apūpa-saktu-vāṭyādir yavānāṃ vikṛtir hitā || 10 ||<BR>
gajāśva-guda-muktānām atha-vā veṇu-janmanām |<BR>
tṛṇa-dhānyāni mudgādyāḥ śālir jīrṇaḥ sa-ṣaṣṭikaḥ || 11 ||<BR>
śrī-kukkuṭo 'mlaḥ khalakas tila-sarṣapa-kiṭṭa-jaḥ |<BR>
kapitthaṃ tindukaṃ jambūs tat-kṛtā rāga-ṣāḍavāḥ || 12 ||<BR>
tiktaṃ śākaṃ madhu śreṣṭhā bhakṣyāḥ śuṣkāḥ sa-saktavaḥ |<BR>
dhanva-māṃsāni śūlyāni pariśuṣkāṇy ayas-kṛtiḥ || 13 ||<BR>
madhv-ariṣṭāsavā jīrṇāḥ sīdhuḥ pakva-rasodbhavaḥ |<BR>
tathāsanādi-sārāmbu darbhāmbho mākṣikodakam || 14 ||<BR>
vāsiteṣu varā-kvāthe śarvarīṃ śoṣiteṣv ahaḥ |<BR>
yaveṣu su-kṛtān saktūn sa-kṣaudrān sīdhunā pibet || 15 ||<BR>
śāla-saptāhva-kampilla-vṛkṣakākṣa-kapittha-jam |<BR>
rohītakaṃ ca kusumaṃ madhunādyāt su-cūrṇitam || 16 ||<BR>
kapha-pitta-prameheṣu pibed dhātrī-rasena vā |<BR>
trikaṇṭaka-niśā-lodhra-somavalka-vacārjunaiḥ || 17 ||<BR>
padmakāśmantakāriṣṭa-candanāguru-dīpyakaiḥ |<BR>
paṭola-musta-mañjiṣṭhā-mādrī-bhallātakaiḥ pacet || 18 ||<BR>
tailaṃ vāta-kaphe pitte ghṛtaṃ miśreṣu miśrakam |<BR>
daśa-mūla-śaṭhī-dantī-surāhvaṃ dvi-punarnavam || 19 ||<BR>
mūlaṃ snug-arkayoḥ pathyāṃ bhūkadambam aruṣkaram |<BR>
karañjau varuṇān mūlaṃ pippalyāḥ pauṣkaraṃ ca yat || 20 ||<BR>
     12.20cv  karañja-varuṇān mūlaṃ<BR>
pṛthag daśa-palaṃ prasthān yava-kola-kulatthataḥ |<BR>
trīṃś cāṣṭa-guṇite toye vipacet pāda-vartinā || 21 ||<BR>
tena dvi-pippalī-cavya-vacā-nicula-rohiṣaiḥ |<BR>
trivṛd-viḍaṅga-kampilla-bhārgī-viśvaiś ca sādhayet || 22 ||<BR>
     12.22dv  -bhārgī-bilvaiś ca sādhayet<BR>
prasthaṃ ghṛtāj jayet sarvāṃs tan mehān piṭikā viṣam |<BR>
pāṇḍu-vidradhi-gulmārśaḥ-śoṣa-śopha-garodaram || 23 ||<BR>
śvāsaṃ kāsaṃ vamiṃ vṛddhiṃ plīhānaṃ vāta-śoṇitam |<BR>
kuṣṭhonmādāv apasmāraṃ dhānvantaram idaṃ ghṛtam || 24 ||<BR>
lodhra-mūrvā-śaṭhī-vella-bhārgī-nata-nakha-plavān |<BR>
kaliṅga-kuṣṭha-kramuka-priyaṅgv-ativiṣāgnikān || 25 ||<BR>
dve viśāle catur-jātaṃ bhūnimbaṃ kaṭu-rohiṇīm |<BR>
yavānīṃ pauṣkaraṃ pāṭhāṃ granthiṃ cavyaṃ phala-trayam || 26 ||<BR>
karṣāṃśam ambu-kalaśe pāda-śeṣe srute hime |<BR>
dvau prasthau mākṣikāt kṣiptvā rakṣet pakṣam upekṣayā || 27 ||<BR>
lodhrāsavo 'yaṃ mehārśaḥ-śvitra-kuṣṭhā-ruci-kṛmīn |<BR>
pāṇḍu-tvaṃ grahaṇī-doṣaṃ sthūla-tāṃ ca niyacchati || 28 ||<BR>
sādhayed asanādīnāṃ palānāṃ viṃśatiṃ pṛthak |<BR>
dvi-vahe 'pāṃ kṣipet tatra pāda-sthe dve śate guḍāt || 29 ||<BR>
kṣaudrāḍhakārdhaṃ palikaṃ vatsakādiṃ ca kalkitam |<BR>
tat kṣaudra-pippalī-cūrṇa-pradigdhe ghṛta-bhājane || 30 ||<BR>
     12.30bv  vatsakādi ca kalkitam<BR>
sthitaṃ dṛḍhe jatu-sṛte yava-rāśau nidhāpayet |<BR>
khadirāṅgāra-taptāni bahu-śo 'tra nimajjayet || 31 ||<BR>
tanūni tīkṣṇa-lohasya pattrāṇy ā-loha-saṃkṣayāt |<BR>
ayas-kṛtiḥ sthitā pītā pūrvasmād adhikā guṇaiḥ || 32 ||<BR>
rūkṣam udvartanaṃ gāḍhaṃ vyāyāmo niśi jāgaraḥ |<BR>
yac cānyac chleṣma-medo-ghnaṃ bahir antaś ca tad dhitam || 33 ||<BR>
su-bhāvitāṃ sāra-jalais tulāṃ pītvā śilodbhavāt |<BR>
sārāmbunaiva bhuñjānaḥ śālīñ jāṅgala-jai rasaiḥ || 34 ||<BR>
     12.34dv  śāliṃ jāṅgala-jai rasaiḥ<BR>
sarvān abhibhaven mehān su-bahūpadravān api |<BR>
gaṇḍa-mālārbuda-granthi-sthaulya-kuṣṭha-bhagandarān || 35 ||<BR>
kṛmi-ślīpada-śophāṃś ca paraṃ caitad rasāyanam |<BR>
a-dhanaś chattra-pāda-tra-rahito muni-vartanaḥ || 36 ||<BR>
candanam utpalaṃ drākṣā uśīraṃ ca punarnavā |<BR>
yaṣṭīmadhuka-śrīkhaṇḍaṃ tri-phalotpala-śārivā || 36.1+1 ||<BR>
śamī vaṃśa-phalaṃ lodhraṃ tri-jātaṃ nāgakesaram |<BR>
padmakaṃ ca kaṇā-cūrṇaṃ tat-tulyā śarkarā śubhā || 36.1+2 ||<BR>
etac cūrṇaṃ pibet prātas taṇḍulodaka-vāriṇā |<BR>
pramehe rakta-pitte ca kṛcchra-doṣe ca dāruṇe || 36.1+3 ||<BR>
yojanānāṃ śataṃ yāyāt khaned vā salilāśayān |<BR>
go-śakṛn-mūtra-vṛttir vā gobhir eva saha bhramet || 37 ||<BR>
bṛṃhayed auṣadhāhārair a-medo-mūtralaiḥ kṛśam |<BR>
śarāvikādyāḥ piṭikāḥ śopha-vat samupācaret || 38 ||<BR>
a-pakvā vraṇa-vat pakvās tāsāṃ prāg-rūpam eva ca |<BR>
kṣīri-vṛkṣāmbu pānāya basta-mūtraṃ ca śasyate || 39 ||<BR>
tīkṣṇaṃ ca śodhanaṃ prāyo dur-virecyā hi mehinaḥ |<BR>
tailam elādinā kuryād gaṇena vraṇa-ropaṇam || 40 ||<BR>
udvartane kaṣāyaṃ tu vargeṇāragvadhādinā |<BR>
pariṣeko 'sanādyena pānānne vatsakādinā || 41 ||<BR>
     12.41cv  pariṣeke 'sanādyena<BR>
pāṭhā-citraka-śārṅgaṣṭā-śārivā-kaṇṭakārikāḥ |<BR>
saptāhvaṃ kauṭajaṃ mūlaṃ somavalkaṃ nṛpadrumam || 42 ||<BR>
saṃcūrṇya madhunā lihyāt tad-vac cūrṇaṃ navāyasam |<BR>
madhu-mehi-tvam āpanno bhiṣagbhiḥ parivarjitaḥ || 43 ||<BR>
śilā-jatu-tulām adyāt pramehārtaḥ punar-navaḥ || 43ū̆ab ||<BR>
<BR>
Cikitsāsthāna <BR>
vidradhiṃ sarvam evāmaṃ śopha-vat samupācaret |<BR>
pratataṃ ca hared raktaṃ pakve tu vraṇa-vat kriyā || 1 ||<BR>
pañca-mūla-jalair dhautaṃ vātikaṃ lavaṇottaraiḥ |<BR>
bhadrādi-varga-yaṣṭy-āhva-tilair ālepayed vraṇam || 2 ||<BR>
vairecanika-yuktena traivṛtena viśodhya ca |<BR>
vidārī-varga-siddhena traivṛtenaiva ropayet || 3 ||<BR>
kṣālitaṃ kṣīri-toyena limped yaṣṭy-amṛtā-tilaiḥ |<BR>
paittaṃ ghṛtena siddhena mañjiṣṭhośīra-padmakaiḥ || 4 ||<BR>
payasyā-dvi-niśā-śreṣṭhā-yaṣṭī-dugdhaiś ca ropayet |<BR>
nyagrodhādi-pravāla-tvak-phalair vā kapha-jaṃ punaḥ || 5 ||<BR>
āragvadhādinā dhautaṃ saktu-kumbha-niśā-tilaiḥ |<BR>
limpet kulatthikā-dantī -trivṛc-chyāmāgni-tilvakaiḥ || 6 ||<BR>
     13.6av  āragvadhāmbunā dhautaṃ<BR>
sa-saindhavaiḥ sa-go-mūtrais tailaṃ kurvīta ropaṇam |<BR>
raktāgantūdbhave kāryā pitta-vidradhi-vat kriyā || 7 ||<BR>
varuṇādi-gaṇa-kvātham a-pakve 'bhyantarotthite |<BR>
ūṣakādi-pratīvāpaṃ pūrvāhṇe vidradhau pibet || 8 ||<BR>
     13.8bv  a-pakve 'bhyantara-sthite<BR>
ghṛtaṃ virecana-dravyaiḥ siddhaṃ tābhyāṃ ca pāyayet |<BR>
nirūhaṃ sneha-vastiṃ ca tābhyām eva prakalpayet || 9 ||<BR>
pāna-bhojana-lepeṣu madhu-śigruḥ prayojitaḥ |<BR>
dattāvāpo yathā-doṣam a-pakvaṃ hanti vidradhim || 10 ||<BR>
trāyantī-tri-phalā-nimba-kaṭukā-madhukaṃ samam |<BR>
trivṛt-paṭola-mūlābhyāṃ catvāro 'ṃśāḥ pṛthak pṛthak || 11 ||<BR>
masūrān nis-tuṣād aṣṭau tat-kvāthaḥ sa-ghṛto jayet |<BR>
vidradhi-gulma-vīsarpa-dāha-moha-mada-jvarān || 12 ||<BR>
tṛṇ-mūrchā-chardi-hṛd-roga-pittāsṛk-kuṣṭha-kāmalāḥ |<BR>
kuḍavaṃ trāyamāṇāyāḥ sādhyam aṣṭa-guṇe 'mbhasi || 13 ||<BR>
kuḍavaṃ tad-rasād dhātrī-sva-rasāt kṣīrato ghṛtāt |<BR>
karṣāṃśaṃ kalkitaṃ tiktā-trāyantī-dhanvayāsakam || 14 ||<BR>
mustā-tāmalakī-vīrā-jīvantī-candanotpalam |<BR>
paced eka-tra saṃyojya tad ghṛtaṃ pūrva-vad guṇaiḥ || 15 ||<BR>
drākṣā madhūkaṃ kharjūraṃ vidārī sa-śatāvarī |<BR>
parūṣakāṇi tri-phalā tat-kvāthe pācayed ghṛtam || 16 ||<BR>
kṣīrekṣu-dhātrī-niryāsa-prāṇadā-kalka-saṃyutam |<BR>
tac chītaṃ śarkarā-kṣaudra-pādikaṃ pūrva-vad guṇaiḥ || 17 ||<BR>
     13.17av  kṣīrekṣu-dhātrī-niryāse     13.17bv  prāṇadā-kalka-saṃyutam<BR>
harec chṛṅgādibhir asṛk sirayā vā yathāntikam |<BR>
vidradhiṃ pacyamānaṃ ca koṣṭha-sthaṃ bahir-unnatam || 18 ||<BR>
jñātvopanāhayet śūle sthite tatraiva piṇḍite |<BR>
tat-pārśva-pīḍanāt suptau dāhādiṣv alpakeṣu ca || 19 ||<BR>
pakvaḥ syād vidradhiṃ bhittvā vraṇa-vat tam upācaret |<BR>
antar-bhāgasya cāpy etac cihnaṃ pakvasya vidradeḥ || 20 ||<BR>
pakvaḥ srotāṃsi saṃpūrya sa yāty ūrdhvam adho 'tha-vā |<BR>
svayam-pravṛttaṃ taṃ doṣam upekṣeta hitāśinaḥ || 21 ||<BR>
     13.21bv  sa yāty ūrdhvam adho 'pi vā<BR>
daśāhaṃ dvā-daśāhaṃ vā rakṣan bhiṣag upadravāt |<BR>
a-samyag vahati klede varuṇādiṃ sukhāmbhasā || 22 ||<BR>
     13.22bv  rakṣed bhiṣag upadravāt<BR>
pāyayen madhu-śigruṃ vā yavāgūṃ tena vā kṛtām |<BR>
yava-kola-kulatthottha-yūṣair annaṃ ca śasyate || 23 ||<BR>
ūrdhvaṃ daśāhāt trāyantī-sarpiṣā tailvakena vā |<BR>
śodhayed balataḥ śuddhaḥ sa-kṣaudraṃ tiktakaṃ pibet || 24 ||<BR>
sarva-śo gulma-vac cainaṃ yathā-doṣam upācaret |<BR>
sarvāvasthāsu sarvāsu gugguluṃ vidradhīṣu ca || 25 ||<BR>
     13.25cv  sarvāvasthāsu sarveṣu<BR>
kaṣāyair yaugikair yuñjyāt svaiḥ svais tad-vac chilā-jatu |<BR>
pākaṃ ca vārayed yatnāt siddhiḥ pakve hi daivikī || 26 ||<BR>
api cāśu vidāhi-tvād vidradhiḥ so 'bhidhīyate |<BR>
sati cālocayen mehe pramehāṇāṃ cikitsitam || 27 ||<BR>
śaubhāñjanaka-niryūho hiṅgu-saindhava-saṃyutaḥ |<BR>
a-cirād vidradhiṃ hanti prātaḥ prātar niṣevitaḥ || 27+1 ||<BR>
kaṭu-trikaṃ tiktaka-rohiṇī ghanaṃ kirātatikto 'tha śatakrator yavāḥ |<BR>
sa-saptaparṇātiviṣā durālabhā paṭola-mūlaṃ saha trāyamāṇayā || 27+2 ||<BR>
guḍūcī-cavyaṃ sa-viḍaṅga-nimbaṃ priyaṅgu-nīlotpala-lodhram añjanam |<BR>
sa-dhātakī-moca-rasaṃ phala-trikaṃ sa-nāgaraṃ bilva-kapittha-śārivāḥ || 27+3 ||<BR>
samāḥ syur ete dvi-guṇaṃ tu citrakaṃ dvir aṣṭa-bhāgaṃ kuṭaja-tvacaṃ syāt |<BR>
su-sūkṣma-piṣṭaṃ śiśirāmbu-yojitaṃ piben manuṣyo 'rdha-palaṃ guḍānvitam || 27+4 ||<BR>
bubhukṣite syān mṛdu bhojanaṃ hitaṃ śaśaiḥ sa-lāvair atha-vā 'pi tittiraiḥ |<BR>
nihanti gulmān kapha-pitta-saṃbhavān virājate śārada-pūrṇa-candra-vat || 27+5 ||<BR>
a-jīrṇa-kāsaṃ kṣaya-pāṇḍu-te tathā jvarātisāra-grahaṇī-gadāpacīḥ |<BR>
prameha-mūtra-kṣaya-vardhma-vidradhīñ jayet prayuktaḥ sa-guḍaḥ kaṭu-trikaḥ || 27+6<BR>
||<BR>
bhūnimbārdha-palaṃ niśā-pala-yuktaṃ dārvī-pale dve tathā || 27+7a ||<BR>
dārvy-ardhena punarnavāṃ kuru tathā dārvyā samaḥ pragrahaḥ || 27+7b ||<BR>
sārdhaṃ duḥsparśataḥ palaṃ tu kaṭukā yojyā tad-ardhena vā || 27+7c ||<BR>
aśvāhvaṃ niśayā samānam amṛtā-pādādhikaṃ syāt palam || 27+7d ||<BR>
etad vatsaka-sapta-karṣa-sahitaṃ su-ślakṣṇa-cūrṇī-kṛtaṃ || 27+8a ||<BR>
vāsāyāḥ sva-rasena pañca caturas trīn vā pibed vāsarān || 27+8b ||<BR>
bhūyas tad guḍa-vāriṇā prati-dinaṃ peyaṃ puraḥ-sthe ravau || 27+8c ||<BR>
etad vidradhi-rogiṇāṃ ni-ruja-kṛc cūrṇaṃ tu guhyottamam || 27+8d ||<BR>
nā-putrāya na cā-bhrātre nā-śiṣyāyā-hitaiṣiṇe |<BR>
ārogya-śāstra-sarva-svaṃ deyam etat kathañ-ca-na || 27+9 ||<BR>
stana-je vraṇa-vat sarvaṃ na tv enam upanāhayet |<BR>
pāṭayet pālayan stanya-vāhinīḥ kṛṣṇa-cūcukau || 28 ||<BR>
sarvāsv āmādy-avasthāsu nirduhīta ca tat stanam |<BR>
śodhayet tri-vṛtā snigdhaṃ vṛddhau snehaiś calātmake || 29 ||<BR>
kauśāmra-tilvakairaṇḍa-su-kumāraka-miśrakaiḥ |<BR>
tato 'nila-ghna-niryūha-kalka-snehair nirūhayet || 30 ||<BR>
rasena bhojitaṃ yaṣṭī-tailenānvāsayed anu |<BR>
sveda-pralepā vāta-ghnāḥ pakve bhittvā vraṇa-kriyām || 31 ||<BR>
pitta-raktodbhave vṛddhāv āma-pakve yathā-yatham |<BR>
śopha-vraṇa-kriyāṃ kuryāt pratataṃ ca hared asṛk || 32 ||<BR>
go-mūtreṇa pibet kalkaṃ ślaiṣmike pītadāru-jam |<BR>
vimlāpanād ṛte cāsya śleṣma-granthi-kramo hitaḥ || 33 ||<BR>
     13.33cv  vimlāpanād ṛte cātra<BR>
pakve ca pāṭite tailam iṣyate vraṇa-śodhanam |<BR>
sumano-'ruṣkarāṅkolla-saptaparṇeṣu sādhitam || 34 ||<BR>
paṭola-nimba-rajanī-viḍaṅga-kuṭajeṣu ca |<BR>
medo-jaṃ mūtra-piṣṭena su-svinnaṃ surasādinā || 35 ||<BR>
śiro-vireka-dravyair vā varjayan phala-sevanīm |<BR>
dārayed vṛddhi-pattreṇa samyaṅ medasi sūddhṛte || 36 ||<BR>
     13.36dv  samyaṅ medasi coddhṛte<BR>
vraṇaṃ mākṣika-kāsīsa-saindhava-pratisāritam |<BR>
sīvyed abhyañjanaṃ cāsya yojyaṃ medo-viśuddhaye || 37 ||<BR>
manaḥśilailā-sumano-granthi-bhallātakaiḥ kṛtam |<BR>
tailam ā-vraṇa-saṃdhānāt sneha-svedau ca śīlayet || 38 ||<BR>
mūtra-jaṃ sveditaṃ snigdhair vastra-paṭṭena veṣṭitam |<BR>
vidhyed adhas-tāt sevanyāḥ srāvayec ca yathodaram || 39 ||<BR>
vraṇaṃ ca sthagikā-baddhaṃ ropayed antra-hetuke |<BR>
phala-kośam a-saṃprāpte cikitsā vāta-vṛddhi-vat || 40 ||<BR>
pacet punarnava-tulāṃ tathā daśa-palāḥ pṛthak |<BR>
daśa-mūla-payasyāśvagandhairaṇḍa-śatāvarīḥ || 41 ||<BR>
dvi-darbha-śara-kāśekṣu-mūla-poṭagalānvitāḥ |<BR>
vahe 'pām aṣṭa-bhāga-sthe tatra triṃśat-palaṃ guḍāt || 42 ||<BR>
prastham eraṇḍa-tailasya dvau ghṛtāt payasas tathā |<BR>
āvaped dvi-palāṃśaṃ ca kṛṣṇā-tan-mūla-saindhavam || 43 ||<BR>
yaṣṭīmadhuka-mṛdvīkā-yavānī-nāgarāṇi ca |<BR>
tat-siddhaṃ su-kumārākhyaṃ su-kumāraṃ rasāyanam || 44 ||<BR>
vātātapādhva-yānādi-parihāryeṣv a-yantraṇam |<BR>
prayojyaṃ su-kumārāṇām īśvarāṇām sukhātmanām || 45 ||<BR>
nṛṇāṃ strī-vṛnda-bhartṝṇām a-lakṣmī-kali-nāśanam |<BR>
sarva-kālopayogena kānti-lāvaṇya-puṣṭi-dam || 46 ||<BR>
vardhma-vidradhi-gulmārśo-yoni-meḍhrānilārtiṣu |<BR>
śophodara-khuḍa-plīha-viḍ-vibandheṣu cottamam || 47 ||<BR>
rāsnā-yaṣṭy-amṛtairaṇḍa-balā-gokṣura-sādhitaḥ |<BR>
kvātho 'ntra-vṛddhiṃ hanty āśu rubu-tailena miśritaḥ || 47+1 ||<BR>
yāyād vardhma na cec chāntiṃ sneha-rekānuvāsanaiḥ |<BR>
vasti-karma puraḥ kṛtvā vaṅkṣaṇa-sthaṃ tato dahet || 48 ||<BR>
agninā mārga-rodhārthaṃ maruto 'rdhendu-vakrayā |<BR>
aṅguṣṭhasyopari snāva pītaṃ tantu-samaṃ ca yat || 49 ||<BR>
utkṣipya sūcyā tat tiryag dahec chittvā yato gadaḥ |<BR>
tato 'nya-pārśve 'nye tv āhur dahed vānāmikāṅguleḥ || 50 ||<BR>
gulme 'nyair vāta-kapha-je plīhni cāyaṃ vidhiḥ smṛtaḥ |<BR>
kaniṣṭhikānāmikayor viśvācyāṃ ca yato gadaḥ || 51 ||<BR>
mūlaṃ bilva-kapitthayoḥ aralukasyāgner bṛhatyor dvayoḥ || 51+1a ||<BR>
śyāmā-pūti-karañja-śigruka-taror viśvauṣadhāruṣkaram || 51+1b ||<BR>
kṛṣṇā-granthika-vella-pañca-lavaṇa-kṣārājamodānvitaṃ || 51+1c ||<BR>
pītaṃ kāñjika-toya-...-mathitaiś cūrṇī-kṛtaṃ vardhma-jit || 51+1d ||<BR>
ajājī-kuṣṭha-gomeda-hapuṣā-badarāṇi ca |<BR>
āranālena lepaḥ syād vardhma-jit param auṣadham || 51+2 ||<BR>
avi-kṣīreṇa godhūma-cūrṇaṃ kandurukasya ca |<BR>
pralepanaṃ sukhoṣṇaṃ syād vardhma-jit param auṣadham || 51+3 ||<BR>
mṛta-mātre tu vai kāke viśastena pralepayet |<BR>
muhūrtaṃ vardhma medhāvī tat-kṣaṇād a-rujo bhavet || 51+4 ||<BR>
<BR>
Cikitsāsthāna <BR>
gulmaṃ baddha-śakṛd-vātaṃ vātikaṃ tīvra-vedanam |<BR>
rūkṣa-śītodbhavaṃ tailaiḥ sādhayed vāta-rogikaiḥ || 1 ||<BR>
pānānnānvāsanābhyaṅgaiḥ snigdhasya svedam ācaret |<BR>
ānāha-vedanā-stambha-vibandheṣu viśeṣataḥ || 2 ||<BR>
srotasāṃ mārdavaṃ kṛtvā jitvā mārutam ulbaṇam |<BR>
bhittvā vibandhaṃ snigdhasya svedo gulmam apohati || 3 ||<BR>
sneha-pānaṃ hitaṃ gulme viśeṣeṇordhva-nābhi-je |<BR>
pakvāśaya-gate vastir ubhayaṃ jaṭharāśraye || 4 ||<BR>
dīpte 'gnau vātike gulme vibandhe 'nila-varcasoḥ |<BR>
bṛṃhaṇāny anna-pānāni snigdhoṣṇāni pradāpayet || 5 ||<BR>
punaḥ punaḥ sneha-pānaṃ nirūhāḥ sānuvāsanāḥ |<BR>
prayojyā vāta-je gulme kapha-pittānurakṣiṇaḥ || 6 ||<BR>
     14.6dv  kapha-pittānurakṣiṇā<BR>
vasti-karma paraṃ vidyād gulma-ghnaṃ tad dhi mārutam |<BR>
sva-sthāne prathamaṃ jitvā sadyo gulmam apohati || 7 ||<BR>
tasmād abhīkṣṇa-śo gulmā nirūhaiḥ sānuvāsanaiḥ |<BR>
prayujyamānaiḥ śāmyanti vāta-pitta-kaphātmakāḥ || 8 ||<BR>
hiṅgu-sauvarcala-vyoṣa-viḍa-dāḍima-dīpyakaiḥ |<BR>
puṣkarājājī-dhānyāmla-vetasa-kṣāra-citrakaiḥ || 9 ||<BR>
śaṭhī-vacājagandhailā-surasair dadhi-saṃyutaiḥ |<BR>
śūlānāha-haraṃ sarpiḥ sādhayed vāta-gulminām || 10 ||<BR>
hapuṣoṣaṇa-pṛthvīkā-pañca-kolaka-dīpyakaiḥ |<BR>
sājājī-saindhavair dadhnā dugdhena ca rasena ca || 11 ||<BR>
dāḍimān mūlakāt kolāt pacet sarpir nihanti tat |<BR>
vāta-gulmodarānāha-pārśva-hṛt-koṣṭha-vedanāḥ || 12 ||<BR>
yony-arśo-grahaṇī-doṣa-kāsa-śvāsā-ruci-jvarān |<BR>
daśa-mūlaṃ balāṃ kālāṃ suṣavīṃ dvau punarnavau || 13 ||<BR>
     14.13cv  daśa-mūlaṃ balāṃ kālīṃ<BR>
pauṣkarairaṇḍa-rāsnāśvagandhā-bhārgy-amṛtā-śaṭhīḥ |<BR>
paced gandha-palāśaṃ ca droṇe 'pāṃ dvi-palonmitam || 14 ||<BR>
yavaiḥ kolaiḥ kulatthaiś ca māṣaiś ca prāsthikaiḥ saha |<BR>
kvāthe 'smin dadhi-pātre ca ghṛta-prasthaṃ vipācayet || 15 ||<BR>
sva-rasair dāḍimāmrāta-mātuluṅgodbhavair yutam |<BR>
tathā tuṣāmbu-dhānyāmla-śuktaiḥ ślakṣṇaiś ca kalkitaiḥ || 16 ||<BR>
bhārgī-tumburu-ṣaḍgranthā-granthi-rāsnāgni-dhānyakaiḥ |<BR>
yavānaka-yavāny-amla-vetasāsita-jīrakaiḥ || 17 ||<BR>
ajājī-hiṅgu-hapuṣā-kāravī-vṛṣakoṣakaiḥ |<BR>
nikumbha-kumbha-mūrvebha-pippalī-vella-dāḍimaiḥ || 18 ||<BR>
śvadaṃṣṭrā-trapusairvāru-bīja-hiṃsrāśmabhedakaiḥ |<BR>
miśi-dvi-kṣāra-surasa-śārivā-nīlinī-phalaiḥ || 19 ||<BR>
tri-kaṭu-tri-paṭūpetair dādhikaṃ tad vyapohati |<BR>
rogān āśu-tarān pūrvān kaṣṭān api ca śīlitam || 20 ||<BR>
apasmāra-gadonmāda-mūtrāghātānilāmayān |<BR>
try-ūṣaṇa-tri-phalā-dhānya-cavikā-vella-citrakaiḥ || 21 ||<BR>
     14.21av  apasmāra-garonmāda-<BR>
kalkī-kṛtair ghṛtaṃ pakvaṃ sa-kṣīraṃ vāta-gulma-nut |<BR>
tulāṃ laśuna-kandānāṃ pṛthak pañca-palāṃśakam || 22 ||<BR>
pañca-mūlaṃ mahac cāmbu-bhārārdhe tad vipācayet |<BR>
pāda-śeṣaṃ tad-ardhena dāḍima-sva-rasaṃ surām || 23 ||<BR>
dhānyāmlaṃ dadhi cādāya piṣṭāṃś cārdha-palāṃśakān |<BR>
try-ūṣaṇa-tri-phalā-hiṅgu-yavānī-cavya-dīpyakān || 24 ||<BR>
sāmla-vetasa-sindhūttha-devadārūn paced ghṛtāt |<BR>
taiḥ prasthaṃ tat paraṃ sarva-vāta-gulma-vikāra-jit || 25 ||<BR>
     14.25av  sāmla-vetasa-sindhūtthaṃ     14.25bv  devadāru paced ghṛtāt<BR>
ṣaṭ-palaṃ vā pibet sarpir yad uktaṃ rāja-yakṣmaṇi |<BR>
prasannayā vā kṣīrārthaḥ surayā dāḍimena vā || 26 ||<BR>
ghṛte māruta-gulma-ghnaḥ kāryo dadhnaḥ sareṇa vā |<BR>
vāta-gulme kapho vṛddho hatvāgnim a-ruciṃ yadi || 27 ||<BR>
hṛl-lāsaṃ gauravaṃ tandrāṃ janayed ullikhet tu tam |<BR>
śūlānāha-vibandheṣu jñātvā sa-sneham āśayam || 28 ||<BR>
niryūha-cūrṇa-vaṭakāḥ prayojyā ghṛta-bheṣajaiḥ |<BR>
kola-dāḍima-gharmāmbu-takra-madyāmla-kāñjikaih || 29 ||<BR>
maṇḍena vā pibet prātaś cūrṇāny annasya vā puraḥ |<BR>
cūrṇāni mātuluṅgasya bhāvitāny a-sakṛd rase || 30 ||<BR>
kurvīta kārmuka-tarān vaṭakān kapha-vātayoḥ || 31ab ||<BR>
hiṅgu-vacā-vijayā-paśugandhā-dāḍima-dīpyaka-dhānyaka-pāṭhāḥ || 31cd ||<BR>
puṣkara-mūla-śaṭhī-hapuṣāgni-kṣāra-yuga-tri-paṭu-tri-kaṭūni || 31ef ||<BR>
sājāji-cavyaṃ saha-tintiḍīkaṃ sa-vetasāmlaṃ vinihanti cūrṇaṃ |<BR>
hṛt-pārśva-vasti-trika-yoni-pāyu-śūlāni vāyv-āma-kaphodbhavāni || 32 ||<BR>
kṛcchrān gulmān vāta-viṇ-mūtra-saṅgaṃ kaṇṭhe bandhaṃ hṛd-grahaṃ pāṇḍu-rogam |<BR>
annā-śraddhā-plīha-dur-nāma-hidhmā-vardhmādhmāna-śvāsa-kāsāgni-sādān || 33 ||<BR>
lavaṇa-yavānī-dīpyaka-kaṇa-nāgaram uttarottaraṃ vṛddham |<BR>
sarva-samāṃśa-harītakī- cūrṇaṃ vaiśvānaraḥ sākṣāt || 34 ||<BR>
     14.34cv  sarva-samāṃśaṃ harītakī-     14.34cv  sarva-samāṃśā vijayā-     14.34dv <BR>
cūrṇo vaiśvānaraḥ sākṣāt<BR>
tri-kaṭukam ajamodā saindhavaṃ jīrake dve || 35a ||<BR>
sama-dharaṇa-ghṛtānām aṣṭamo hiṅgu-bhāgaḥ || 35b ||<BR>
prathama-kavaḍa-bhojyaḥ sarpiṣā saṃprayukto || 35c ||<BR>
     14.35cv  prathama-kavaḍa-bhojyaḥ sarpiṣā cūrṇako 'yaṃ<BR>
janayati jaṭharāgniṃ vāta-gulmaṃ nihanti || 35d ||<BR>
     14.35dv  janayati bhṛśam agniṃ vāta-gulmaṃ nihanti<BR>
hiṅgūgrā-viḍa-śuṇṭhy-ajāji-vijayā-vāṭyābhidhānāmayaiś || 36a ||<BR>
cūrṇaḥ kumbha-nikumbha-mūla-sahitair bhāgottaraṃ vardhitaiḥ || 36b ||<BR>
pītaḥ koṣṇa-jalena koṣṭha-ja-rujo gulmodarādīn ayaṃ || 36c ||<BR>
śārdūlaḥ prasabhaṃ pramathya harati vyādhīn mṛgaughān iva || 36d ||<BR>
sindhūttha-pathyā-kaṇa-dīpyakānāṃ || 37a ||<BR>
cūrṇāni toyaiḥ pibatāṃ kavoṣṇaiḥ || 37b ||<BR>
prayāti nāśaṃ kapha-vāta-janmā || 37c ||<BR>
nārāca-nirbhinna ivāmayaughaḥ || 37d ||<BR>
pūtīka-pattra-gaja-cirbhaṭa-cavya-vahni- || 38a ||<BR>
-vyoṣaṃ ca saṃstara-citaṃ lavaṇopadhānam || 38b ||<BR>
dagdhvā vicūrṇya dadhi-mastu-yutaṃ prayojyaṃ || 38c ||<BR>
gulmodara-śvayathu-pāṇḍu-gudodbhaveṣu || 38d ||<BR>
     14.38dv  gulmodara-śvayathu-pāṇḍu-gadodbhaveṣu<BR>
hiṅgu-tri-guṇaṃ saindhavam asmāt tri-guṇaṃ ca tailam airaṇḍam || 39ab ||<BR>
tat tri-guṇa-laśuna-rasaṃ gulmodara-vardhma-śūla-ghnam |<BR>
mātuluṅga-raso hiṅgu dāḍimaṃ viḍa-saindhavam || 40 ||<BR>
surā-maṇḍena pātavyaṃ vāta-gulma-rujāpaham |<BR>
śuṇṭhyāḥ karṣaṃ guḍasya dvau dhautāt kṛṣṇa-tilāt palam || 41 ||<BR>
     14.41bv  vāta-gulma-jvarāpaham<BR>
khādann eka-tra saṃcūrṇya koṣṇa-kṣīrānupo jayet |<BR>
vāta-hṛd-roga-gulmārśo-yoni-śūla-śakṛd-grahān || 42 ||<BR>
pibed eraṇḍa-tailaṃ tu vāta-gulmī prasannayā |<BR>
śleṣmaṇy anu-bale vāyau pitte tu payasā saha || 43 ||<BR>
vivṛddhaṃ yadi vā pittaṃ saṃtāpaṃ vāta-gulminaḥ |<BR>
kuryād virecanīyo 'sau sa-snehair ānulomikaiḥ || 44 ||<BR>
tāpānuvṛttāv evaṃ ca raktaṃ tasyāvasecayet |<BR>
sādhayec chuddha-śuṣkasya laśunasya catuḥ-palam || 45 ||<BR>
kṣīrodake 'ṣṭa-guṇite kṣīra-śeṣaṃ ca pācayet |<BR>
vāta-gulmam udāvartaṃ gṛdhrasīṃ viṣama-jvaram || 46 ||<BR>
hṛd-rogaṃ vidradhiṃ śoṣaṃ sādhayaty āśu tat payaḥ |<BR>
tailaṃ prasannā go-mūtram āranālaṃ yavāgra-jaḥ || 47 ||<BR>
     14.47bv  nāśayaty āśu tat payaḥ<BR>
gulmaṃ jaṭharam ānāhaṃ pītam eka-tra sādhayet |<BR>
citraka-granthikairaṇḍa-śuṇṭhī-kvāthaḥ paraṃ hitaḥ || 48 ||<BR>
śūlānāha-vibandheṣu sa-hiṅgu-viḍa-saindhavaiḥ |<BR>
puṣkarairaṇḍayor mūlaṃ yava-dhanvayavāsakam || 49 ||<BR>
jalena kvathitaṃ pītaṃ koṣṭha-dāha-rujāpaham |<BR>
vāṭyāhvairaṇḍa-darbhāṇāṃ mūlaṃ dāru mahauṣadham || 50 ||<BR>
pītaṃ niḥkvāthya toyena koṣṭha-pṛṣṭhāṃsa-śūla-jit |<BR>
śilā-jaṃ payasān-alpa-pañca-mūla-śṛtena vā || 51 ||<BR>
     14.51bv  koṣṭha-pṛṣṭy-aṃsa-śūla-jit<BR>
vāta-gulmī pibed vāṭyam udāvarte tu bhojayet |<BR>
snigdhaṃ paippalikair yūṣair mūlakānāṃ rasena vā || 52 ||<BR>
baddha-viṇ-māruto 'śnīyāt kṣīreṇoṣṇena yāvakam |<BR>
kulmāṣān vā bahu-snehān bhakṣayel lavaṇottarān || 53 ||<BR>
nīlinī-trivṛtā-dantī-pathyā-kampillakaiḥ saha |<BR>
sa-malāya ghṛtaṃ deyaṃ sa-viḍa-kṣāra-nāgaram || 54 ||<BR>
nīlinīṃ tri-phalāṃ rāsnāṃ balāṃ kaṭuka-rohiṇīm |<BR>
paced viḍaṅgaṃ vyāghrīṃ ca pālikāni jalāḍhake || 55 ||<BR>
rase 'ṣṭa-bhāga-śeṣe tu ghṛta-prasthaṃ vipācayet |<BR>
dadhnaḥ prasthena saṃyojya sudhā-kṣīra-palena ca || 56 ||<BR>
tato ghṛta-palaṃ dadyād yavāgū-maṇḍa-miśritam |<BR>
jīrṇe samyag-viriktaṃ ca bhojayed rasa-bhojanam || 57 ||<BR>
gulma-kuṣṭhodara-vyaṅga-śopha-pāṇḍv-āmaya-jvarān |<BR>
śvitraṃ plīhānam unmādaṃ hanty etan nīlinī-ghṛtam || 58 ||<BR>
kukkuṭāś ca mayūrāś ca tittiri-krauñca-vartakāḥ |<BR>
śālayo madirā sarpir vāta-gulma-cikitsitam || 59 ||<BR>
mitam uṣṇaṃ dravaṃ snigdhaṃ bhojanaṃ vāta-gulminām |<BR>
sa-maṇḍā vāruṇī pānaṃ taptaṃ vā dhānyakair jalam || 60 ||<BR>
snigdhoṣṇenodite gulme paittike sraṃsanaṃ hitam |<BR>
drākṣābhayā-guḍa-rasaṃ kampillaṃ vā madhu-drutam || 61 ||<BR>
     14.61dv  kampillaṃ vā madhu-dravam<BR>
kalpoktaṃ rakta-pittoktaṃ gulme rūkṣoṣṇa-je punaḥ |<BR>
paraṃ saṃśamanaṃ sarpis tiktaṃ vāsā-ghṛtaṃ śṛtam || 62 ||<BR>
tṛṇākhya-pañcaka-kvāthe jīvanīya-gaṇena vā |<BR>
śṛtaṃ tenaiva vā kṣīraṃ nyagrodhādi-gaṇena vā || 63 ||<BR>
tatrāpi sraṃsanaṃ yuñjyāc chīghram ātyayike bhiṣak |<BR>
vairecanika-siddhena sarpiṣā payasāpi vā || 64 ||<BR>
rasenāmalakekṣūṇāṃ ghṛta-prasthaṃ vipācayet |<BR>
pathyā-pādaṃ pibet sarpis tat siddhaṃ pitta-gulma-nut || 65 ||<BR>
pibed vā tailvakaṃ sarpir yac coktaṃ pitta-vidradhau |<BR>
drākṣāṃ payasyāṃ madhukaṃ candanaṃ padmakaṃ madhu || 66 ||<BR>
pibet taṇḍula-toyena pitta-gulmopaśāntaye |<BR>
dvi-palaṃ trāyamāṇāyā jala-dvi-prastha-sādhitam || 67 ||<BR>
aṣṭa-bhāga-sthitaṃ pūtaṃ koṣṇaṃ kṣīra-samam pibet |<BR>
pibed upari tasyoṣṇaṃ kṣīram eva yathā-balam || 68 ||<BR>
tena nirhṛta-doṣasya gulmaḥ śāmyati paittikaḥ |<BR>
dāhe 'bhyaṅgo ghṛtaiḥ śītaiḥ sājyair lepo himauṣadhaiḥ || 69 ||<BR>
sparśaḥ saro-ruhāṃ pattraiḥ pātraiś ca pracalaj-jalaiḥ |<BR>
vidāha-pūrva-rūpeṣu śūle vahneś ca mārdave || 70 ||<BR>
bahu-śo 'pahared raktaṃ pitta-gulme viśeṣataḥ |<BR>
chinna-mūlā vidahyante na gulmā yānti ca kṣayam || 71 ||<BR>
raktaṃ hi vy-amla-tāṃ yāti tac ca nāsti na cāsti ruk |<BR>
hṛta-doṣaṃ parimlānaṃ jāṅgalais tarpitaṃ rasaiḥ || 72 ||<BR>
samāśvastaṃ sa-śeṣārtiṃ sarpir abhyāsayet punaḥ |<BR>
rakta-pittāti-vṛddha-tvāt kriyām an-upalabhya vā || 73 ||<BR>
gulme pākon-mukhe sarvā pitta-vidradhi-vat kriyā |<BR>
śālir gavyāja-payasī paṭolī jāṅgalaṃ ghṛtam || 74 ||<BR>
dhātrī parūṣakaṃ drākṣā kharjūraṃ dāḍimaṃ sitā |<BR>
bhojyaṃ pāne 'mbu balayā bṛhaty-ādyaiś ca sādhitam || 75 ||<BR>
śleṣma-je vāmayet pūrvam a-vamyam upavāsayet |<BR>
tiktoṣṇa-kaṭu-saṃsargyā vahniṃ saṃdhukṣayet tataḥ || 76 ||<BR>
     14.76av  kapha-je vāmayet pūrvam<BR>
hiṅgv-ādibhiś ca dvi-guṇa-kṣāra-hiṅgv-amla-vetasaiḥ |<BR>
nigūḍhaṃ yadi vonnaddhaṃ stimitaṃ kaṭhinaṃ sthiram || 77 ||<BR>
ānāhādi-yutaṃ gulmaṃ saṃsvedya vinayed anu |<BR>
ghṛtaṃ sa-kṣāra-kaṭukaṃ pātavyaṃ kapha-gulminām || 78 ||<BR>
     14.78bv  saṃśodhya vinayed anu<BR>
sa-vyoṣa-kṣāra-lavaṇaṃ sa-hiṅgu-viḍa-dāḍimam |<BR>
kapha-gulmaṃ jayaty āśu daśa-mūla-śṛtaṃ ghṛtam || 79 ||<BR>
bhallātakānāṃ dvi-palaṃ pañca-mūlaṃ palonmitam |<BR>
alpaṃ toyāḍhake sādhyaṃ pāda-śeṣeṇa tena ca || 80 ||<BR>
tulyaṃ ghṛtaṃ tulya-payo vipaced akṣa-saṃmitaiḥ |<BR>
viḍaṅga-hiṅgu-sindhūttha-yāva-śūka-śaṭhī-viḍaiḥ || 81 ||<BR>
sa-dvīpi-rāsnā-yaṣṭy-āhva-ṣaḍgranthā-kaṇa-nāgaraiḥ |<BR>
etad bhallātaka-ghṛtaṃ kapha-gulma-haraṃ param || 82 ||<BR>
plīha-pāṇḍv-āmaya-śvāsa-grahaṇī-roga-kāsa-jit |<BR>
tato 'sya gulme dehe ca samaste svedam ācaret || 83 ||<BR>
     14.83bv  -grahaṇī-roga-kāsa-nut<BR>
sarva-tra gulme prathamaṃ sneha-svedopapādite |<BR>
yā kriyā kriyate yāti sā siddhiṃ na virūkṣite || 84 ||<BR>
snigdha-svinna-śarīrasya gulme śaithilyam āgate |<BR>
yathoktāṃ ghaṭikāṃ nyasyed gṛhīte 'panayec ca tām || 85 ||<BR>
vastrāntaraṃ tataḥ kṛtvā bhindyād gulmaṃ pramāṇa-vit |<BR>
vi-mārgāja-padādarśair yathā-lābhaṃ prapīḍayet || 86 ||<BR>
pramṛjyād gulmam evaikaṃ na tv antra-hṛdayaṃ spṛśet |<BR>
tilairaṇḍātasī-bīja-sarṣapaiḥ parilipya ca || 87 ||<BR>
     14.87dv  -sarṣapaiḥ parilipya vā<BR>
śleṣma-gulmam ayaḥ-pātraiḥ sukhoṣṇaiḥ svedayet tataḥ |<BR>
evaṃ ca visṛtaṃ sthānāt kapha-gulmaṃ virecanaiḥ || 88 ||<BR>
sa-snehair vastibhiś cainaṃ śodhayed dāśamūlikaiḥ |<BR>
pippaly-āmalaka-drākṣā-śyāmādyaiḥ pālikaiḥ pacet || 89 ||<BR>
eraṇḍa-taila-haviṣoḥ prasthau payasi ṣaḍ-guṇe |<BR>
siddho 'yaṃ miśrakaḥ sneho gulmināṃ sraṃsanaṃ hitam || 90 ||<BR>
vṛddhi-vidradhi-śūleṣu vāta-vyādhiṣu cāmṛtam |<BR>
pibed vā nīlinī-sarpir mātrayā dvi-palīnayā || 91 ||<BR>
     14.91dv  mātrayā dvi-palīkayā<BR>
tathaiva su-kumārākhyaṃ ghṛtāny audarikāṇi vā |<BR>
droṇe 'mbhasaḥ paced dantyāḥ palānāṃ pañca-viṃśatim || 92 ||<BR>
citrakasya tathā pathyās tāvatīs tad-rase srute |<BR>
dvi-prasthe sādhayet pūte kṣiped dantī-samaṃ guḍam || 93 ||<BR>
     14.93bv  tāvatīs tad-rase śṛte<BR>
tailāt palāni catvāri trivṛtāyaś ca cūrṇataḥ |<BR>
kaṇā-karṣau tathā śuṇṭhyāḥ siddhe lehe tu śītale || 94 ||<BR>
madhu taila-samaṃ dadyāc catur-jātāc caturthikām |<BR>
ato harītakīm ekāṃ sāvaleha-palām adan || 95 ||<BR>
sukhaṃ viricyate snigdho doṣa-prastham an-āmayaḥ |<BR>
gulma-hṛd-roga-dur-nāma-śophānāha-garodarān || 96 ||<BR>
kuṣṭhotkleśā-ruci-plīha-grahaṇī-viṣama-jvarān |<BR>
ghnanti dantī-harītakyaḥ pāṇḍu-tāṃ ca sa-kāmalām || 97 ||<BR>
     14.97dv  pāṇḍu-tāṃ ca sa-kāmalān<BR>
sudhā-kṣīra-dravaṃ cūrṇaṃ tri-vṛtāyāḥ su-bhāvitam |<BR>
kārṣikaṃ madhu-sarpirbhyāṃ līḍhvā sādhu viricyate || 98 ||<BR>
kuṣṭha-śyāmā-trivṛd-dantī-vijayā-kṣāra-guggulūn |<BR>
go-mūtreṇa pibed ekaṃ tena guggulum eva vā || 99 ||<BR>
nirūhān kalpa-siddhy-uktān yojayed gulma-nāśanān |<BR>
kṛta-mūlaṃ mahā-vāstuṃ kaṭhinaṃ stimitaṃ gurum || 100 ||<BR>
gūḍha-māṃsaṃ jayed gulmaṃ kṣārāriṣṭāgni-karmabhiḥ |<BR>
ekāntaram dvy-antaraṃ vā viśramayyātha-vā try-aham || 101 ||<BR>
śarīra-doṣa-balayor vardhana-kṣapaṇodyataḥ |<BR>
arśo-'śmarī-grahaṇy-uktāḥ kṣārā yojyāḥ kapholbaṇe || 102 ||<BR>
devadāru-trivṛd-dantī-kaṭukā-pañca-kolakam |<BR>
svarjikā-yāva-śūkākhyau śreṣṭhā-pāṭhopakuñcikāḥ || 103 ||<BR>
kuṣṭhaṃ sarpasugandhāṃ ca dvy-akṣāṃśaṃ paṭu-pañcakam |<BR>
pālikaṃ cūrṇitaṃ taila-vasā-dadhi-ghṛtāplutam || 104 ||<BR>
ghaṭasyāntaḥ pacet pakvam agni-varṇe ghaṭe ca tam |<BR>
kṣāraṃ gṛhītvā kṣīrājya-takra-madyādibhiḥ pibet || 105 ||<BR>
gulmodāvarta-vardhmārśo-jaṭhara-grahaṇī-kṛmīn |<BR>
apasmāra-garonmāda-yoni-śukrāmayāśmarīḥ || 106 ||<BR>
kṣārā-gado 'yaṃ śamayed viṣaṃ cākhu-bhujaṅga-jam |<BR>
śleṣmāṇaṃ madhuraṃ snigdhaṃ rasa-kṣīra-ghṛtāśinaḥ || 107 ||<BR>
chittvā bhittvāśayāt kṣāraḥ kṣāra-tvāt kṣārayaty adhaḥ |<BR>
mande 'gnāv a-rucau sātmyair madyaiḥ sa-sneham aśnatām || 108 ||<BR>
     14.108av  chittvā chittvāśayāt kṣāraḥ     14.108av  chittvā bhittvāśayaṃ kṣāraḥ    <BR>
14.108bv  kṣāra-tvāt pātayaty adhaḥ<BR>
yojayed āsavāriṣṭān nigadān mārga-śuddhaye |<BR>
śālayaḥ ṣaṣṭikā jīrṇāḥ kulatthā jāṅgalaṃ palam || 109 ||<BR>
ciribilvāgni-tarkārī-yavānī-varuṇāṅkurāḥ |<BR>
śigrus taruṇa-bilvāni bālaṃ śuṣkaṃ ca mūlakam || 110 ||<BR>
     14.110cv  śigros taruṇa-mūlāni<BR>
bījapūraka-hiṅgv-amla-vetasa-kṣāra-dāḍimam |<BR>
vyoṣaṃ takraṃ ghṛtaṃ tailaṃ bhaktaṃ pānaṃ tu vāruṇī || 111 ||<BR>
dhānyāmlaṃ mastu takraṃ ca yavānī-viḍa-cūrṇitam |<BR>
pañca-mūla-śṛtaṃ vāri jīrṇaṃ mārdvīkam eva vā || 112 ||<BR>
pippalī-pippalī-mūla-citrakājājī-saindhavaiḥ |<BR>
surā gulmaṃ jayaty āśu jagalaś ca vimiśritaḥ || 113 ||<BR>
     14.113dv  jāṅgalaś ca vimiśritaḥ<BR>
vamanair laṅghanaiḥ svedaiḥ sarpiḥ-pānair virecanaiḥ |<BR>
vasti-kṣārāsavāriṣṭa-guṭikā-pathya-bhojanaiḥ || 114 ||<BR>
     14.114cv  vasti-kṣārāsavāriṣṭair     14.114dv  -gulmikā-pathya-bhojanaiḥ     14.114dv <BR>
gaulmikaiḥ pathya-bhojanaiḥ<BR>
ślaiṣmiko baddha-mūla-tvād yadi gulmo na śāmyati |<BR>
tasya dāhaṃ hṛte rakte kuryād ante śarādibhiḥ || 115 ||<BR>
atha gulmaṃ sa-pary-antaṃ vāsasāntaritaṃ bhiṣak |<BR>
nābhi-vasty-antra-hṛdayaṃ roma-rājīṃ ca varjayan || 116 ||<BR>
nāti-gāḍhaṃ parimṛśec chareṇa jvalatātha-vā |<BR>
lohenāraṇikotthena dāruṇā taindukena vā || 117 ||<BR>
tato 'gni-vege śamite śītair vraṇa iva kriyā |<BR>
āmānvaye tu peyādyaiḥ saṃdhukṣyāgniṃ vilaṅghite || 118 ||<BR>
svaṃ svaṃ kuryāt kramaṃ miśraṃ miśra-doṣe ca kāla-vit |<BR>
gata-prasava-kālāyai nāryai gulme 'sra-saṃbhave || 119 ||<BR>
snigdha-svinna-śarīrāyai dadyāt sneha-virecanam |<BR>
tila-kvāthe ghṛta-guḍa-vyoṣa-bhārgī-rajo-'nvitaḥ || 120 ||<BR>
pānaṃ rakta-bhave gulme naṣṭe puṣpe ca yoṣitaḥ |<BR>
bhārgī-kṛṣṇā-karañja-tvag-granthikāmaradāru-jam || 121 ||<BR>
cūrṇaṃ tilānāṃ kvāthena pītaṃ gulma-rujāpaham |<BR>
palāśa-kṣāra-pātre dve dve pātre taila-sarpiṣoḥ || 122 ||<BR>
gulma-śaithilya-jananīṃ paktvā mātrāṃ prayojayet |<BR>
na prabhidyeta yady evaṃ dadyād yoni-virecanam || 123 ||<BR>
kṣāreṇa yuktaṃ palalaṃ sudhā-kṣīreṇa vā tataḥ |<BR>
tābhyāṃ vā bhāvitān dadyād yonau kaṭuka-matsyakān || 124 ||<BR>
varāha-matsya-pittābhyāṃ naktakān vā su-bhāvitān |<BR>
kiṇvaṃ vā sa-guḍa-kṣāraṃ dadyād yonau viśuddhaye || 125 ||<BR>
rakta-pitta-haraṃ kṣāraṃ lehayen madhu-sarpiṣā |<BR>
laśunaṃ madirāṃ tīkṣṇāṃ matsyāṃś cāsyai prayojayet || 126 ||<BR>
vastiṃ sa-kṣīra-go-mūtraṃ sa-kṣāraṃ dāśamūlikam |<BR>
a-vartamāne rudhire hitaṃ gulma-prabhedanam || 127 ||<BR>
     14.127av  vastiṃ sa-kṣaudra-go-mutraṃ<BR>
yamakābhyakta-dehāyāḥ pravṛtte samupekṣaṇam |<BR>
rasaudanas tathāhāraḥ pānaṃ ca taruṇī surā || 128 ||<BR>
rudhire 'ti-pravṛtte tu rakta-pitta-harāḥ kriyāḥ |<BR>
kāryā vāta-rug-ārtāyāḥ sarvā vāta-harāḥ punaḥ || 129 ||<BR>
ānāhādāv udāvarta-balāsa-ghnyo yathā-yatham || 129ū̆ab ||<BR>
<BR>
Cikitsāsthāna <BR>
doṣāti-mātropacayāt sroto-mārga-nirodhanāt |<BR>
saṃbhavaty udaraṃ tasmān nityam enaṃ virecayet || 1 ||<BR>
     15.1bv  sroto-mārga-vighātanāt<BR>
pāyayet tailam airaṇḍaṃ sa-mūtraṃ sa-payo 'pi vā |<BR>
māsaṃ dvau vātha-vā gavyaṃ mūtraṃ māhiṣam eva vā || 2 ||<BR>
     15.2cv  māsaṃ dvau vā tathā gavyaṃ<BR>
pibed go-kṣīra-bhuk syād vā karabhī-kṣīra-vartanaḥ |<BR>
dāhānāhāti-tṛṇ-mūrchā-parītas tu viśeṣataḥ || 3 ||<BR>
rūkṣāṇāṃ bahu-vātānāṃ doṣa-saṃśuddhi-kāṅkṣiṇām |<BR>
snehanīyāni sarpīṃṣi jaṭhara-ghnāni yojayet || 4 ||<BR>
ṣaṭ-palaṃ daśa-mūlāmbu-mastu-dvy-āḍhaka-sādhitam |<BR>
nāgara-tri-palaṃ prasthaṃ ghṛta-tailāt tathāḍhakam || 5 ||<BR>
     15.5cv  nāgaraṃ tri-palaṃ prasthaṃ<BR>
mastunaḥ sādhayitvaitat pibet sarvodarāpaham |<BR>
kapha-māruta-saṃbhūte gulme ca paramaṃ hitam || 6 ||<BR>
catur-guṇe jale mūtre dvi-guṇe citrakāt pale |<BR>
kalke siddhaṃ ghṛta-prasthaṃ sa-kṣāraṃ jaṭharī pibet || 7 ||<BR>
yava-kola-kulatthānāṃ pañca-mūlasya cāmbhasā |<BR>
surā-sauvīrakābhyāṃ ca siddhaṃ vā pāyayed ghṛtam || 8 ||<BR>
ebhiḥ snigdhāya saṃjāte bale śānte ca mārute |<BR>
sraste doṣāśaye dadyāt kalpa-dṛṣṭaṃ virecanam || 9 ||<BR>
paṭola-mūlaṃ tri-phalāṃ niśāṃ vellaṃ ca kārṣikam |<BR>
kampilla-nīlinī-kumbha-bhāgān dvi-tri-catur-guṇān || 10 ||<BR>
pibet saṃcūrṇya mūtreṇa peyā-pūrvaṃ tato rasaiḥ |<BR>
virikto jāṅgalair adyāt tataḥ ṣaḍ-divasaṃ payaḥ || 11 ||<BR>
śṛtaṃ pibed vyoṣa-yutaṃ pītam evaṃ punaḥ punaḥ |<BR>
hanti sarvodarāṇy etac cūrṇaṃ jātodakāny api || 12 ||<BR>
gavākṣīṃ śaṅkhinīṃ dantīṃ tilvakasya tvacaṃ vacām |<BR>
pibet karkandhu-mṛdvīkā-kolāmbho-mūtra-sīdhubhiḥ || 13 ||<BR>
yavānī hapuṣā dhānyaṃ śatapuṣpopakuñcikā |<BR>
kāravī pippalī-mūlam ajagandhā śaṭhī vacā || 14 ||<BR>
citrako 'jājikaṃ vyoṣaṃ svarṇakṣīrī phala-trayam |<BR>
dvau kṣārau pauṣkaraṃ mūlaṃ kuṣṭhaṃ lavaṇa-pañcakam || 15 ||<BR>
viḍaṅgaṃ ca samāṃśāni dantyā bhāga-trayaṃ tathā |<BR>
trivṛd-viśāle dvi-guṇe sātalā ca catur-guṇā || 16 ||<BR>
eṣa nārāyaṇo nāma cūrṇo roga-gaṇāpahaḥ |<BR>
nainaṃ prāpyābhivardhante rogā viṣṇum ivāsurāḥ || 17 ||<BR>
     15.17cv  nainaṃ prāpyātivartante<BR>
takreṇodaribhiḥ peyo gulmibhir badarāmbunā |<BR>
ānāha-vāte surayā vāta-roge prasannayā || 18 ||<BR>
dadhi-maṇḍena viṭ-saṅge dāḍimāmbhobhir arśasaiḥ |<BR>
parikarte sa-vṛkṣāmlair uṣṇāmbubhir a-jīrṇake || 19 ||<BR>
bhagandare pāṇḍu-roge kāse śvāse gala-grahe |<BR>
hṛd-roge grahaṇī-doṣe kuṣṭhe mande 'nale jvare || 20 ||<BR>
daṃṣṭrā-viṣe mūla-viṣe sa-gare kṛtrime doṣe |<BR>
yathārhaṃ snigdha-koṣṭhena peyam etad virecanam || 21 ||<BR>
hapuṣāṃ kāñcanakṣīrīṃ tri-phalāṃ nīlinī-phalam |<BR>
trāyantīṃ rohiṇīṃ tiktāṃ sātalāṃ trivṛtāṃ vacām || 22 ||<BR>
saindhavaṃ kāla-lavaṇaṃ pippalīṃ ceti cūrṇayet |<BR>
dāḍima-tri-phalā-māṃsa-rasa-mūtra-sukhodakaiḥ || 23 ||<BR>
peyo 'yaṃ sarva-gulmeṣu plīhni sarvodareṣu ca |<BR>
śvitre kuṣṭheṣv a-jarake sadane viṣame 'nale || 24 ||<BR>
śophārśaḥ-pāṇḍu-rogeṣu kāmalāyāṃ halīmake |<BR>
vāta-pitta-kaphāṃś cāśu virekeṇa prasādhayet || 25 ||<BR>
nīlinīṃ niculaṃ vyoṣaṃ kṣārau lavaṇa-pañcakam |<BR>
citrakaṃ ca pibec cūrṇaṃ sarpiṣodara-gulma-nut || 26 ||<BR>
pūrva-vac ca pibed dugdhaṃ kṣāmaḥ śuddho 'ntarāntarā |<BR>
kārabhaṃ gavyam ājaṃ vā dadyād ātyayike gade || 27 ||<BR>
snehān eva virekārthe dur-balebhyo viśeṣataḥ |<BR>
harītakī-sūkṣma-rajaḥ-prastha-yuktaṃ ghṛtāḍhakam || 28 ||<BR>
     15.28av  sneham eva virekārthe<BR>
agnau vilāpya mathitaṃ khajena yava-pallake |<BR>
nidhāpayet tato māsād uddhṛtaṃ gālitaṃ pacet || 29 ||<BR>
harītakīnāṃ kvāthena dadhnā cāmlena saṃyutam |<BR>
udaraṃ garaṃ aṣṭhīlām ānāhaṃ gulma-vidradhī || 30 ||<BR>
hanty etat kuṣṭham unmādam apasmāraṃ ca pānataḥ |<BR>
snuk-kṣīra-yuktād go-kṣīrāc chṛta-śītāt khajāhatāt || 31 ||<BR>
yaj jātam ājyaṃ snuk-kṣīra-siddhaṃ tac ca tathā-guṇam |<BR>
kṣīra-droṇaṃ sudhā-kṣīra-prasthārdha-sahitaṃ dadhi || 32 ||<BR>
     15.32dv  -prasthārdhena yutaṃ dadhi<BR>
jātaṃ mathitvā tat-sarpis trivṛt-siddhaṃ ca tad-guṇam |<BR>
tathā siddhaṃ ghṛta-prasthaṃ payasy aṣṭa-guṇe pibet || 33 ||<BR>
     15.33dv  payasy aṣṭa-guṇe pacet<BR>
snuk-kṣīra-pala-kalkena trivṛtā-ṣaṭ-palena ca |<BR>
eṣāṃ cānu pibet peyāṃ rasaṃ svādu payo 'tha-vā || 34 ||<BR>
ghṛte jīrṇe viriktaś ca koṣṇaṃ nāgara-sādhitam |<BR>
pibed ambu tataḥ peyāṃ tato yūṣaṃ kulattha-jam || 35 ||<BR>
pibed rūkṣas try-ahaṃ tv evaṃ bhūyo vā pratibhojitaḥ |<BR>
punaḥ punaḥ pibet sarpir ānupūrvyānayaiva ca || 36 ||<BR>
ghṛtāny etāni siddhāni vidadhyāt kuśalo bhiṣak |<BR>
gulmānāṃ gara-doṣāṇām udarāṇāṃ ca śāntaye || 37 ||<BR>
pīlu-kalkopasiddhaṃ vā ghṛtam ānāha-bhedanam |<BR>
tailvakaṃ nīlinī-sarpiḥ snehaṃ vā miśrakaṃ pibet || 38 ||<BR>
hṛta-doṣaḥ kramād aśnan laghu-śāly-odana-prati |<BR>
upayuñjīta jaṭharī doṣa-śoṣa-nivṛttaye || 39 ||<BR>
harītakī-sahasraṃ vā go-mūtreṇa payo-'nupaḥ |<BR>
sahasraṃ pippalīnāṃ vā snuk-kṣīreṇa su-bhāvitam || 40 ||<BR>
pippalī-vardhamānaṃ vā kṣīrāśī vā śilā-jatu |<BR>
tad-vad vā gugguluṃ kṣīraṃ tulyārdraka-rasaṃ tathā || 41 ||<BR>
     15.41av  pippalīṃ vardhamānaṃ vā<BR>
citrakāmaradārubhyāṃ kalkaṃ kṣīreṇa vā pibet |<BR>
māsaṃ yuktas tathā hasti-pippalī-viśva-bheṣajam || 42 ||<BR>
viḍaṅgaṃ citrako dantī cavyaṃ vyoṣaṃ ca taiḥ payaḥ |<BR>
kalkaiḥ kola-samaiḥ pītvā pravṛddham udaraṃ jayet || 43 ||<BR>
bhojyaṃ bhuñjīta vā māsaṃ snuhī-kṣīra-ghṛtānvitam |<BR>
utkārikāṃ vā snuk-kṣīra-pīta-pathyā-kaṇā-kṛtām || 44 ||<BR>
pārśva-śūlam upastambhaṃ hṛd-grahaṃ ca samīraṇaḥ |<BR>
yadi kuryāt tatas tailaṃ bilva-kṣārānvitam pibet || 45 ||<BR>
pakvaṃ vā ṭuṇṭuka-balā-palāśa-tila-nāla-jaiḥ |<BR>
kṣāraiḥ kadaly-apāmārga-tarkārī-jaiḥ prṭhak-kṛtaiḥ || 46 ||<BR>
kaphe vātena pitte vā tābhyāṃ vāpy āvṛte 'nile |<BR>
balinaḥ svauṣadha-yutaṃ tailam eraṇḍa-jaṃ hitam || 47 ||<BR>
devadāru-palāśārka-hasti-pippali-śigrukaiḥ |<BR>
sāśvakarṇaiḥ sa-go-mūtraiḥ pradihyād udaraṃ bahiḥ || 48 ||<BR>
vṛścikālī-vacā-śuṇṭhī-pañca-mūla-punarnavāt |<BR>
varṣābhū-dhānya-kuṣṭhāc ca kvāthair mūtraiś ca secayet || 49 ||<BR>
virikta-mlānam udaraṃ sveditaṃ śālvaṇādibhiḥ |<BR>
vāsasā veṣṭayed evaṃ vāyur nādhmāpayet punaḥ || 50 ||<BR>
     15.50bv  sveditaṃ śālvalādibhiḥ<BR>
su-viriktasya yasya syād ādhmānaṃ punar eva tam |<BR>
su-snigdhair amla-lavaṇair nirūhaiḥ samupācaret || 51 ||<BR>
sopastambho 'pi vā vāyur ādhmāpayati yaṃ naram |<BR>
tīkṣṇāḥ sa-kṣāra-go-mūtrāḥ śasyante tasya vastayaḥ || 52 ||<BR>
iti sāmānyataḥ proktāḥ siddhā jaṭhariṇāṃ kriyāḥ |<BR>
vātodare 'tha balinaṃ vidāry-ādi-śṛtaṃ ghṛtam || 53 ||<BR>
     15.53av  iti sāmānyataḥ proktā     15.53bv  siddhā jaṭhariṇāṃ kriyā<BR>
pāyayeta tataḥ snigdhaṃ sveditāṅgaṃ virecayet |<BR>
bahu-śas tailvakenainaṃ sarpiṣā miśrakeṇa vā || 54 ||<BR>
kṛte saṃsarjane kṣīraṃ balārtham avacārayet |<BR>
prāg utkleśān nivartyaṃ ca bale labdhe kramāt payaḥ || 55 ||<BR>
     15.55cv  prāg utkleśān nivarteta<BR>
yūṣai rasair vā mandāmla-lavaṇair edhitānalam |<BR>
sodāvartaṃ punaḥ snigdha-svinnam āsthāpayet tataḥ || 56 ||<BR>
tīkṣṇādho-bhāga-yuktena daśa-mūlika-vastinā |<BR>
tilorubūka-tailena vāta-ghnāmla-śṛtena ca || 57 ||<BR>
     15.57bv  daśa-mūlena vastinā<BR>
sphuraṇākṣepa-saṃdhy-asthi-pārśva-pṛṣṭha-trikārtiṣu |<BR>
rūkṣaṃ baddha-śakṛd-vātaṃ dīptāgnim anuvāsayet || 58 ||<BR>
a-virecyasya śamanā vasti-kṣīra-ghṛtādayaḥ |<BR>
balinaṃ svādu-siddhena paitte saṃsnehya sarpiṣā || 59 ||<BR>
śyāmā-tribhaṇḍī-tri-phalā-vipakvena virecayet |<BR>
sitā-madhu-ghṛtāḍhyena nirūho 'sya tato hitaḥ || 60 ||<BR>
nyagrodhādi-kaṣāyeṇa sneha-vastiś ca tac-chṛtaḥ |<BR>
dur-balaṃ tv anuvāsyādau śodhayet kṣīra-vastibhiḥ || 61 ||<BR>
jāte cāgni-bale snigdhaṃ bhūyo bhūyo virecayet |<BR>
kṣīreṇa sa-trivṛt-kalkenorubūka-śṛtena vā || 62 ||<BR>
     15.62av  jāte tv agni-bale snigdhaṃ     15.62dv  ṃnorubūka-śṛtena tam<BR>
sātalā-trāyamāṇābhyāṃ śṛtenāragvadhena vā |<BR>
sa-kaphe vā sa-mūtreṇa sa-tiktājyena sānile || 63 ||<BR>
     15.63av  saptalā-trāyamāṇābhyāṃ<BR>
payasānya-tamenaiṣāṃ vidāry-ādi-śṛtena vā |<BR>
bhuñjīta jaṭharaṃ cāsya pāyasenopanāhayet || 64 ||<BR>
punaḥ kṣīraṃ punar vastiṃ punar eva virecanam |<BR>
krameṇa dhruvam ātiṣṭhan yattaḥ pittodaraṃ jayet || 65 ||<BR>
     15.65dv  yataḥ pittodaraṃ jayet<BR>
vatsakādi-vipakvena kaphe saṃsnehya sarpiṣā |<BR>
svinnaṃ snuk-kṣīra-siddhena bala-vantaṃ virecitam || 66 ||<BR>
saṃsarjayet kaṭu-kṣāra-yuktair annaiḥ kaphāpahaiḥ |<BR>
mūtra-try-ūṣaṇa-tailāḍhyo nirūho 'sya tato hitaḥ || 67 ||<BR>
muṣkakādi-kaṣāyeṇa sneha-vastiś ca tac-chṛtaḥ |<BR>
bhojanaṃ vyoṣa-dugdhena kaulatthena rasena vā || 68 ||<BR>
staimityā-ruci-hṛl-lāse mande 'gnau madya-pāya ca |<BR>
dadyād ariṣṭān kṣārāṃś ca kapha-styāna-sthirodare || 69 ||<BR>
     15.69av  staimityā-ruci-hṛl-lāsair     15.69dv  kaphe styāne sthirodare<BR>
hiṅgūpakulye tri-phalāṃ devadāru niśā-dvayam |<BR>
bhallātakaṃ śigru-phalaṃ kaṭukāṃ tiktakaṃ vacāṃ || 70 ||<BR>
śuṇṭhīṃ mādrīṃ ghanaṃ kuṣṭhaṃ saralaṃ paṭu-pañcakam |<BR>
dāhayej jarjarī-kṛtya dadhi-sneha-catuṣka-vat || 71 ||<BR>
antar-dhūmaṃ tataḥ kṣārād biḍāla-padakaṃ pibet |<BR>
madirā-dadhi-maṇḍoṣṇa-jalāriṣṭa-surāsavaiḥ || 72 ||<BR>
     15.72dv  -jalāriṣṭa-sudhāsavaiḥ<BR>
udaraṃ gulmam aṣṭhīlāṃ tūṇyau śophaṃ viṣūcikām |<BR>
plīha-hṛd-roga-guda-jān udāvartaṃ ca nāśayet || 73 ||<BR>
jayed ariṣṭa-go-mūtra-cūrṇāyas-kṛti-pānataḥ |<BR>
sa-kṣāra-taila-pānaiś ca dur-balasya kaphodaram || 74 ||<BR>
upanāhyaṃ sa-siddhārtha-kiṇvair bījaiś ca mūlakāt |<BR>
kalkitair udaraṃ svedam abhīkṣṇaṃ cātra yojayet || 75 ||<BR>
     15.75cv  kalkitair udara-svedam<BR>
saṃnipātodare kuryān nāti-kṣīṇa-balānale |<BR>
doṣodrekānurodhena pratyākhyāya kriyām imām || 76 ||<BR>
dantī-dravantī-phala-jaṃ tailaṃ pāne ca śasyate |<BR>
kriyā-nivṛtte jaṭhare tri-doṣe tu viśeṣataḥ || 77 ||<BR>
dadyād āpṛcchya taj-jñātīn pātuṃ madyena kalkitam |<BR>
mūlaṃ kākādanī-guñjā-karavīraka-saṃbhavam || 78 ||<BR>
pāna-bhojana-saṃyuktaṃ dadyād vā sthāvaraṃ viṣam |<BR>
yasmin vā kupitaḥ sarpo vimuñcati phale viṣam || 79 ||<BR>
tenāsya doṣa-saṃghātaḥ sthiro līno vi-mārga-gaḥ |<BR>
bahiḥ pravartate bhinno viṣeṇāśu pramāthinā || 80 ||<BR>
tathā vrajaty a-gada-tāṃ śarīrāntaram eva vā |<BR>
hṛta-doṣaṃ tu śītāmbu-snātaṃ taṃ pāyayet payaḥ || 81 ||<BR>
peyāṃ vā trivṛtaḥ śākaṃ māṇḍūkyā vāstukasya vā |<BR>
kāla-śākaṃ yavākhyaṃ vā khādet sva-rasa-sādhitam || 82 ||<BR>
nir-amla-lavaṇa-snehaṃ svinnā-svinnam an-anna-bhuk |<BR>
māsam ekaṃ tataś caiva tṛṣitaḥ sva-rasaṃ pibet || 83 ||<BR>
     15.83cv  māsam ekaṃ tataś caivaṃ<BR>
evaṃ vinirhṛte śākair doṣe māsāt paraṃ tataḥ |<BR>
dur-balāya prayuñjīta prāṇa-bhṛt kārabhaṃ payaḥ || 84 ||<BR>
plīhodare yathā-doṣaṃ snigdhasya sveditasya ca |<BR>
sirāṃ bhukta-vato dadhnā vāma-bāhau vimokṣayet || 85 ||<BR>
labdhe bale ca bhūyo 'pi sneha-pītaṃ viśodhitam |<BR>
samudra-śukti-jaṃ kṣāraṃ payasā pāyayet tathā || 86 ||<BR>
amla-srutaṃ viḍa-kaṇā-cūrṇāḍhyaṃ naktamāla-jam |<BR>
śaubhāñjanasya vā kvāthaṃ saindhavāgni-kaṇānvitam || 87 ||<BR>
hiṅgv-ādi-cūrṇaṃ kṣārājyaṃ yuñjīta ca yathā-balam |<BR>
pippalī-nāgaraṃ dantī-samāṃśaṃ dvi-guṇābhayam || 88 ||<BR>
     15.88dv  -samāṃśaṃ dvi-guṇābhayā<BR>
viḍārdhāṃśa-yutaṃ cūrṇam idam uṣṇāmbunā pibet |<BR>
viḍaṅgaṃ citrakaṃ saktūn sa-ghṛtān saindhavaṃ vacām || 89 ||<BR>
dagdhvā kapāle payasā gulma-plīhāpahaṃ pibet |<BR>
tailonmiśrair badaraka-pattraiḥ saṃmarditaiḥ samupanaddhaḥ || 90 ||<BR>
musalena pīḍito 'nu ca yāti plīhā payo-bhujo nāśam |<BR>
rohītaka-latāḥ kḷptāḥ khaṇḍa-śaḥ sābhayā jale || 91 ||<BR>
mūtre vāsunuyāt tac ca sapta-rātra-sthitaṃ pibet |<BR>
kāmalā-plīha-gulmārśaḥ-kṛmi-mehodarāpaham || 92 ||<BR>
     15.92av  mūtre vāsunuyāt tat tu<BR>
rohītaka-tvacaḥ kṛtvā palānāṃ pañca-viṃśatim |<BR>
kola-dvi-prastha-saṃyuktaṃ kaṣāyam upakalpayet || 93 ||<BR>
pālikaiḥ pañca-kolais tu taiḥ samastaiś ca tulyayā |<BR>
rohītaka-tvacā piṣṭair ghṛta-prasthaṃ vipācayet || 94 ||<BR>
plīhābhivṛddhiṃ śamayaty etad āśu prayojitam |<BR>
kadalyās tila-nālānāṃ kṣāreṇa kṣurakasya ca || 95 ||<BR>
     15.95av  plīhābhivṛddhiṃ śamayed     15.95ac  plīhāti-vṛddhiṃ śamayaty     15.95dv <BR>
kṣāreṇekṣurakasya ca<BR>
tailaṃ pakvaṃ jayet pānāt plīhānaṃ kapha-vāta-jam |<BR>
a-śāntau gulma-vidhinā yojayed agni-karma ca || 96 ||<BR>
a-prāpta-picchā-salile plīhni vāta-kapholbaṇe |<BR>
paittike jīvanīyāni sarpīṃṣi kṣīra-vastayaḥ || 97 ||<BR>
raktāvasekaḥ saṃśuddhiḥ kṣīra-pānaṃ ca śasyate |<BR>
yakṛti plīha-vat karma dakṣiṇe tu bhuje sirām || 98 ||<BR>
svinnāya baddhodariṇe mūtra-tīkṣṇauṣadhānvitam |<BR>
sa-taila-lavaṇaṃ dadyān nirūhaṃ sānuvāsanam || 99 ||<BR>
parisraṃsīni cānnāni tīkṣṇaṃ cāsmai virecanam |<BR>
udāvarta-haraṃ karma kāryaṃ yac cānilāpaham || 100 ||<BR>
chidrodaram ṛte svedāc chleṣmodara-vad ācaret |<BR>
jātaṃ jātaṃ jalaṃ srāvyam evaṃ tad yāpayed bhiṣak || 101 ||<BR>
apāṃ doṣa-harāṇy ādau yojayed udakodare |<BR>
mūtra-yuktāni tīkṣṇāni vividha-kṣāra-vanti ca || 102 ||<BR>
dīpanīyaiḥ kapha-ghnaiś ca tam āhārair upācaret |<BR>
kṣāraṃ chāga-karīṣāṇāṃ srutaṃ mūtre 'gninā pacet || 103 ||<BR>
ghanī-bhavati tasmiṃś ca karṣāṃśaṃ cūrṇitaṃ kṣipet |<BR>
pippalī pippalī-mūlaṃ śuṇṭhī lavaṇa-pañcakam || 104 ||<BR>
nikumbha-kumbha-tri-phalā-svarṇakṣīrī-viṣāṇikāḥ |<BR>
svarjikā-kṣāra-ṣaḍgranthā-sātalā-yava-śūka-jam || 105 ||<BR>
kolābhā guṭikāḥ kṛtvā tataḥ sauvīrakāplutāḥ |<BR>
pibed a-jarake śophe pravṛddhe codakodare || 106 ||<BR>
     15.106dv  pravṛddhe ca dakodare<BR>
ity auṣadhair a-praśame triṣu baddhodarādiṣu |<BR>
prayuñjīta bhiṣak śastram ārta-bandhu-nṛpārthitaḥ || 107 ||<BR>
snigdha-svinna-tanor nābher adho baddha-kṣatāntrayoḥ |<BR>
pāṭayed udaraṃ muktvā vāmataś catur-aṅgulāt || 108 ||<BR>
catur-aṅgula-mānaṃ tu niṣkāsyāntrāṇi tena ca |<BR>
nirīkṣyāpanayed vāla-mala-lepopalādikam || 109 ||<BR>
chidre tu śalyam uddhṛtya viśodhyāntra-parisravam |<BR>
markoṭair daṃśayec chidraṃ teṣu lagneṣu cāharet || 110 ||<BR>
     15.110bv  viśodhyāntraṃ parisravam<BR>
kāyaṃ mūrdhno 'nu cāntrāṇi yathā-sthānaṃ niveśayet |<BR>
aktāni madhu-sarpirbhyām atha sīvyed bahir vraṇam || 111 ||<BR>
     15.111bv  yathā-sthānaṃ viveśayet<BR>
tataḥ kṛṣṇa-mṛdālipya badhnīyād yaṣṭi-miśrayā |<BR>
nivāta-sthaḥ payo-vṛttiḥ sneha-droṇyāṃ vaset tataḥ || 112 ||<BR>
sa-jale jaṭhare tailair abhyaktasyānilāpahaiḥ |<BR>
svinnasyoṣṇāmbunā-kakṣam udare paṭṭa-veṣṭite || 113 ||<BR>
     15.113dv  udare pariveṣṭite<BR>
baddha-cchidrodita-sthāne vidhyed aṅgula-mātrakam |<BR>
nidhāya tasmin nāḍīṃ ca srāvayed ardham ambhasaḥ || 114 ||<BR>
athāsya nāḍīm ākṛṣya tailena lavaṇena ca |<BR>
vraṇam abhyajya baddhvā ca veṣṭayed vāsasodaram || 115 ||<BR>
tṛtīye 'hni caturthe vā yāvad ā-ṣo-ḍaśaṃ dinam |<BR>
tasya viśramya viśramya srāvayed alpa-śo jalam || 116 ||<BR>
     15.116bv  yāvad vā-dina-ṣo-ḍaśa<BR>
viveṣṭayed gāḍha-taraṃ jaṭharaṃ vāsasā ślatham |<BR>
niḥsrute laṅghitaḥ peyām a-sneha-lavaṇāṃ pibet || 117 ||<BR>
     15.117bv  jaṭharaṃ ca ślathā-ślatham<BR>
syāt kṣīra-vṛttiḥ ṣaṇ-māsāṃś trīn peyāṃ payasā pibet |<BR>
trīṃś cānyān payasaivādyāt phalāmlena rasena vā || 118 ||<BR>
alpa-śo '-sneha-lavaṇaṃ jīrṇaṃ śyāmāka-kodravam |<BR>
prayato vatsareṇaivaṃ vijayeta jalodaram || 119 ||<BR>
varjyeṣu yantrito diṣṭe nāty-a-diṣṭe jitendriyaḥ |<BR>
sarvam evodaraṃ prāyo doṣa-saṃghāta-jaṃ yataḥ || 120 ||<BR>
ato vātādi-śamanī kriyā sarva-tra śasyate |<BR>
vahnir manda-tvam āyāti doṣaiḥ kukṣau prapūrite || 121 ||<BR>
     15.121bv  kriyā sarvā praśasyate<BR>
tasmād bhojyāni bhojyāni dīpanāni laghūni ca |<BR>
sa-pañca-mūlāny alpāmla-paṭu-sneha-kaṭūni ca || 122 ||<BR>
bhāvitānāṃ gavāṃ mūtre ṣaṣṭikānāṃ ca taṇḍulaiḥ |<BR>
yavāgūṃ payasā siddhāṃ pra-kāmaṃ bhojayen naram || 123 ||<BR>
pibed ikṣu-rasaṃ cānu jaṭharāṇāṃ nivṛttaye |<BR>
svaṃ svaṃ sthānaṃ vrajanty eṣāṃ vāta-pitta-kaphās tathā || 124 ||<BR>
aty-arthoṣṇāmla-lavaṇaṃ rūkṣaṃ grāhi himaṃ guru |<BR>
guḍaṃ taila-kṛtaṃ śākaṃ vāri pānāvagāhayoḥ || 125 ||<BR>
     15.125av  aty-arthoṣṇāmbu-lavaṇaṃ<BR>
āyāsādhva-divā-svapna-yānāni ca parityajet |<BR>
nāty-accha-sāndra-madhuraṃ takraṃ pāne praśasyate || 126 ||<BR>
sa-kaṇā-lavaṇaṃ vāte pitte soṣaṇa-śarkaram |<BR>
yavānī-saindhavājājī-madhu-vyoṣaiḥ kaphodare || 127 ||<BR>
try-ūṣaṇa-kṣāra-lavaṇaiḥ saṃyutaṃ nicayodare |<BR>
madhu-taila-vacā-śuṇṭhī-śatāhvā-kuṣṭha-saindhavaiḥ || 128 ||<BR>
     15.128cv  madhu-taila-varā-śuṇṭhī-     15.128cv  madhu-taila-vasā-śuṇṭhī-<BR>
plīhni baddhe tu hapuṣā-yavānī-paṭv-ajājibhiḥ |<BR>
sa-kṛṣṇā-mākṣikaṃ chidre vyoṣa-vat salilodare || 129 ||<BR>
gauravā-rocakānāha-manda-vahny-atisāriṇām |<BR>
takraṃ vāta-kaphārtānām amṛta-tvāya kalpate || 130 ||<BR>
prayogāṇāṃ ca sarveṣām anu kṣīraṃ prayojayet |<BR>
sthairya-kṛt sarva-dhātūnāṃ balyaṃ doṣānubandha-hṛt || 131 ||<BR>
bheṣajāpacitāṅgānāṃ kṣīram evāmṛtāyate || 131ū̆ab ||<BR>
<BR>
Cikitsāsthāna <BR>
pāṇḍv-āmayī pibet sarpir ādau kalyāṇakāhvayam |<BR>
pañca-gavyaṃ mahā-tiktaṃ śṛtaṃ vāragvadhādinā || 1 ||<BR>
     16.1av  pāṇḍu-rogī pibet sarpir<BR>
dāḍimāt kuḍavo dhānyāt kuḍavārdhaṃ palaṃ palam |<BR>
citrakāc chṛṅgaverāc ca pippaly-ardha-palaṃ ca taiḥ || 2 ||<BR>
kalkitair viṃśati-palaṃ ghṛtasya salilāḍhake |<BR>
siddhaṃ hṛt-pāṇḍu-gulmārśaḥ-plīha-vāta-kaphārti-nut || 3 ||<BR>
dīpanaṃ śvāsa-kāsa-ghnaṃ mūḍha-vātānulomanam |<BR>
duḥkha-prasavinīnāṃ ca vandhyānāṃ ca praśasyate || 4 ||<BR>
snehitaṃ vāmayet tīkṣṇaiḥ punaḥ snigdhaṃ ca śodhayet |<BR>
payasā mūtra-yuktena bahu-śaḥ kevalena vā || 5 ||<BR>
dantī-phala-rase koṣṇe kāśmaryāñjalim āsutam |<BR>
drākṣāñjaliṃ vā mṛditaṃ tat pibet pāṇḍu-roga-jit || 6 ||<BR>
     16.6av  dantī-pala-rase koṣṇe<BR>
mūtreṇa piṣṭāṃ pathyāṃ vā tat-siddhaṃ vā phala-trayam |<BR>
svarṇakṣīrī-trivṛc-chyāmā-bhadradāru-mahauṣadham || 7 ||<BR>
go-mūtrāñjalinā piṣṭaṃ śṛtaṃ tenaiva vā pibet |<BR>
sādhitaṃ kṣīram ebhir vā pibed doṣānulomanam || 8 ||<BR>
mūtre sthitaṃ vā saptāhaṃ payasāyo-rajaḥ pibet |<BR>
jīrṇe kṣīreṇa bhuñjīta rasena madhureṇa vā || 9 ||<BR>
śuddhaś cobhayato lihyāt pathyāṃ madhu-ghṛta-drutām |<BR>
viśālā-kaṭukā-mustā-kuṣṭha-dāru-kaliṅgakāḥ || 10 ||<BR>
     16.10bv  pathyā madhu-ghṛta-drutāḥ     16.10cv  viśālāṃ kaṭukāṃ mustāṃ     16.10dv <BR>
kuṣṭhaṃ dāru-kaliṅgakāḥ<BR>
karṣāṃśā dvi-picur mūrvā karṣārdhāṃśā ghuṇapriyā |<BR>
pītvā tac cūrṇam ambhobhiḥ sukhair lihyāt tato madhu || 11 ||<BR>
pāṇḍu-rogaṃ jvaraṃ dāhaṃ kāsaṃ śvāsam a-rocakam |<BR>
gulmānāhāma-vātāṃś ca rakta-pittaṃ ca taj jayet || 12 ||<BR>
vāsā-guḍūcī-tri-phalā-kaṭvī-bhūnimba-nimba-jaḥ |<BR>
kvāthaḥ kṣaudra-yuto hanti pāṇḍu-pittāsra-kāmalāḥ || 13 ||<BR>
vyoṣāgni-vella-tri-phalā-mustais tulyam ayo-rajaḥ |<BR>
cūrṇitaṃ takra-madhv-ājya-koṣṇāmbhobhiḥ prayojitam || 14 ||<BR>
kāmalā-pāṇḍu-hṛd-roga-kuṣṭhārśo-meha-nāśanam |<BR>
guḍa-nāgara-maṇḍūra-tilāṃśān mānataḥ samān || 15 ||<BR>
pippalī-dvi-guṇān dadyād guṭikāṃ pāṇḍu-rogiṇe |<BR>
tāpyaṃ dārvyās tvacaṃ cavyaṃ granthikaṃ devadāru ca || 16 ||<BR>
vyoṣādi-navakaṃ caitac cūrṇayed dvi-guṇaṃ tataḥ |<BR>
maṇḍūraṃ cāñjana-nibhaṃ sarvato 'ṣṭa-guṇe 'tha tat || 17 ||<BR>
     16.17av  vyoṣādi-navakaṃ ceti<BR>
pṛthag vipakve go-mūtre vaṭakī-karaṇa-kṣame |<BR>
prakṣipya vaṭakān kuryāt tān khādet takra-bhojanaḥ || 18 ||<BR>
ete maṇḍūra-vaṭakāḥ prāṇa-dāḥ pāṇḍu-rogiṇām |<BR>
kuṣṭhāny a-jarakaṃ śopham ūru-stambham a-rocakam || 19 ||<BR>
arśāṃsi kāmalāṃ mehān plīhānaṃ śamayanti ca |<BR>
tāpyādri-jatu-raupyāyo-malāḥ pañca-palāḥ pṛthak || 20 ||<BR>
citraka-tri-phalā-vyoṣa-viḍaṅgaiḥ pālikaiḥ saha |<BR>
śarkarāṣṭa-palonmiśrāś cūrṇitā madhunā drutāḥ || 21 ||<BR>
     16.21dv  cūrṇitā madhunā yutāḥ     16.21dv  cūrṇitāḥ sa-madhu-drutāḥ<BR>
pāṇḍu-rogaṃ viṣaṃ kāsaṃ yakṣmāṇaṃ viṣamaṃ jvaram |<BR>
kuṣṭhāny a-jarakaṃ mehaṃ śophaṃ śvāsam a-rocakam || 22 ||<BR>
viśeṣād dhanty apasmāraṃ kāmalāṃ guda-jāni ca |<BR>
kauṭaja-tri-phalā-nimba-paṭola-ghana-nāgaraiḥ || 23 ||<BR>
bhāvitāni daśāhāni rasair dvi-tri-guṇāni vā |<BR>
śilā-jatu-palāny aṣṭau tāvatī sita-śarkarā || 24 ||<BR>
tvakkṣīrī-pippalī-dhātrī-karkaṭākhyāḥ palonmitāḥ |<BR>
nidigdhyāḥ phala-mūlābhyāṃ palaṃ yuktyā tri-jātakam || 25 ||<BR>
     16.25cv  nidigdhā-phala-mūlābhyāṃ<BR>
madhu-tri-pala-saṃyuktān kuryād akṣa-samān guḍān |<BR>
dāḍimāmbu-payaḥ-pakṣi-rasa-toya-surāsavān || 26 ||<BR>
     16.26av  madhu-tri-pala-saṃyuktaṃ<BR>
tān bhakṣayitvānupiben nir-anno bhukta eva vā |<BR>
pāṇḍu-kuṣṭha-jvara-plīha-tamakārśo-bhagandaram || 27 ||<BR>
hṛn-mūtra-pūti-śukrāgni-doṣa-śoṣa-garodaram |<BR>
kāsāsṛg-dara-pittāsṛk-śopha-gulma-galāmayān || 28 ||<BR>
meha-vardhma-bhramān hanyuḥ sarva-doṣa-harāḥ śivāḥ |<BR>
drākṣā-prasthaṃ kaṇā-prasthaṃ śarkarārdha-tulāṃ tathā || 29 ||<BR>
dvi-palaṃ madhukaṃ śuṇṭhīṃ tvakkṣīrīṃ ca vicūrṇitam |<BR>
dhātrī-phala-rasa-droṇe tat kṣiptvā leha-vat pacet || 30 ||<BR>
śītān madhu-prastha-yutād lihyāt pāṇi-talaṃ tataḥ |<BR>
halīmakaṃ pāṇḍu-rogaṃ kāmalāṃ ca niyacchati || 31 ||<BR>
kanīyaḥ-pañca-mūlāmbu śasyate pāna-bhojane |<BR>
pāṇḍūnāṃ kāmalārtānāṃ mṛdvīkāmalakād rasaḥ || 32 ||<BR>
iti sāmānyataḥ proktaṃ pāṇḍu-roge bhiṣag-jitam |<BR>
vikalpya yojyaṃ viduṣā pṛthag doṣa-balaṃ prati || 33 ||<BR>
     16.33bv  pāṇḍu-roga-bhiṣag-jitam<BR>
sneha-prāyaṃ pavana-je tikta-śītaṃ tu paittike |<BR>
ślaiṣmike kaṭu-rūkṣoṣṇaṃ vimiśraṃ sāṃnipātike || 34 ||<BR>
     16.34cv  ślaiṣmike kaṭu-tīkṣṇoṣṇaṃ     16.34dv  vimiśraṃ saṃnipāta-je<BR>
mṛdaṃ niryāpayet kāyāt tīkṣṇaiḥ saṃśodhanaiḥ puraḥ |<BR>
balādhānāni sarpīṃṣi śuddhe koṣṭhe tu yojayet || 35 ||<BR>
     16.35av  mṛdaṃ nirvāpayet kāyāt     16.35dv  śuddhe koṣṭhe niyojayet<BR>
vyoṣa-bilva-dvi-rajanī-tri-phalā-dvi-punarnavam |<BR>
mustāny ayo-rajaḥ pāṭhā viḍaṅgaṃ devadāru ca || 36 ||<BR>
vṛścikālī ca bhārgī ca sa-kṣīrais taiḥ śṛtaṃ ghṛtam |<BR>
sarvān praśamayaty āśu vikārān mṛttikā-kṛtān || 37 ||<BR>
tad-vat kesara-yaṣṭy-āhva-pippalī-kṣīra-śādvalaiḥ |<BR>
mṛd-dveṣaṇāya tal-laulye vitared bhāvitāṃ mṛdam || 38 ||<BR>
vellāgni-nimba-prasavaiḥ pāṭhayā mūrvayātha-vā |<BR>
mṛd-bheda-bhinna-doṣānugamād yojyaṃ ca bheṣajam || 39 ||<BR>
kāmalāyāṃ tu pitta-ghnaṃ pāṇḍu-rogā-virodhi yat |<BR>
pathyā-śata-rase pathyā-vṛntārdha-śata-kalkitaḥ || 40 ||<BR>
prasthaḥ siddho ghṛtād gulma-kāmalā-pāṇḍu-roga-nut |<BR>
āragvadhaṃ rasenekṣor vidāry-āmalakasya vā || 41 ||<BR>
sa-try-ūṣaṇaṃ bilva-mātraṃ pāyayet kāmalāpaham |<BR>
piben nikumbha-kalkaṃ vā dvi-guḍaṃ śīta-vāriṇā || 42 ||<BR>
     16.42dv  dvi-guṇaṃ śīta-vāriṇā<BR>
kumbhasya cūrṇaṃ sa-kṣaudraṃ traiphalena rasena vā |<BR>
tri-phalāyā guḍūcyā vā dārvyā nimbasya vā rasam || 43 ||<BR>
prātaḥ prātar madhu-yutaṃ kāmalārtāya yojayet |<BR>
niśā-gairika-dhātrībhiḥ kāmalāpaham añjanam || 44 ||<BR>
     16.44cv  śilā-gairika-dhātrībhiḥ<BR>
tila-piṣṭa-nibhaṃ yas tu kāmalā-vān sṛjen malam |<BR>
kapha-ruddha-pathaṃ tasya pittaṃ kapha-harair jayet || 45 ||<BR>
rūkṣa-śīta-guru-svādu-vyāyāma-bala-nigrahaiḥ |<BR>
kapha-saṃmūrchito vāyur yadā pittaṃ bahiḥ kṣipet || 46 ||<BR>
hāridra-netra-mūtra-tvak śveta-varcās tadā naraḥ |<BR>
bhavet sāṭopa-viṣṭambho guruṇā hṛdayena ca || 47 ||<BR>
daurbalyālpāgni-pārśvārti-hidhmā-śvāsā-ruci-jvaraiḥ |<BR>
krameṇālpe 'nuṣajyeta pitte śākhā-samāśrite || 48 ||<BR>
rasais taṃ rūkṣa-kaṭv-amlaiḥ śikhi-tittiri-dakṣa-jaiḥ |<BR>
śuṣka-mūlaka-jair yūṣaiḥ kulatthotthaiś ca bhojayet || 49 ||<BR>
bhṛśāmla-tīkṣṇa-kaṭuka-lavaṇoṣṇaṃ ca śasyate |<BR>
sa-bījapūraka-rasaṃ lihyād vyoṣaṃ tathāśayam || 50 ||<BR>
svaṃ pittam eti tenāsya śakṛd apy anurajyate |<BR>
vāyuś ca yāti praśamaṃ sahāṭopādy-upadravaiḥ || 51 ||<BR>
nivṛttopadravasyāsya kāryaḥ kāmaliko vidhiḥ |<BR>
go-mūtreṇa pibet kumbha-kāmalāyāṃ śilā-jatu || 52 ||<BR>
māsaṃ mākṣika-dhātuṃ vā kiṭṭaṃ vātha hiraṇya-jam |<BR>
guḍūcī-sva-rasa-kṣīra-sādhitena halīmakī || 53 ||<BR>
mahiṣī-haviṣā snigdhaḥ pibed dhātrī-rasena tu |<BR>
trivṛtāṃ tad-virikto 'dyāt svādu pittānilāpaham || 54 ||<BR>
drākṣā-lehaṃ ca pūrvoktaṃ sarpīṃṣi madhurāṇi ca |<BR>
yāpanān kṣīra-vastīṃś ca śīlayet sānuvāsanān || 55 ||<BR>
mārdvīkāriṣṭa-yogāṃś ca pibed yuktyāgni-vṛddhaye |<BR>
kāsikaṃ cābhayā-lehaṃ pippalīṃ madhukaṃ balām || 56 ||<BR>
     16.56cv  kāsikaṃ vābhayā-lehaṃ<BR>
payasā ca prayuñjīta yathā-doṣaṃ yathā-balam |<BR>
pāṇḍu-rogeṣu kuśalaḥ śophoktaṃ ca kriyā-kramam || 57 ||<BR>
ayas-tila-try-ūṣaṇa-kola-bhāgaiḥ sarvaiḥ samaṃ mākṣika-dhātu-cūrṇam |<BR>
tair modakaḥ kṣaudra-yuto 'nu-takraḥ pāṇḍv-āmaye dūra-gate 'pi śastaḥ || 57+1 ||<BR>
<BR>
Cikitsāsthāna <BR>
sarva-tra sarvāṅga-sare doṣa-je śvayathau purā |<BR>
sāme viśoṣito bhuktvā laghu koṣṇāmbhasā pibet || 1 ||<BR>
nāgarātiviṣā-dāru-viḍaṅgendrayavoṣaṇam |<BR>
atha-vā vijayā-śuṇṭhī-devadāru-punarnavam || 2 ||<BR>
navāyasaṃ vā doṣāḍhyaḥ śuddhyai mūtra-harītakīḥ |<BR>
varā-kvāthena kaṭukā-kumbhāyas-try-ūṣaṇāni ca || 3 ||<BR>
     17.3bv  śuddhyai mūtra-harītakīm<BR>
atha-vā gugguluṃ tad-vaj jatu vā śaila-saṃbhavam |<BR>
mandāgniḥ śīlayed āma-guru-bhinna-vibandha-viṭ || 4 ||<BR>
takraṃ sauvarcala-vyoṣa-kṣaudra-yuktaṃ guḍābhayām |<BR>
takrānu-pānām atha-vā tad-vad vā guḍa-nāgaram || 5 ||<BR>
ārdrakaṃ vā sama-guḍaṃ prakuñcārdha-vivardhitam |<BR>
paraṃ pañca-palaṃ māsaṃ yūṣa-kṣīra-rasāśanaḥ || 6 ||<BR>
gulmodarārśaḥ-śvayathu-pramehāñ chvāsa-pratiśyālasakā-vipākān |<BR>
sa-kāmalā-śoṣa-mano-vikārān kāsaṃ kaphaṃ caiva jayet prayogaḥ || 7 ||<BR>
ghṛtam ārdraka-nāgarasya kalka-sva-rasābhyāṃ payasā ca sādhayitvā |<BR>
śvayathu-kṣavathūdarāgni-sādair abhibhūto 'pi piban bhavaty a-rogaḥ || 8 ||<BR>
rasas tathaivārdraka-nāgarasya peyo 'tha jīrṇe payasānnam adyāt |<BR>
śilāhvayaṃ vā tri-phalā-rasena hanyāt tri-doṣaṃ śvayathuṃ prasahya || 8+1 ||<BR>
punarnavā-nimba-paṭola-śuṇṭhī- tiktāmṛtā-dārvy-abhayā-kaṣāyaḥ |<BR>
sarvāṅga-śophodara-kāsa-śūla-śvāsānvitaṃ pāṇḍu-gadaṃ ca hanti || 8+2 ||<BR>
nir-āmo baddha-śamalaḥ pibec chvayathu-pīḍitaḥ |<BR>
tri-kaṭu-trivṛtā-dantī-citrakaiḥ sādhitaṃ payaḥ || 9 ||<BR>
mūtraṃ gor vā mahiṣyā vā sa-kṣīraṃ kṣīra-bhojanaḥ |<BR>
saptāhaṃ māsaṃ atha-vā syād uṣṭra-kṣīra-vartanaḥ || 10 ||<BR>
     17.10dv  syād uṣṭrī-kṣīra-vartanaḥ<BR>
yavānakaṃ yava-kṣāraṃ yavānīṃ pañca-kolakam |<BR>
maricaṃ dāḍimaṃ pāṭhāṃ dhānakām amla-vetasam || 11 ||<BR>
bāla-bilvaṃ ca karṣāṃśaṃ sādhayet salilāḍhake |<BR>
tena pakvo ghṛta-prasthaḥ śophārśo-gulma-meha-hā || 12 ||<BR>
dadhnaś citraka-garbhād vā ghṛtaṃ tat-takra-saṃyutam |<BR>
pakvaṃ sa-citrakaṃ tad-vad guṇair yuñjyāc ca kāla-vit || 13 ||<BR>
dhānvantaraṃ mahā-tiktaṃ kalyāṇam abhayā-ghṛtam |<BR>
daśa-mūla-kaṣāyasya kaṃse pathyā-śataṃ pacet || 14 ||<BR>
dattvā guḍa-tulāṃ tasmin lehe dadyād vicūrṇitam |<BR>
tri-jātakaṃ tri-kaṭukaṃ kiñ-cic ca yava-śūka-jam || 15 ||<BR>
prasthārdhaṃ ca hime kṣaudrāt tan nihanty upayojitam || 16ab ||<BR>
pravṛddha-śopha-jvara-meha-gulma-kārśyāma-vātāmlaka-rakta-pittam || 16cd ||<BR>
vaivarṇya-mūtrānila-śukra-doṣa-śvāsā-ruci-plīha-garodaraṃ ca || 16ef ||<BR>
purāṇa-yava-śāly-annaṃ daśa-mūlāmbu-sādhitam || 17ab ||<BR>
alpam alpa-paṭu-snehaṃ bhojanaṃ śvayathor hitam |<BR>
kṣāra-vyoṣānvitair maudgaiḥ kaulatthaiḥ sa-kaṇai rasaiḥ || 18 ||<BR>
     17.18bv  bhojanaṃ śvayathau hitam<BR>
tathā jāṅgala-jaiḥ kūrma-godhā-śalyaka-jair api |<BR>
an-amlaṃ mathitaṃ pāne madyāny auṣadha-vanti ca || 19 ||<BR>
ajājī-śaṭhī-jivantī-kāravī-pauṣkarāgnikaiḥ |<BR>
bilva-madhya-yava-kṣāra-vṛkṣāmlair badaronmitaiḥ || 20 ||<BR>
kṛtā peyājya-tailābhyāṃ yukti-bhṛṣṭā paraṃ hitā |<BR>
śophātīsāra-hṛd-roga-gulmārśo-'lpāgni-mehinām || 21 ||<BR>
guṇais tad-vac ca pāṭhāyāḥ pañca-kolena sādhitā |<BR>
śaileya-kuṣṭha-sthauṇeya-reṇukāguru-padmakaiḥ || 22 ||<BR>
śrīveṣṭaka-nakha-spṛkkā-devadāru-priyaṅgubhiḥ |<BR>
māṃsī-māgadhikā-vanya-dhānya-dhyāmaka-vālakaiḥ || 23 ||<BR>
catur-jātaka-tālīśa-mustā-gandha-palāśakaiḥ |<BR>
kuryād abhyañjanaṃ tailaṃ lepaṃ snānāya tūdakam || 24 ||<BR>
snānaṃ vā nimba-varṣābhū-naktamālārka-vāriṇā |<BR>
ekāṅga-śophe varṣābhū-karavīraka-kiṃśukaiḥ || 25 ||<BR>
viśālā-tri-phalā-lodhra-nalikā-devadārubhiḥ |<BR>
hiṃsrā-kośātakī-mādrī-tālaparṇī-jayantibhiḥ || 26 ||<BR>
sthūla-kākādanī-śāla-nākulī-vṛṣaparṇibhiḥ |<BR>
vṛddhyarddhi-hastikarṇaiś ca sukhoṣṇair lepanaṃ hitam || 27 ||<BR>
athānilotthe śvayathau māsārdhaṃ trivṛtaṃ pibet |<BR>
tailam eraṇḍa-jaṃ vāta-viḍ-vibandhe tad eva tu || 28 ||<BR>
prāg-bhaktaṃ payasā yuktaṃ rasair vā kārayet tathā |<BR>
svedābhyaṅgān samīra-ghnān lepam ekāṅga-ge punaḥ || 29 ||<BR>
mātuluṅgāgnimanthena śuṇṭhī-hiṃsrāmarāhvayaiḥ |<BR>
paitte tiktaṃ pibet sarpir nyagrodhādyena vā śṛtam || 30 ||<BR>
kṣīraṃ tṛḍ-dāha-moheṣu lepābhyaṅgāś ca śītalāḥ |<BR>
paṭola-mūla-trāyantī-yaṣṭy-āhva-kaṭukābhayāḥ || 31 ||<BR>
     17.31cv  paṭola-mūrvā-trāyantī-<BR>
dāru dārvī himaṃ dantī viśālā niculaṃ kaṇā |<BR>
taiḥ kvāthaḥ sa-ghṛtaḥ pīto hanty antas-tāpa-tṛḍ-bhramān || 32 ||<BR>
     17.32cv  tat-kvāthaḥ sa-ghṛtaḥ pīto<BR>
sa-saṃnipāta-vīsarpa-śopha-dāha-viṣa-jvarān |<BR>
āragvadhādinā siddhaṃ tailaṃ śleṣmodbhave pibet || 33 ||<BR>
     17.33bv  -śopha-dāha-mada-jvarān<BR>
sroto-vibandhe mande 'gnāv a-rucau stimitāśayaḥ |<BR>
kṣāra-cūrṇāsavāriṣṭa-mūtra-takrāṇi śīlayet || 34 ||<BR>
kṛṣṇā-purāṇa-piṇyāka-śigru-tvak-sikatātasīḥ |<BR>
praleponmardane yuñjyāt sukhoṣṇā mūtra-kalkitāḥ || 35 ||<BR>
snānaṃ mūtrāmbhasī siddhe kuṣṭha-tarkāri-citrakaiḥ |<BR>
kulattha-nāgarābhyāṃ vā caṇḍāguru vilepane || 36 ||<BR>
kālājaśṛṅgī-sarala-bastagandhā-hayāhvayāḥ |<BR>
ekaiṣīkā ca lepaḥ syāc chvayathāv eka-gātra-ge || 37 ||<BR>
yaṣṭī-dugdha-tilair lepo nava-nītena saṃyutaḥ |<BR>
śopham āruṣkaraṃ hanti vṛntaiḥ śāla-dalasya vā || 37+1 ||<BR>
yathā-doṣaṃ yathāsannaṃ śuddhiṃ raktāvasecanam |<BR>
kurvīta miśra-doṣe tu doṣodreka-balāt kriyām || 38 ||<BR>
ajāji-pāṭhā-ghana-pañca-kola-vyāghrī-rajanyaḥ sukha-toya-pītāḥ |<BR>
śophaṃ tri-doṣaṃ cira-jaṃ pravṛddhaṃ nighnanti bhūnimba-mahauṣadhe ca || 39 ||<BR>
amṛtā-dvitayaṃ śivātikā surakāṣṭhaṃ sa-puraṃ sa-go-jalam |<BR>
śvayathūdara-kuṣṭha-pāṇḍu-tā-kṛmi-mehordhva-kaphānilāpaham || 40 ||<BR>
iti nijam adhikṛtya pathyam uktaṃ kṣata-janite kṣata-jaṃ viśodhanīyam |<BR>
sruti-hima-ghṛta-lepa-seka-rekair viṣa-janite viṣa-jic ca śopha iṣṭam || 41 ||<BR>
grāmyāb-jānūpaṃ piśitam a-balaṃ śuṣka-śākaṃ tilānnaṃ || 42a ||<BR>
gauḍaṃ piṣṭānnaṃ dadhi sa-lavaṇaṃ vijjalaṃ madyam amlam || 42b ||<BR>
     17.42bv  gauḍaṃ piṣṭānnaṃ dadhi sa-lavaṇaṃ nir-jalaṃ madyam amlam<BR>
dhānā vallūraṃ samaśanam atho gurv a-sātmyaṃ vidāhi || 42c ||<BR>
svapnaṃ cā-rātrau śvayathu-gada-vān varjayen maithunaṃ ca || 42d ||<BR>
<BR>
Cikitsāsthāna <BR>
ādāv eva visarpeṣu hitaṃ laṅghana-rūkṣaṇam |<BR>
raktāvaseko vamanaṃ virekaḥ snehanaṃ na tu || 1 ||<BR>
pracchardanaṃ visarpa-ghnaṃ sa-yaṣṭīndrayavaṃ phalam |<BR>
paṭola-pippalī-nimba-pallavair vā samanvitam || 2 ||<BR>
rasena yuktaṃ trāyantyā drākṣāyās traiphalena vā |<BR>
virecanaṃ trivṛc-cūrṇaṃ payasā sarpiṣātha-vā || 3 ||<BR>
yojyaṃ koṣṭha-gate doṣe viśeṣeṇa viśodhanam |<BR>
a-viśodhyasya doṣe 'lpe śamanaṃ candanotpalam || 4 ||<BR>
musta-nimba-paṭolaṃ vā paṭolādikam eva vā |<BR>
śārivāmalakośīra-mustaṃ vā kvathitaṃ jale || 5 ||<BR>
durālabhāṃ parpaṭakaṃ guḍūcīṃ viśva-bheṣajam |<BR>
pākyaṃ śīta-kaṣāyaṃ vā tṛṣṇā-visarpa-vān pibet || 6 ||<BR>
dārvī-paṭola-kaṭukā-masūra-tri-phalās tathā |<BR>
sa-nimba-yaṣṭī-trāyantīḥ kvathitā ghṛta-mūrchitāḥ || 7 ||<BR>
amṛta-vṛṣa-paṭolaṃ mustakaṃ saptaparṇaṃ || 7+1a ||<BR>
khadiram asita-vetraṃ nimba-pattraṃ haridre || 7+1b ||<BR>
vividha-viṣa-visarpān kuṣṭha-visphoṭa-kaṇḍūr || 7+1c ||<BR>
apanayati masūrīṃ śīta-pittaṃ jvaraṃ ca || 7+1d ||<BR>
śākhā-duṣṭe tu rudhire raktam evādito haret |<BR>
tvaṅ-māṃsa-snāyu-saṃkledo rakta-kledād dhi jāyate || 8 ||<BR>
nir-āme śleṣmaṇi kṣīṇe vāta-pittottare hitam |<BR>
ghṛtaṃ tiktaṃ mahā-tiktaṃ śṛtaṃ vā trāyamāṇayā || 9 ||<BR>
nirhṛte 'sre viśuddhe 'ntar-doṣe tvaṅ-māṃsa-saṃdhi-ge |<BR>
bahiḥ-kriyāḥ pradehādyāḥ sadyo visarpa-śāntaye || 10 ||<BR>
śatāhvā-musta-vārāhī-vaṃśārtagala-dhānyakam |<BR>
surāhvā kṛṣṇagandhā ca kuṣṭhaṃ cālepanaṃ cale || 11 ||<BR>
     18.11dv  kuṣṭhaṃ vālepanaṃ cale<BR>
nyagrodhādi-gaṇaḥ pitte tathā padmotpalādikam |<BR>
nyagrodha-pādās taruṇāḥ kadalī-garbha-saṃyutāḥ || 12 ||<BR>
bisa-granthiś ca lepaḥ syāc chata-dhauta-ghṛtāplutaḥ |<BR>
padminī-kardamaḥ śītaḥ piṣṭaṃ mauktikam eva vā || 13 ||<BR>
śaṅkhaḥ pravālaṃ śuktir vā gairikaṃ vā ghṛtānvitam |<BR>
tri-phalā-padmakośīra-samaṅgā-karavīrakam || 14 ||<BR>
     18.14dv  -samaṅgā-karavīra-jam<BR>
nala-mūlāny anantā ca lepaḥ śleṣma-visarpa-hā |<BR>
dhava-saptāhva-khadira-devadāru-kuraṇṭakam || 15 ||<BR>
sa-mustāragvadhaṃ lepo vargo vā varuṇādikaḥ |<BR>
āragvadhasya pattrāṇi tvacaḥ śleṣmātakodbhavāḥ || 16 ||<BR>
indrāṇi-śākaṃ kākāhvā śirīṣa-kusumāni ca |<BR>
seka-vraṇābhyaṅga-havir-lepa-cūrṇān yathā-yatham || 17 ||<BR>
     18.17av  indrāṇi-śāka-kākāhvā-     18.17bv  -śirīṣa-kusumāni ca<BR>
etair evauṣadhaiḥ kuryād vāyau lepā ghṛtādhikāḥ |<BR>
kapha-sthāna-gate sāme pitta-sthāna-gate 'tha-vā || 18 ||<BR>
a-śītoṣṇā hitā rūkṣā rakta-pitte ghṛtānvitāḥ |<BR>
aty-artha-śītās tanavas tanu-vastrāntarā-sthitāḥ || 19 ||<BR>
     18.19dv  tanu-vastrāntara-sthitāḥ<BR>
yojyāḥ kṣaṇe kṣaṇe 'nye 'nye manda-vīryās ta eva ca |<BR>
saṃsṛṣṭa-doṣe saṃsṛṣṭam etat karma praśasyate || 20 ||<BR>
śata-dhauta-ghṛtenāgniṃ pradihyāt kevalena vā |<BR>
secayed ghṛta-maṇḍena śītena madhukāmbunā || 21 ||<BR>
sitāmbhasāmbho-da-jalaiḥ kṣīreṇekṣu-rasena vā |<BR>
pāna-lepana-sekeṣu mahā-tiktaṃ paraṃ hitam || 22 ||<BR>
     18.22av  sitāmbhasāmbho-ja-jalaiḥ<BR>
granthy-ākhye rakta-pitta-ghnaṃ kṛtvā samyag yathoditam |<BR>
kaphānila-ghnaṃ karmeṣṭaṃ piṇḍa-svedopanāhanam || 23 ||<BR>
granthi-visarpa-śūle tu tailenoṣṇena secayet |<BR>
daśa-mūla-vipakvena tad-van mūtrair jalena vā || 24 ||<BR>
sukhoṣṇayā pradihyād vā piṣṭayā kṛṣṇagandhayā |<BR>
naktamāla-tvacā śuṣka-mūlakaiḥ kalinātha-vā || 25 ||<BR>
dantī citraka-mūla-tvak saudhārka-payasī guḍaḥ |<BR>
bhallātakāsthi kāsīsaṃ lepo bhindyāc chilām api || 26 ||<BR>
     18.26bv  snuhy-arka-payasī guḍaḥ<BR>
bahir-mārgāśritaṃ granthiṃ kiṃ punaḥ kapha-saṃbhavam |<BR>
dīrgha-kāla-sthitaṃ granthim ebhir bhindyāc ca bheṣajaiḥ || 27 ||<BR>
mūlakānāṃ kulatthānāṃ yūṣaiḥ sa-kṣāra-dāḍimaiḥ |<BR>
godhūmānnair yavānnair vā sa-sīdhu-madhu-śārkaraiḥ || 28 ||<BR>
     18.28cv  godhūmānnair yavānnaiś ca     18.28dv  sa-sīdhu-madhu-śarkaraiḥ<BR>
sa-kṣaudrair vāruṇī-maṇḍair mātuluṅga-rasānvitaiḥ |<BR>
tri-phalāyāḥ prayogaiś ca pippalyāḥ kṣaudra-saṃyutaiḥ || 29 ||<BR>
     18.29dv  pippalī-kṣaudra-saṃyutaiḥ<BR>
devadāru-guḍūcyoś ca prayogair girijasya ca |<BR>
musta-bhallāta-saktūnāṃ prayogair mākṣikasya ca || 30 ||<BR>
dhūmair virekaiḥ śirasaḥ pūrvoktair gulma-bhedanaiḥ |<BR>
taptāyo-hema-lavaṇa-pāṣāṇādi-prapīḍanaiḥ || 31 ||<BR>
ābhiḥ kriyābhiḥ siddhābhir vividhābhir bale sthitaḥ |<BR>
granthiḥ pāṣāṇa-kaṭhino yadi naivopaśāmyati || 32 ||<BR>
athāsya dāhaḥ kṣāreṇa śarair hemnāpi vā hitaḥ |<BR>
pākibhiḥ pācayitvā vā pāṭayitvā tam uddharet || 33 ||<BR>
     18.33cv  pākibhiḥ pācayitvā ca<BR>
mokṣayed bahu-śaś cāsya raktam utkleśam āgatam |<BR>
punaś cāpahṛte rakte vāta-śleṣma-jid auṣadham || 34 ||<BR>
praklinne dāha-pākābhyāṃ bāhyāntar vraṇa-vat kriyā |<BR>
dārvī-viḍaṅga-kampillaiḥ siddhaṃ tailaṃ vraṇe hitam || 35 ||<BR>
dūrvā-sva-rasa-siddhaṃ tu kapha-pittottare ghṛtam |<BR>
ekataḥ sarva-karmāṇi rakta-mokṣaṇam ekataḥ || 36 ||<BR>
visarpo na hy a-saṃsṛṣṭaḥ sa 'sra-pittena jāyate |<BR>
raktam evāśrayaś cāsya bahu-śo 'sraṃ hared ataḥ || 37 ||<BR>
na ghṛtaṃ bahu-doṣāya deyaṃ yan na virecanam |<BR>
tena doṣo hy upastabdhas tvag-rakta-piśitaṃ pacet || 38 ||<BR>
<BR>
Cikitsāsthāna <BR>
kuṣṭhinaṃ sneha-pānena pūrvaṃ sarvam upācaret |<BR>
tatra vātottare tailaṃ ghṛtaṃ vā sādhitaṃ hitam || 1 ||<BR>
daśa-mūlāmṛtairaṇḍa-śārṅgaṣṭā-meṣaśṛṅgibhiḥ |<BR>
paṭola-nimba-kaṭukā-dārvī-pāṭhā-durālabhāḥ || 2 ||<BR>
parpaṭaṃ trāyamāṇāṃ ca palāṃśaṃ pācayed apām |<BR>
dvy-āḍhake 'ṣṭāṃśa-śeṣeṇa tena karṣonmitais tathā || 3 ||<BR>
trāyantī-musta-bhūnimba-kaliṅga-kaṇa-candanaiḥ |<BR>
sarpiṣo dvā-daśa-palaṃ pacet tat tiktakaṃ jayet || 4 ||<BR>
pitta-kuṣṭha-parīsarpa-piṭikā-dāha-tṛḍ-bhramān |<BR>
kaṇḍū-pāṇḍv-āmayān gaṇḍān duṣṭa-nāḍī-vraṇāpacīḥ || 5 ||<BR>
visphoṭa-vidradhī-gulma-śophonmāda-madān api |<BR>
hṛd-roga-timira-vyaṅga-grahaṇī-śvitra-kāmalāḥ || 6 ||<BR>
bhagandaram apasmāram udaraṃ pradaraṃ garam |<BR>
arśo-'sra-pittam anyāṃś ca su-kṛcchrān pitta-jān gadān || 7 ||<BR>
sa-pracchadaḥ parpaṭakaḥ śamyākaḥ kaṭukā vacā |<BR>
tri-phalā padmakaṃ pāṭhā rajanyau śārive kaṇe || 8 ||<BR>
nimba-candana-yaṣṭy-āhva-viśālendrayavāmṛtāḥ |<BR>
kirātatiktakaṃ sevyaṃ vṛṣo mūrvā śatāvarī || 9 ||<BR>
paṭolātiviṣā-mustā-trāyantī-dhanvayāsakam |<BR>
tair jale 'ṣṭa-guṇe sarpir dvi-guṇāmalakī-rase || 10 ||<BR>
siddhaṃ tiktān mahā-tiktaṃ guṇair abhyadhikaṃ matam |<BR>
kaphottare ghṛtaṃ siddhaṃ nimba-saptāhva-citrakaiḥ || 11 ||<BR>
kuṣṭhoṣaṇa-vacā-śāla-priyāla-caturaṅgulaiḥ |<BR>
sarveṣu cāruṣkara-jaṃ taubaraṃ sārṣapaṃ pibet || 12 ||<BR>
snehaṃ ghṛtaṃ vā kṛmijit-pathyā-bhallātakaiḥ śṛtam |<BR>
āragvadhasya mūlena śata-kṛtvaḥ śṛtaṃ ghṛtam || 13 ||<BR>
     19.13bv  -pathyā-bhallātaka-śṛtam     19.13dv  sapta-kṛtvaḥ śṛtaṃ ghṛtam<BR>
piban kuṣṭhaṃ jayaty āśu bhajan sa-khadiraṃ jalam |<BR>
ebhir eva yathā-svaṃ ca snehair abhyañjanaṃ hitam || 14 ||<BR>
     19.14av  pibet kuṣṭhaṃ jayaty āśu<BR>
snigdhasya śodhanaṃ yojyaṃ visarpe yad udāhṛtam |<BR>
lalāṭa-hasta-pādeṣu sirāś cāsya vimokṣayet || 15 ||<BR>
pracchānam alpake kuṣṭhe śṛṅgādyāś ca yathā-yatham |<BR>
snehair āpyāyayec cainaṃ kuṣṭha-ghnair antarāntarā || 16 ||<BR>
mukta-rakta-viriktasya rikta-koṣṭhasya kuṣṭhinaḥ |<BR>
prabhañjanas tathā hy asya na syād deha-prabhañjanaḥ || 17 ||<BR>
vāsāmṛtā-nimba-varā-paṭola-vyāghrī-karañjodaka-kalka-pakvam |<BR>
sarpir visarpa-jvara-kāmalāsra-kuṣṭhāpahaṃ vajrakam āmananti || 18 ||<BR>
tri-phalā-tri-kaṭu-dvi-kaṇṭakārī-kaṭukā-kumbha-nikumbha-rājavṛkṣaiḥ |<BR>
sa-vacātiviṣāgnikaiḥ sa-pāṭhaiḥ picu-bhāgair nava-vajra-dugdha-muṣṭyā || 19 ||<BR>
piṣṭaiḥ siddhaṃ sarpiṣaḥ prastham ebhiḥ krūre koṣṭhe snehanaṃ recanaṃ ca |<BR>
kuṣṭha-śvitra-plīha-vardhmāśma-gulmān hanyāt kṛcchrāṃs tan mahā-vajrakākhyam || 20<BR>
||<BR>
danty-āḍhakam apāṃ droṇe paktvā tena ghṛtaṃ pacet |<BR>
dhāmārgava-pale pītaṃ tad ūrdhvādho viśuddhi-kṛt || 21 ||<BR>
āvartakī-tulāṃ droṇe paced aṣṭāṃśa-śeṣitam |<BR>
tan-mūlais tatra niryūhe ghṛta-prasthaṃ vipācayet || 22 ||<BR>
pītvā tad eka-divasāntaritaṃ su-jīrṇe bhuñjīta kodravam a-saṃskṛta-kāñjikena |<BR>
kuṣṭhaṃ kilāsam apacīṃ ca vijetum icchan icchan prajāṃ ca vipulāṃ grahaṇaṃ smṛtiṃ ca ||<BR>
23 ||<BR>
     19.23bv  bhuñjīta kodrava-su-saṃskṛta-kāñjikena<BR>
yater lelītaka-vasā kṣaudra-jātī-rasānvitā |<BR>
kuṣṭha-ghnī sama-sarpir vā sa-gāyatry-asanodakā || 24 ||<BR>
śālayo yava-godhūmāḥ koradūṣāḥ priyaṅgavaḥ |<BR>
mudgā masūrās tubarī tikta-śākāni jāṅgalam || 25 ||<BR>
varā-paṭola-khadira-nimbāruṣkara-yojitam |<BR>
madyāny auṣadha-garbhāṇi mathitaṃ cendurāji-mat || 26 ||<BR>
anna-pānaṃ hitaṃ kuṣṭhe na tv amla-lavaṇoṣaṇam |<BR>
dadhi-dugdha-guḍānūpa-tila-māṣāṃs tyajet-tarām || 27 ||<BR>
paṭola-mūla-tri-phalā-viśālāḥ pṛthak-tri-bhāgāpacita-tri-śāṇāḥ |<BR>
syus trāyamāṇā kaṭu-rohiṇī ca bhāgārdhike nāgara-pāda-yukte || 28 ||<BR>
etat palaṃ jarjaritaṃ vipakvaṃ jale pibed doṣa-viśodhanāya |<BR>
jīrṇe rasair dhanva-mṛga-dvi-jānāṃ purāṇa-śāly-odanam ādadīta || 29 ||<BR>
kuṣṭhaṃ kilāsaṃ grahaṇī-pradoṣam arśāṃsi kṛcchrāṇi halīmakaṃ ca |<BR>
ṣaḍ-rātra-yogena nihanti caitad hṛd-vasti-śūlaṃ viṣama-jvaraṃ ca || 30 ||<BR>
     19.30cv  ṣaḍ-rātra-yogena nihanti caiṣa<BR>
viḍaṅga-sārāmalakābhayānāṃ pala-trayaṃ trīṇi palāni kumbhāt |<BR>
guḍasya ca dvā-daśa māsam eṣa jitātmanāṃ hanty upayujymānaḥ || 31 ||<BR>
kuṣṭha-śvitra-śvāsa-kāsodarārśo-meha-plīha-granthi-rug-jantu-gulmān |<BR>
siddhaṃ yogaṃ prāha yakṣo mumukṣor bhikṣoḥ prāṇān māṇibhadraḥ kilemam || 32 ||<BR>
bhūnimba-nimba-tri-phalā-padmakātiviṣā-kaṇāḥ |<BR>
mūrvā-paṭolī-dvi-niśā-pāṭhā-tiktendravāruṇīḥ || 33 ||<BR>
sa-kaliṅga-vacās tulyā dvi-guṇāś ca yathottaram |<BR>
lihyād dantī-trivṛd-brāhmīs cūrṇitā madhu-sarpiṣā || 34 ||<BR>
kuṣṭha-meha-prasuptīnāṃ paramaṃ syāt tad auṣadham |<BR>
varā-viḍaṅga-kṛṣṇā vā lihyāt tailājya-mākṣikaiḥ || 35 ||<BR>
     19.35av  kuṣṭha-meha-prataptānāṃ<BR>
kākodumbarikā-vella-nimbābda-vyoṣa-kalka-vān |<BR>
hanti vṛkṣaka-niryūhaḥ pānāt sarvāṃs tvag-āmayān || 36 ||<BR>
     19.36dv  pānāt sarva-tvag-āmayān<BR>
kuṭajāgni-nimba-nṛpataru-khadirāsana-saptaparṇa-niryūhe |<BR>
siddhā madhu-ghṛta-yuktāḥ kuṣṭha-ghnīr bhakṣayed abhayāḥ || 37 ||<BR>
dārvī-khadira-nimbānāṃ tvak-kvāthaḥ kuṣṭha-sūdanaḥ || 37ū̆ab ||<BR>
niśottamā-nimba-paṭola-mūla-tiktā-vacā-lohitayaṣṭikābhiḥ |<BR>
kṛtaḥ kaṣāyaḥ kapha-pitta-kuṣṭhaṃ su-sevito dharma ivocchinatti || 38 ||<BR>
ebhir eva ca śṛtaṃ ghṛtam ukhyaṃ bheṣajair jayati māruta-kuṣṭham |<BR>
kalpayet khadira-nimba-guḍūcī-devadāru-rajanīḥ pṛthag evam || 39 ||<BR>
pāṭhā-dārvī-vahni-ghuṇeṣṭā-kaṭukābhir || 40a ||<BR>
mūtraṃ yuktaṃ śakrayavaiś coṣṇa-jalaṃ vā || 40b ||<BR>
kuṣṭhī pītvā māsam a-ruk syād guda-kīlī || 40c ||<BR>
mehī śophī pāṇḍura-jīrṇī kṛmi-māṃś ca || 40d ||<BR>
lākṣā-dantī-madhurasa-varā-dvīpi-pāṭhā-viḍaṅga- || 41a ||<BR>
     19.41av  lākṣā-dantī-madhurasa-varā-dvīpi-pāṭhā-viḍaṅgaṃ<BR>
-pratyakpuṣpī-tri-kaṭu-rajanī-saptaparṇāṭarūṣam || 41b ||<BR>
     19.41bv  pratyakpuṣpī-tri-kaṭu-rajanī-saptaparṇāṭarūṣam<BR>
raktā nimbaṃ surataru kṛtaṃ pañca-mūlyau ca cūrṇaṃ || 41c ||<BR>
pītvā māsaṃ jayati hita-bhug gavya-mūtreṇa kuṣṭham || 41d ||<BR>
niśā-kaṇā-nāgara-vella-taubaraṃ sa-vahni-tāpyaṃ krama-śo vivardhitam |<BR>
gavāmbu-pītaṃ vaṭakī-kṛtaṃ tathā nihanti kuṣṭhāni sa-dāruṇāny api || 42 ||<BR>
tri-kaṭūttamā-tilāruṣkarājya-mākṣika-sitopalā-vihitā |<BR>
guṭikā rasāyanaṃ kuṣṭha-jic ca vṛṣyā ca sapta-samā || 43 ||<BR>
     19.43cv  guṭikā rasāyanaṃ syāt     19.43cc  ṃṭha-hṛc ca vṛṣyā ca sapta-samā<BR>
     19.43dv  kuṣṭha-jic ca vṛṣyā ca sapta-samā<BR>
candraśakalāgni-rajanī-viḍaṅga-tubarāsthy-aruṣkara-tri-phalābhiḥ |<BR>
vaṭakā guḍāṃśa-kḷptāḥ samasta-kuṣṭhāni nāśayanty abhyastāḥ || 44 ||<BR>
viḍaṅga-bhallātaka-vākucīnāṃ sa-dvīpi-vārāhi-harītakīnām |<BR>
sa-lāṅgalī-kṛṣṇa-tilopakulyā guḍena piṇḍī vinihanti kuṣṭham || 45 ||<BR>
śaśāṅkalekhā sa-viḍaṅga-sārā sa-pippalīkā sa-hutāśa-mūlā |<BR>
sāyo-malā sāmalakā sa-tailā kuṣṭhāni kṛcchrāṇi nihanti līḍhā || 46 ||<BR>
     19.46av  śaśāṅkalekhā sa-viḍaṅga-mūlā<BR>
pathyā-tila-guḍaiḥ piṇḍī kuṣṭhaṃ sāruṣkarair jayet |<BR>
guḍāruṣkara-jantughna-somarājī-kṛtātha-vā || 47 ||<BR>
viḍaṅgādri-jatu-kṣaudra-sarpiṣ-mat khādiraṃ rajaḥ |<BR>
kiṭibha-śvitra-dadrū-ghnaṃ khāden mita-hitāśanaḥ || 48 ||<BR>
sitā-taila-kṛmighnāni dhātry-ayo-mala-pippalīḥ |<BR>
lihānaḥ sarva-kuṣṭhāni jayaty ati-gurūṇy api || 49 ||<BR>
mustaṃ vyoṣaṃ tri-phalā mañjiṣṭhā dāru pañca-mūle dve |<BR>
saptacchada-nimba-tvak sa-viśālā citrako mūrvā || 50 ||<BR>
cūrṇaṃ tarpaṇa-bhāgair navabhiḥ saṃyojitaṃ sa-madhv-aṃśam |<BR>
nityaṃ kuṣṭha-nibarhaṇam etat prāyogikaṃ khādan || 51 ||<BR>
śvayathuṃ sa-pāṇḍu-rogaṃ śvitraṃ grahaṇī-pradoṣam arśāṃsi |<BR>
vardhma-bhagandara-piṭikā-kaṇḍū-koṭhāpacīr hanti || 52 ||<BR>
rasāyana-prayogeṇa tubarāsthīni śīlayet |<BR>
bhallātakaṃ vākucikāṃ vahni-mūlaṃ śilāhvayam || 53 ||<BR>
iti doṣe vijite 'ntas-tvak-sthe śamanaṃ bahiḥ pralepādi hitam |<BR>
tīkṣṇālepotkliṣṭaṃ kuṣṭhaṃ hi vivṛddhim eti maline dehe || 54 ||<BR>
sthira-kaṭhina-maṇḍalānāṃ kuṣṭhānāṃ poṭalair hitaḥ svedaḥ |<BR>
svinnotsannaṃ kuṣṭhaṃ śastrair likhitaṃ pralepanair limpet || 55 ||<BR>
yeṣu na śastraṃ kramate sparśendriya-nāśaneṣu kuṣṭheṣu |<BR>
teṣu nipātyaḥ kṣāro raktaṃ doṣaṃ ca visrāvya || 56 ||<BR>
lepo 'ti-kaṭhina-paruṣe supte kuṣṭhe sthire purāṇe ca |<BR>
pītā-gadasya kāryo viṣaiḥ sa-mantro '-gadaiś cānu || 57 ||<BR>
     19.57dv  viṣaiḥ sa-mantrā-gadaiś cānu<BR>
stabdhāni supta-suptāny a-svedana-kaṇḍulāni kuṣṭhāni |<BR>
ghṛṣṭāni śuṣka-go-maya-phenaka-śastraiḥ pradehyāni || 58 ||<BR>
mustā tri-phalā madanaṃ karañja āragvadhaḥ kaliṅga-yavāḥ |<BR>
saptāhva-kuṣṭha-phalinī-dārvyaḥ siddhārthakaṃ snānam || 59 ||<BR>
eṣa kaṣāyo vamanaṃ virecanaṃ varṇakas tathodgharṣaḥ |<BR>
tvag-doṣa-kuṣṭha-śopha-prabādhanaḥ pāṇḍu-roga-ghnaḥ || 60 ||<BR>
karavīra-nimba-kuṭajāc chamyākāc citrakāc ca mūlānām |<BR>
mūtre darvī-lepī kvātho lepena kuṣṭha-ghnaḥ || 61 ||<BR>
śveta-karavīra-mūlaṃ kuṭaja-karañjāt phalaṃ tvaco dārvyāḥ |<BR>
sumanaḥ-pravāla-yukto lepaḥ kuṣṭhāpahaḥ siddhaḥ || 62 ||<BR>
śairīṣī tvak puṣpaṃ kārpāsyā rājavṛkṣa-pattrāṇi |<BR>
piṣṭā ca kākamācī catur-vidhaḥ kuṣṭha-hā lepaḥ || 63 ||<BR>
vyoṣa-sarṣapa-niśā-gṛha-dhūmair yāva-śūka-paṭu-citraka-kuṣṭhaiḥ |<BR>
kola-mātra-guṭikārdha-viṣāṃśā śvitra-kuṣṭha-haraṇo vara-lepaḥ || 64 ||<BR>
nimbaṃ haridre surasaṃ paṭolaṃ kuṣṭhāśvagandhe suradāru śigruḥ |<BR>
sa-sarṣapaṃ tumburu-dhānya-vanyaṃ caṇḍā ca cūrṇāni samāni kuryāt || 65 ||<BR>
tais takra-piṣṭaiḥ prathamaṃ śarīraṃ tailāktam udvartayituṃ yateta |<BR>
tathāsya kaṇḍūḥ piṭikāḥ sa-koṭhāḥ kuṣṭhāni śophāś ca śamaṃ vrajanti || 66 ||<BR>
     19.66cv  tenāsya kaṇḍūḥ piṭikāḥ sa-koṭhāḥ<BR>
mustāmṛtāsaṅga-kaṭaṅkaṭerī-kāsīsa-kampillaka-kuṣṭha-lodhrāḥ |<BR>
gandhopalaḥ sarja-raso viḍaṅgaṃ manaḥśilāle karavīraka-tvak || 67 ||<BR>
tailākta-gātrasya kṛtāni cūrṇāny etāni dadyād avacūrṇanārtham |<BR>
dadrūḥ sa-kaṇḍūḥ kiṭibhāni pāmā vicarcikā ceti tathā na santi || 68 ||<BR>
snug-gaṇḍe sarṣapāt kalkaḥ kukūlānala-pācitaḥ |<BR>
lepād vicarcikāṃ hanti rāga-vega iva trapām || 69 ||<BR>
manaḥśilāle maricāni tailam ārkaṃ payaḥ kuṣṭha-haraḥ pradehaḥ |<BR>
tathā karañja-prapunāṭa-bījaṃ kuṣṭhānvitaṃ go-salilena piṣṭam || 70 ||<BR>
guggulu-marica-viḍaṅgaiḥ sarṣapa-kāsīsa-sarja-rasa-mustaiḥ |<BR>
śrīveṣṭa-kālagandhair manaḥśilā-kuṣṭha-kampillaiḥ || 71 ||<BR>
ubhaya-haridrā-sahitaiś cākrika-tailena miśritair ebhiḥ |<BR>
dina-kara-karābhitaptaiḥ kuṣṭhaṃ ghṛṣṭaṃ ca naṣṭaṃ ca || 72 ||<BR>
maricaṃ tamāla-pattraṃ kuṣṭhaṃ sa-manaḥśilaṃ sa-kāsīsam |<BR>
tailena yuktam uṣitaṃ saptāhaṃ bhājane tāmre || 73 ||<BR>
tenāliptaṃ sidhmaṃ saptāhād gharma-sevino 'paiti |<BR>
māsān navaṃ kilāsaṃ snānena vinā viśuddhasya || 74 ||<BR>
mayūraka-kṣāra-jale sapta-kṛtvaḥ parisrute |<BR>
siddhaṃ jyotiṣmatī-tailam abhyaṅgāt sidhma-nāśanam || 75 ||<BR>
vāyasajaṅghā-mūlaṃ vamanī-pattrāṇi mūlakād bījam |<BR>
takreṇa bhauma-vāre lepaḥ sidhmāpahaḥ siddhaḥ || 76 ||<BR>
jīvantī mañjiṣṭhā dārvī kampillakaṃ payas tuttham |<BR>
eṣa ghṛta-taila-pākaḥ siddhaḥ siddhe ca sarja-rasaḥ || 77 ||<BR>
deyaḥ sa-madhūcchiṣṭo vipādikā tena naśyati hy aktā |<BR>
carmaika-kuṣṭha-kiṭibhaṃ kuṣṭhaṃ śāmyaty alasakaṃ ca || 78 ||<BR>
mūlaṃ saptāhvāt tvak śirīṣāśvamārād arkān mālatyāś citrakāsphota-nimbāt |<BR>
bījaṃ kārañjaṃ sārṣapaṃ prāpunāṭam śreṣṭhā jantughnaṃ try-ūṣaṇaṃ dve haridre || 79 ||<BR>
tailaṃ tailaṃ sādhitaṃ taiḥ sa-mūtrais tvag-doṣāṇāṃ duṣṭa-nāḍī-vraṇānām |<BR>
abhyaṅgena śleṣma-vātodbhavānāṃ nāśāyālaṃ vajrakaṃ vajra-tulyam || 80 ||<BR>
eraṇḍa-tārkṣya-ghana-nīpa-kadamba-bhārgī- || 81a ||<BR>
-kampilla-vella-phalinī-suravāruṇībhiḥ || 81b ||<BR>
nirguṇḍy-aruṣkara-surāhva-suvarṇadugdhā- || 81c ||<BR>
-śrīveṣṭa-guggulu-śilā-paṭu-tāla-viśvaiḥ || 81d ||<BR>
tulya-snug-arka-dugdhaṃ siddhaṃ tailaṃ smṛtaṃ mahā-vajram |<BR>
atiśayita-vajraka-guṇaṃ śvitrārśo-granthi-mālā-ghnam || 82 ||<BR>
kuṣṭhāśvamāra-bhṛṅgārka-mūtra-snuk-kṣīra-saindhavaiḥ |<BR>
tailaṃ siddhaṃ viṣāpaham abhyaṅgāt kuṣṭha-jit param || 83 ||<BR>
siddhaṃ sikthaka-sindūra-pura-tutthaka-tārkṣya-jaiḥ |<BR>
kacchūṃ vicarcikāṃ cāśu kaṭu-tailaṃ nibarhati || 84 ||<BR>
     19.84bv  -pura-tutthaka-tārkṣyakaiḥ     19.84cv  pāmāṃ vicarcikāṃ cāśu     19.84dv <BR>
kaṭu-tailaṃ niyacchati<BR>
lākṣā vyoṣaṃ prāpunāṭaṃ ca bījaṃ sa-śrīveṣṭaṃ kuṣṭha-siddhārthakāś ca |<BR>
takronmiśraḥ syād dharidrā ca lepo dadrūṣūkto mūlakotthaṃ ca bījam || 85 ||<BR>
citraka-śobhāñjanakau guḍūcy-apāmārga-devadārūṇi |<BR>
khadiro dhavaś ca lepaḥ śyāmā dantī dravantī ca || 86 ||<BR>
lākṣā-rasāñjanailāḥ punarnavā ceti kuṣṭhināṃ lepāḥ |<BR>
dadhi-maṇḍa-yutāḥ pādaiḥ ṣaṭ proktā māruta-kapha-ghnāḥ || 87 ||<BR>
jala-vāpya-loha-kesara-pattra-plava-candana-mṛṇālāni |<BR>
bhāgottarāṇi siddhaṃ pralepanaṃ pitta-kapha-kuṣṭhe || 88 ||<BR>
tikta-ghṛtair dhauta-ghṛtair abhyaṅgo dahyamāna-kuṣṭheṣu |<BR>
tailaiś candana-madhuka-prapauṇḍarīkotpala-yutaiś ca || 89 ||<BR>
klede prapatati cāṅge dāhe visphoṭake ca carma-dale |<BR>
śītāḥ pradeha-sekā vyadhana-virekau ghṛtaṃ tiktam || 90 ||<BR>
khadira-vṛṣa-nimba-kuṭajāḥ śreṣṭhā-kṛmijit-paṭola-madhuparṇyaḥ |<BR>
antar bahiḥ prayuktāḥ kṛmi-kuṣṭha-nudaḥ sa-go-mutrāḥ || 91 ||<BR>
pralepodvartana-snāna-pāna-bhojana-karmaṇi |<BR>
śīlitaṃ khādiraṃ vāri sarva-tvag-doṣa-nāśanam || 91+1 ||<BR>
vātottareṣu sarpir vamanaṃ śleṣmottareṣu kuṣṭheṣu |<BR>
pittottareṣu mokṣo raktasya virecanaṃ cāgre || 92 ||<BR>
     19.92dv  raktasya virecanaṃ cāgryam<BR>
ye lepāḥ kuṣṭhānāṃ yujyante nirhṛtāsra-doṣāṇām |<BR>
saṃśodhitāśayānāṃ sadyaḥ siddhir bhavati teṣām || 93 ||<BR>
doṣe hṛte 'panīte rakte bāhyāntare kṛte śamane |<BR>
snehe ca kāla-yukte na kuṣṭham ativartate sādhyam || 94 ||<BR>
bahu-doṣaḥ saṃśodhyaḥ kuṣṭhī bahu-śo 'nurakṣatā prāṇān |<BR>
doṣe hy ati-mātra-hṛte vāyur hanyād a-balam āśu || 95 ||<BR>
pakṣāt pakṣāc chardanāny abhyupeyān māsān māsāc chodhanāny apy adhas-tāt |<BR>
śuddhir mūrdhni syāt tri-rātrāt tri-rātrāt ṣaṣṭhe ṣaṣṭhe māsy asṛṅ-mokṣaṇaṃ ca || 96 ||<BR>
     19.96dv  ṣaṣṭhe ṣaṣṭhe māsy asṛṅ-mokṣaṇāni<BR>
yo dur-vānto dur-virikto 'tha-vā syāt || 97a ||<BR>
kuṣṭhī doṣair uddhatair vyāpyate 'sau || 97b ||<BR>
niḥ-saṃdehaṃ yāty a-sādhya-tvam evaṃ || 97c ||<BR>
tasmāt kṛtsnān nirhared asya doṣān || 97d ||<BR>
vrata-dama-yama-sevā-tyāga-śīlābhiyogo || 98a ||<BR>
dvi-ja-sura-guru-pūjā sarva-sat-tveṣu maitrī || 98b ||<BR>
śiva-śiva-suta-tārā-bhās-karārādhanāni || 98c ||<BR>
     19.98cv  jina-jina-suta-tārā-bhās-karārādhanāni<BR>
prakaṭita-mala-pāpaṃ kuṣṭham unmūlayanti || 98d ||<BR>
<BR>
Cikitsāsthāna <BR>
kuṣṭhād api bībhatsaṃ yac chīghra-taraṃ ca yāty a-sādhya-tvam |<BR>
śvitram atas tac-chāntyai yateta dīpte yathā bhavane || 1 ||<BR>
saṃśodhanaṃ viśeṣāt prayojayet pūrvam eva dehasya |<BR>
śvitre sraṃsanam agryaṃ malayū-rasa iṣyate sa-guḍaḥ || 2 ||<BR>
taṃ pītvābhyakta-tanur yathā-balaṃ sūrya-pāda-saṃtāpam |<BR>
seveta virikta-tanur try-ahaṃ pipāsuḥ pibet peyām || 3 ||<BR>
śvitre 'ṅge ye sphoṭā jāyante kaṇṭakena tān bhindyāt |<BR>
sphoṭeṣu niḥsruteṣu prātaḥ prātaḥ pibet tri-dinam || 4 ||<BR>
     20.4dv  prātaḥ prātaḥ pibet pakṣam<BR>
malayūm asanaṃ priyaṅguṃ śatapuṣpāṃ cāmbhasā samutkvāthya |<BR>
pālāśaṃ vā kṣāraṃ yathā-balaṃ phāṇitopetam || 5 ||<BR>
phalgv-akṣa-vṛkṣa-valkala-niryūheṇendurājikā-kalkam |<BR>
pītvoṣṇa-sthitasya jāte sphoṭe takreṇa bhojanaṃ nir-lavaṇam || 6 ||<BR>
gavyaṃ mūtraṃ citraka-vyoṣa-yuktaṃ sarpiḥ-kumbhe sthāpitaṃ kṣaudra-miśram |<BR>
pakṣād ūrdhvaṃ śvitriṇā peyam etat kāryaṃ cāsmai kuṣṭha-diṣṭaṃ vidhānam || 7 ||<BR>
     20.7cv  pakṣād ūrdhvaṃ śvitribhiḥ peyam etat<BR>
mārkavam atha-vā svāded bhṛṣṭaṃ tailena loha-pātra-stham |<BR>
bījaka-śṛtaṃ ca dugdhaṃ tad anu pibec chvitra-nāśāya || 8 ||<BR>
pūtīkārka-vyādhighāta-snuhīnāṃ mūtre piṣṭāḥ pallavā jāti-jāś ca |<BR>
ghnanty ālepāc chvitra-dur-nāma-dadrū-pāmā-koṭhān duṣṭa-nāḍī-vraṇāṃś ca || 9 ||<BR>
dvaipaṃ dagdhaṃ carma mātaṅga-jaṃ vā śvitre lepas taila-yukto variṣṭhaḥ |<BR>
pūtiḥ kīṭo rājavṛkṣodbhavena kṣāreṇāktaḥ śvitram eko 'pi hanti || 10 ||<BR>
     20.10dv  kṣāreṇāktaḥ śvitram eko nihanti<BR>
rātrau go-mūtre vāsitān jarjarāṅgān ahni cchāyāyāṃ śoṣayet sphoṭa-hetūn |<BR>
evaṃ vārāṃs trīṃs tais tataḥ ślakṣṇa-piṣṭaiḥ snuhyāḥ kṣīreṇa śvitra-nāśāya lepaḥ || 11<BR>
||<BR>
akṣa-taila-drutā lepaḥ kṛṣṇa-sarpodbhavā maṣī |<BR>
śikhi-pittaṃ tathā dagdhaṃ hrīveraṃ vā tad-āplutam || 12 ||<BR>
     20.12av  akṣa-taila-kṛto lepaḥ     20.12av  akṣa-taila-druto lepaḥ<BR>
kuḍavo 'valguja-bījād dharitāla-catur-bhāga-saṃmiśraḥ |<BR>
mūtreṇa gavāṃ piṣṭaḥ sa-varṇa-karaṇaṃ paraṃ śvitre || 13 ||<BR>
kṣāre su-dagdhe gaja-liṇḍa-je ca gajasya mūtreṇa parisrute ca |<BR>
droṇa-pramāṇe daśa-bhāga-yuktaṃ dattvā paced bījam avalgujānām || 14 ||<BR>
     20.14av  kṣāre su-dagdhe gaja-liṇḍa-je vā     20.14bv  gajasya mūtre ca parisrute ca<BR>
śvitraṃ jayec cikkaṇa-tāṃ gatena tena pralimpan bahu-śaḥ praghṛṣṭaṃ |<BR>
kuṣṭhaṃ maṣaṃ vā tila-kālakaṃ vā yad vā vraṇe syād adhi-māṃsa-jātam || 15 ||<BR>
bhallātakaṃ dvīpi-sudhārka-mūlaṃ guñjā-phalaṃ try-ūṣaṇa-śaṅkha-cūrṇam |<BR>
tutthaṃ sa-kuṣṭhaṃ lavaṇāni pañca kṣāra-dvayaṃ lāṅgalikāṃ ca paktvā || 16 ||<BR>
     20.16av  bhallātaka-dvīpi-sudhārka-mūla-     20.16bv <BR>
-guñjā-phala-try-ūṣaṇa-śaṅkha-cūrṇam<BR>
snug-arka-dugdhe ghanam āyasa-sthaṃ śalākayā tad vidadhīta lepam |<BR>
kuṣṭhe kilāse tila-kālakeṣu maṣeṣu dur-nāmasu carma-kīle || 17 ||<BR>
śuddhyā śoṇita-mokṣair virūkṣaṇair bhakṣaṇaiś ca saktūnām |<BR>
śvitraṃ kasya-cid eva praśāmyati kṣīṇa-pāpasya || 18 ||<BR>
snigdha-svinne guḍa-kṣīra-matsyādyaiḥ kṛmiṇodare |<BR>
utkleśita-kṛmi-kaphe śarvarīṃ tāṃ sukhoṣite || 19 ||<BR>
surasādi-gaṇaṃ mūtre kvāthayitvārdha-vāriṇi |<BR>
taṃ kaṣāyaṃ kaṇā-gāla-kṛmijit-kalka-yojitam || 20 ||<BR>
sa-taila-svarjikā-kṣāraṃ yuñjyād vastiṃ tato 'hani |<BR>
tasminn eva nirūḍhaṃ taṃ pāyayeta virecanam || 21 ||<BR>
trivṛt-kalkaṃ phala-kaṇā-kaṣāyāloḍitaṃ tataḥ |<BR>
ūrdhvādhaḥ-śodhite kuryāt pañca-kola-yutaṃ kramam || 22 ||<BR>
kaṭu-tikta-kaṣāyāṇāṃ kaṣāyaiḥ pariṣecanam |<BR>
kāle viḍaṅga-tailena tatas tam anuvāsayet || 23 ||<BR>
     20.23bv  kaṣāyaiḥ pariṣecayet<BR>
śiro-roga-niṣedhoktam ācaren mūrdha-geṣv anu |<BR>
udrikta-tikta-kaṭukam alpa-snehaṃ ca bhojanam || 24 ||<BR>
     20.24dv  alpa-snehaṃ ca bhojayet<BR>
viḍaṅga-kṛṣṇā-marica-pippalī-mūla-śigrubhiḥ |<BR>
pibet sa-svarjikā-kṣārair yavāgūṃ takra-sādhitām || 25 ||<BR>
     20.25av  viḍaṅga-kṛṣṇā-madhuka-     20.25cv  pibet sa-svarjikā-kṣārāṃ<BR>
rasaṃ śirīṣa-kiṇihī-pāribhadraka-kembukāt |<BR>
palāśa-bīja-pattūra-pūtikād vā pṛthak pibet || 26 ||<BR>
sa-kṣaudraṃ surasādīn vā lihyāt kṣaudra-yutān pṛthak |<BR>
śata-kṛtvo 'śva-viṭ-cūrṇaṃ viḍaṅga-kvātha-bhāvitam || 27 ||<BR>
kṛmi-mān madhunā lihyād bhāvitaṃ vā varā-rasaiḥ |<BR>
śiro-gateṣu kṛmiṣu cūrṇaṃ pradhamanaṃ ca tat || 28 ||<BR>
ākhukarṇī-kisalayaiḥ su-piṣṭaiḥ piṣṭa-miśritaiḥ |<BR>
paktvā pūpalikāṃ khāded dhānyāmlaṃ ca pibed anu || 29 ||<BR>
     20.29av  ākhuparṇī-kisalayaiḥ<BR>
sa-pañca-kola-lavaṇam a-sāndraṃ takram eva vā |<BR>
nīpa-mārkava-nirguṇḍī-pallaveṣv apy ayaṃ vidhiḥ || 30 ||<BR>
     20.30cv  nimbāpāmārga-nirguṇḍī-<BR>
viḍaṅga-cūrṇa-miśrair vā piṣṭair bhakṣyān prakalpayet |<BR>
viḍaṅga-taṇḍulair yuktam ardhāṃśair ātape sthitam || 31 ||<BR>
     20.31dv  ardhāṃśair ātapa-sthitam<BR>
dinam āruṣkaraṃ tailaṃ pāne vastau ca yojayet |<BR>
surāhva-sarala-snehaṃ pṛthag evaṃ ca kalpayet || 32 ||<BR>
purīṣa-jeṣu su-tarāṃ dadyād vasti-virecane |<BR>
śiro-virekaṃ vamanaṃ śamanaṃ kapha-janmasu || 33 ||<BR>
rakta-jānāṃ pratīkāraṃ kuryāt kuṣṭha-cikitsitāt |<BR>
indra-lupta-vidhiś cātra vidheyo roma-bhojiṣu || 34 ||<BR>
kṣīrāṇi māṃsāni ghṛtaṃ guḍaṃ ca dadhīni śākāni ca parṇa-vanti |<BR>
samāsato 'mlān madhurān rasāṃś ca kṛmīñ jihāsuḥ parivarjayeta || 35 ||<BR>
<BR>
Cikitsāsthāna <BR>
kevalaṃ nir-upastambham ādau snehair upācaret |<BR>
vāyuṃ sarpir-vasā-majja-taila-pānair naraṃ tataḥ || 1 ||<BR>
sneha-klāntaṃ samāśvāsya payobhiḥ snehayet punaḥ |<BR>
yūṣair grāmyaudakānūpa-rasair vā sneha-saṃyutaiḥ || 2 ||<BR>
pāyasaiḥ kṛśaraiḥ sāmla-lavaṇaiḥ sānuvāsanaiḥ |<BR>
nāvanais tarpaṇaiś cānnaiḥ su-snigdhaiḥ svedayet tataḥ || 3 ||<BR>
sv-abhyaktaṃ sneha-saṃyuktaiḥ śaṅkarādyaiḥ punaḥ punaḥ |<BR>
snehāktaṃ svinnam aṅgaṃ tu vakraṃ stabdhaṃ sa-vedanam || 4 ||<BR>
     21.4cv  snehākta-svinnam aṅgaṃ tu<BR>
yatheṣṭam ānāmayituṃ sukham eva hi śakyate |<BR>
śuṣkāṇy api hi kāṣṭhāni sneha-svedopapādanaiḥ || 5 ||<BR>
     21.5dv  sneha-svedopanāhanaiḥ<BR>
śakyaṃ karmaṇya-tāṃ netuṃ kim u gātrāṇi jīvatām |<BR>
harṣa-toda-rug-āyāma-śopha-stambha-grahādayaḥ || 6 ||<BR>
svinnasyāśu praśāmyanti mārdavaṃ copajāyate |<BR>
snehaś ca dhātūn saṃśuṣkān puṣṇāty āśūpayojitaḥ || 7 ||<BR>
     21.7dv  puṣṇāty āśu prayojitaḥ<BR>
balam agni-balaṃ puṣṭiṃ prāṇāṃś cāsyābhivardhayet |<BR>
a-sakṛt taṃ punaḥ snehaiḥ svedaiś ca pratipādayet || 8 ||<BR>
     21.8bv  prāṇaṃ cāsyābhivardhayet<BR>
tathā sneha-mṛdau koṣṭhe na tiṣṭhanty anilāmayāḥ |<BR>
yady etena sa-doṣa-tvāt karmaṇā na praśāmyati || 9 ||<BR>
mṛdubhiḥ sneha-saṃyuktair bheṣajais taṃ viśodhayet |<BR>
ghṛtaṃ tilvaka-siddhaṃ vā sātalā-siddham eva vā || 10 ||<BR>
payasairaṇḍa-tailaṃ vā pibed doṣa-haraṃ śivam |<BR>
snigdhāmla-lavaṇoṣṇādyair āhārair hi malaś citaḥ || 11 ||<BR>
sroto baddhvānilaṃ rundhyāt tasmāt tam anulomayet |<BR>
dur-balo yo '-virecyaḥ syāt taṃ nirūhair upācaret || 12 ||<BR>
     21.12av  sroto ruddhvānilaṃ rundhyāt<BR>
dīpanaiḥ pācanīyair vā bhojyair vā tad-yutair naram |<BR>
saṃśuddhasyotthite cāgnau sneha-svedau punar hitau || 13 ||<BR>
āmāśaya-gate vāyau vamita-pratibhojite |<BR>
sukhāmbunā ṣaḍ-dharaṇaṃ vacādiṃ vā prayojayet || 14 ||<BR>
     21.14cv  sukhāmbunā ṣaṭ-caraṇaṃ<BR>
saṃdhukṣite 'gnau parato vidhiḥ kevala-vātikaḥ |<BR>
matsyān nābhi-pradeśa-sthe siddhān bilva-śalāṭubhiḥ || 15 ||<BR>
vasti-karma tv adho nābheḥ śasyate cāvapīḍakaḥ |<BR>
koṣṭha-ge kṣāra-cūrṇādyā hitāḥ pācana-dīpanāḥ || 16 ||<BR>
hṛt-sthe payaḥ sthirā-siddhaṃ śiro-vastiḥ śiro-gate |<BR>
snaihikaṃ nāvanaṃ dhūmaḥ śrotrādīnāṃ ca tarpaṇam || 17 ||<BR>
svedābhyaṅga-nivātāni hṛdyaṃ cānnaṃ tvag-āśrite |<BR>
śītāḥ pradehā rakta-sthe vireko rakta-mokṣaṇam || 18 ||<BR>
     21.18av  svedābhyaṅgāni śastāni<BR>
vireko māṃsa-medaḥ-sthe nirūhaḥ śamanāni ca |<BR>
bāhyābhyantarataḥ snehair asthi-majja-gataṃ jayet || 19 ||<BR>
praharṣo 'nnaṃ ca śukra-sthe bala-śukra-karaṃ hitam |<BR>
vibaddha-mārgaṃ dṛṣṭvā tu śukraṃ dadyād virecanam || 20 ||<BR>
     21.20bv  balyaṃ śukra-karaṃ hitam<BR>
viriktaṃ pratibhuktaṃ ca pūrvoktāṃ kārayet kriyām |<BR>
garbhe śuṣke tu vātena bālānāṃ ca viśuṣyatām || 21 ||<BR>
     21.21av  virikta-pratibhuktasya<BR>
sitā-kāśmarya-madhukaiḥ siddham utthāpane payaḥ |<BR>
snāva-saṃdhi-sirā-prāpte sneha-dāhopanāhanam || 22 ||<BR>
tailaṃ saṃkucite 'bhyaṅgo māṣa-saindhava-sādhitam |<BR>
āgāra-dhūma-lavaṇa-tailair lepaḥ srute 'sṛji || 23 ||<BR>
supte 'ṅge veṣṭa-yukte tu kartavyam upanāhanam |<BR>
athāpatānakenārtam a-srastākṣam a-vepanam || 24 ||<BR>
a-stabdha-meḍhram a-svedaṃ bahir-āyāma-varjitam |<BR>
a-khaṭvāghātinaṃ cainaṃ tvaritaṃ samupācaret || 25 ||<BR>
tatra prāg eva su-snigdha-svinnāṅge tīkṣṇa-nāvanam |<BR>
sroto-viśuddhaye yuñjyād accha-pānaṃ tato ghṛtam || 26 ||<BR>
vidāry-ādi-gaṇa-kvātha-dadhi-kṣīra-rasaiḥ śṛtam |<BR>
nāti-mātraṃ tathā vāyur vyāpnoti sahasaiva vā || 27 ||<BR>
kulattha-yava-kolāni bhadradārv-ādikaṃ gaṇam |<BR>
niḥkvāthyānūpa-māṃsaṃ ca tenāmlaiḥ payasāpi ca || 28 ||<BR>
svādu-skandha-pratīvāpaṃ mahā-snehaṃ vipācayet |<BR>
sekābhyaṅgāvagāhānna-pāna-nasyānuvāsanaiḥ || 29 ||<BR>
sa hanti vātaṃ te te ca sneha-svedāḥ su-yojitāḥ |<BR>
vegāntareṣu mūrdhānam a-sakṛc cāsya recayet || 30 ||<BR>
avapīḍaiḥ pradhamanais tīkṣṇaiḥ śleṣma-nibarhaṇaiḥ |<BR>
śvasanāsu vimuktāsu tathā saṃjñāṃ sa vindati || 31 ||<BR>
sauvarcalābhayā-vyoṣa-siddhaṃ sarpiś cale 'dhike || 31ū̆ab ||<BR>
palāṣṭakaṃ tilvakato varāyāḥ prasthaṃ palāṃśaṃ guru-pañca-mūlam |<BR>
sairaṇḍa-siṃhī-trivṛtaṃ ghaṭe 'pāṃ paktvā pacet pāda-śṛtena tena || 32 ||<BR>
dadhnaḥ pātre yāva-śūkāt tri-bilvaiḥ sarpiḥ-prasthaṃ hanti tat sevyamānam |<BR>
duṣṭān vātān eka-sarvāṅga-saṃsthān yoni-vyāpad-gulma-vardhmodaraṃ ca || 33 ||<BR>
     21.33av  dadhnaḥ pātre yāva-śūka-tri-bilvaiḥ<BR>
vidhis tilvaka-vaj jñeyo ramyakāśokayor api || 34ab ||<BR>
     21.34bv  śamyākāśokayor api<BR>
cikitsitam idaṃ kuryāc chuddha-vātāpatānake |<BR>
saṃsṛṣṭa-doṣe saṃsṛṣṭaṃ cūrṇayitvā kaphānvite || 35 ||<BR>
tumburūṇy abhayā hiṅgu pauṣkaraṃ lavaṇa-trayam |<BR>
yava-kvāthāmbunā peyaṃ hṛt-pārśvārty-apatantrake || 36 ||<BR>
hiṅgu sauvarcalaṃ śuṇṭhī dāḍimaṃ sāmla-vetasam |<BR>
pibed vā śleṣma-pavana-hṛd-rogoktaṃ ca śasyate || 37 ||<BR>
āyāmayor ardita-vad bāhyābhyantarayoḥ kriyā |<BR>
taila-droṇyāṃ ca śayanam āntaro 'tra su-dus-taraḥ || 38 ||<BR>
vi-varṇa-danta-vadanaḥ srastāṅgo naṣṭa-cetanaḥ |<BR>
prasvidyaṃś ca dhanuḥ-ṣkambhī daśa-rātraṃ na jīvati || 39 ||<BR>
     21.39cv  prasvidyaṃś ca dhanuḥ-stambhī<BR>
vegeṣv ato anya-thā jīven mandeṣu vinato jaḍaḥ |<BR>
khañjaḥ kuṇiḥ pakṣa-hataḥ paṅgulo vikalo 'tha-vā || 40 ||<BR>
     21.40dv  paṅgulo vikalo 'pi vā<BR>
hanu-sraṃse hanū snigdha-svinnau sva-sthānam ānayet |<BR>
unnāmayec ca kuśalaś cibukaṃ vivṛtte mukhe || 41 ||<BR>
nāmayet saṃvṛte śeṣam ekāyāma-vad ācaret |<BR>
jihvā-stambhe yathāvasthaṃ kāryaṃ vāta-cikitsitam || 42 ||<BR>
vāg-grahe koṣṇa-toyena vetasāmlaṃ piben naraḥ |<BR>
mātuluṅga-rasaṃ tad-vad dhiṅgu-sauvarcalānvitam || 42+1 ||<BR>
ardite nāvanaṃ mūrdhni tailaṃ śrotrākṣi-tarpaṇam |<BR>
sa-śophe vamanaṃ dāha-rāga-yukte sirā-vyadhaḥ || 43 ||<BR>
nava-nītena saṃyuktāṃ khāden māṣeṇḍarīṃ naraḥ |<BR>
dur-vāram arditaṃ hanti saptāhān nātra saṃśayaḥ || 43+1 ||<BR>
snehanaṃ sneha-saṃyuktaṃ pakṣāghāte virecanam |<BR>
ava-bāhau hitaṃ nasyaṃ snehaś cottara-bhaktikaḥ || 44 ||<BR>
māṣa-balā-śuka-śimbī-kaṭtṛṇa-rāsnāśvagandhorubūkāṇām |<BR>
kvātho nasya-nipīto rāmaṭha-lavaṇānvitaḥ koṣṇaḥ || 44.1+1 ||<BR>
apanayati pakṣa-vātaṃ manyā-stambhaṃ sa-karṇa-nāda-rujam |<BR>
dur-jayam ardita-vātaṃ saptāhāj jayati cāvaśyam || 44.1+2 ||<BR>
guḍamañjaryā khapuraṃ vṛṣabhī-mūlaṃ ca śiśira-jala-piṣṭam |<BR>
nāvana-vidhau prayojitam ava-bāhuka-gala-rujārti-haram || 44+1 ||<BR>
daśa-mūla-balā-māṣa-kvāthaṃ tailājya-miśritam |<BR>
sāyaṃ bhuktvā piben nasyaṃ viśvācyām ava-bāhuke || 44+2 ||<BR>
ūru-stambhe tu na sneho na ca saṃśodhanaṃ hitam |<BR>
śleṣmāma-medo-bāhulyād yuktyā tat-kṣapaṇāny ataḥ || 45 ||<BR>
     21.45av  ūru-stambhe na ca sneho<BR>
kuryād rūkṣopacāraś ca yava-śyāmāka-kodravāḥ |<BR>
śākair a-lavaṇaiḥ śastāḥ kiñ-cit-tailair jalaiḥ śṛtaiḥ || 46 ||<BR>
jāṅgalair a-ghṛtair māṃsair madhv-ambho-'riṣṭa-pāyinaḥ |<BR>
vatsakādir haridrādir vacādir vā sa-saindhavaḥ || 47 ||<BR>
āḍhya-vāte sukhāmbhobhiḥ peyaḥ ṣaḍ-dharaṇo 'tha-vā |<BR>
lihyāt kṣaudreṇa vā śreṣṭhā-cavya-tiktā-kaṇā-ghanāt || 48 ||<BR>
     21.48av  āma-vāte sukhāmbhobhiḥ     21.48bv  peyaḥ ṣaṭ-caraṇo 'tha-vā     21.48dv <BR>
-cavya-tiktā-kaṇā-ghanān<BR>
citrakendrayavāḥ pāṭhā kaṭukātiviṣā niśā |<BR>
vāta-vyādhi-praśamano yogaḥ ṣaḍ-dharaṇāhvayaḥ || 48.1+1 ||<BR>
kalkaṃ sa-madhu vā cavya-pathyāgni-suradāru-jam |<BR>
mūtrair vā śīlayet pathyāṃ gugguluṃ girisaṃbhavam || 49 ||<BR>
vyoṣāgni-musta-tri-phalā-viḍaṅgair gugguluṃ samam |<BR>
khādan sarvāñ jayed vyādhīn medaḥ-śleṣmāma-vāta-jān || 50 ||<BR>
śāmyaty evaṃ kaphākrāntaḥ sa-medaskaḥ prabhañjanaḥ |<BR>
kṣāra-mūtrānvitān svedān sekān udvartanāni ca || 51 ||<BR>
kuryād dihyāc ca mūtrāḍhyaiḥ karañja-phala-sarṣapaiḥ |<BR>
mūlair vāpy arka-tarkārī-nimba-jaiḥ sa-surāhvayaiḥ || 52 ||<BR>
sa-kṣaudra-sarṣapā-pakva-loṣṭa-valmīka-mṛttikaiḥ |<BR>
kapha-kṣayārthaṃ vyāyāme sahye cainaṃ pravartayet || 53 ||<BR>
sthalāny ullaṅghayen nārīḥ śaktitaḥ pariśīlayet |<BR>
sthira-toyaṃ saraḥ kṣemaṃ prati-sroto nadīṃ taret || 54 ||<BR>
śleṣma-medaḥ-kṣaye cātra snehādīn avacārayet |<BR>
sthāna-dūṣyādi cālocya kāryā śeṣeṣv api kriyā || 55 ||<BR>
     21.55cv  sthānaṃ dūṣyādi cālocya<BR>
bṛhan-nimba-taror mūlaṃ vāriṇā paripeṣitam |<BR>
saṃpītaṃ nāśayet kṣipram a-sādhyām api gṛdhrasīm || 55.1+1 ||<BR>
tūṇī-pratūṇyor lavanaṃ sa-ghṛtaṃ kṣāra-hiṅgu vā |<BR>
raktāvasecanaṃ kuryād abhīkṣṇaṃ vāta-kaṇṭake || 55.1+2 ||<BR>
pibed eraṇḍa-tailaṃ vā dahet sūcībhir eva vā |<BR>
sājyaiḥ saktubhir abhyaktau na cā-kṣīra-samanvitaiḥ || 55.1+3 ||<BR>
śālmalī-tvag-viliptau vā pādau saṃtāpam udgataḥ || 55.1+4ab ||<BR>
sahacaraṃ suradāru sa-nāgaraṃ kvathitam ambhasi taila-vimiśritam |<BR>
pavana-pīḍita-deha-gatiḥ piban druta-vilambita-go bhavatīcchayā || 56 ||<BR>
rāsnā-mahauṣadha-dvīpi-pippalī-śaṭhi-pauṣkaram |<BR>
piṣṭvā vipācayet sarpir vāta-roga-haraṃ param || 57 ||<BR>
nimbāmṛtā-vṛṣa-paṭola-nidigdhikānāṃ bhāgān pṛthak daśa palān vipaced ghaṭe 'pām |<BR>
aṣṭāṃśa-śeṣita-rasena punaś ca tena prasthaṃ ghṛtasya vipacet picu-bhāga-kalkaiḥ || 58 ||<BR>
     21.58av  nimbāmṛtā-vṛṣa-paṭola-karañjakānāṃ<BR>
pāṭhā-viḍaṅga-suradāru-gajopakulyā-dvi-kṣāra-nāgara-niśā-miśi-cavya-kuṣṭhaiḥ |<BR>
tejovatī-marica-vatsaka-dīpyakāgni-rohiṇy-aruṣkara-vacā-kaṇa-mūla-yuktaiḥ || 59 ||<BR>
mañjiṣṭhayātiviṣayā viṣayā yavānyā saṃśuddha-guggulu-palair api pañca-saṃkhyaiḥ |<BR>
tat sevitaṃ vidhamati prabalaṃ samīraṃ saṃdhy-asthi-majja-gatam apy atha kuṣṭham īdṛk<BR>
|| 60 ||<BR>
     21.60cv  tat sevitaṃ pradhamati prabalaṃ samīraṃ<BR>
nāḍī-vraṇārbuda-bhagandara-gaṇḍa-mālā-jatrūrdhva-sarva-gada-gulma-gudottha-mehān |<BR>
yakṣmā-ruci-śvasana-pīnasa-kāsa-śopha-hṛt-pāṇḍu-roga-mada-vidradhi-vāta-raktam || 61<BR>
||<BR>
     21.61dv  -hṛt-pārśva-roga-mada-vidradhi-vāta-raktam<BR>
rāsnāṭarūṣa-suradārv-amṛtā-śatāvary-eraṇḍa-puṣkara-dhamāsaka-śuṇṭhi-pathyāḥ |<BR>
nighnanti vāta-ja-rujaṃ khalu sa-śvadaṃṣṭrāḥ śaileya-śaṭhy-ativiṣāḥ kvathitāḥ prayuktā ||<BR>
61+1 ||<BR>
balā-bilva-śṛte kṣīre ghṛta-maṇḍaṃ vipācayet |<BR>
tasya śuktiḥ prakuñco vā nasyaṃ vāte śiro-gate || 62 ||<BR>
tad-vat siddhā vasā nakra-matsya-kūrma-culūka-jā |<BR>
viśeṣeṇa prayoktavyā kevale mātariśvani || 63 ||<BR>
jīrṇaṃ piṇyākaṃ pañca-mūlaṃ pṛthak ca kvāthyaṃ kvāthābhyām ekatas tailam ābhyām |<BR>
kṣīrād aṣṭāṃśaṃ pācayet tena pānād vātā naśyeyuḥ śleṣma-yuktā viśeṣāt || 64 ||<BR>
prasāriṇī-tulā-kvāthe taila-prasthaṃ payaḥ-samam |<BR>
dvi-medā-miśi-mañjiṣṭhā-kuṣṭha-rāsnā-ku-candanaiḥ || 65 ||<BR>
jīvakarṣabha-kākolī-yugalāmaradārubhiḥ |<BR>
kalkitair vipacet sarva-mārutāmaya-nāśanam || 66 ||<BR>
sa-mūla-śākhasya sahācarasya tulāṃ sametāṃ daśa-mūlataś ca |<BR>
palāni pañcāśad abhīrutaś ca pādāvaśeṣaṃ vipaced vahe 'pām || 67 ||<BR>
tatra sevya-nakha-kuṣṭha-himailā-spṛk-priyaṅgu-nalikāmbu-śilā-jaiḥ |<BR>
lohitā-nalada-loha-surāhvaiḥ kopanā-miśi-turuṣka-nataiś ca || 68 ||<BR>
tulya-kṣīraṃ pālikais taila-pātraṃ siddhaṃ kṛcchrāñ chīlitaṃ hanti vātān |<BR>
kampākṣepa-stambha-śoṣādi-yuktān gulmonmādau pīnasaṃ yoni-rogān || 69 ||<BR>
     21.69av  tulyaṃ kṣīraṃ pālikais taila-pātraṃ<BR>
sahacara-tulāyās tu rase tailāḍhakaṃ pacet |<BR>
mūla-kalkād daśa-palaṃ payo dattvā catur-guṇam || 70 ||<BR>
atha-vā nata-ṣaḍgranthā-sthirā-kuṣṭha-surāhvayāt |<BR>
sailā-nalada-śaileya-śatāhvā-rakta-candanāt || 71 ||<BR>
     21.71bv  -sthirā-kuṣṭha-surāhvayān     21.71dv  -śatāhvā-rakta-candanān<BR>
siddhe 'smiñ charkarā-cūrṇād aṣṭā-daśa-palaṃ kṣipet |<BR>
bheḍasya saṃmataṃ tailaṃ tat kṛcchrān anilāmayān || 72 ||<BR>
vāta-kuṇḍalikonmāda-gulma-vardhmādikāñ jayet |<BR>
balā-śataṃ chinnaruhā-pādaṃ rāsnāṣṭa-bhāgikam || 73 ||<BR>
jalāḍhaka-śate paktvā śata-bhāga-sthite rase |<BR>
dadhi-mastv-ikṣu-niryāsa-śuktais tailāḍhakaṃ samaiḥ || 74 ||<BR>
pacet sāja-payo-'rdhāṃśaṃ kalkair ebhiḥ palonmitaiḥ |<BR>
śaṭhī-saraladārv-elā-mañjiṣṭhāguru-candanaiḥ || 75 ||<BR>
padmakātibalā-mustā-śūrpaparṇī-hareṇubhiḥ |<BR>
yaṣṭy-āhva-surasa-vyāghranakharṣabhaka-jīvakaiḥ || 76 ||<BR>
palāśa-rasa-kastūrī-nalikā-jāti-kośakaiḥ |<BR>
spṛkkā-kuṅkuma-śaileya-jātī-kaṭuphalāmbubhiḥ || 77 ||<BR>
     21.77dv  -jātikā-kaṭphalāmbubhiḥ<BR>
tvak-kunduruka-karpūra-turuṣka-śrīnivāsakaiḥ |<BR>
lavaṅga-nakha-kaṅkola-kuṣṭha-māṃsī-priyaṅgubhiḥ || 78 ||<BR>
sthauṇeya-tagara-dhyāma-vacā-madanaka-plavaiḥ |<BR>
sa-nāgakesaraiḥ siddhe dadyāc cātrāvatārite || 79 ||<BR>
     21.79bv  -vacā-madana-pallavaiḥ<BR>
pattra-kalkaṃ tataḥ pūtaṃ vidhinā tat prayojitam |<BR>
kāsaṃ śvāsaṃ jvaraṃ chardiṃ mūrchāṃ gulma-kṣata-kṣayān || 80 ||<BR>
plīha-śoṣāv apasmāram a-lakṣmīṃ ca praṇāśayet |<BR>
balā-tailam idaṃ śreṣṭhaṃ vāta-vyādhi-vināśanam || 81 ||<BR>
pāne nasye 'nvāsane 'bhyañjane ca snehāḥ kāle samyag ete prayuktāḥ |<BR>
duṣṭān vātān āśu śāntiṃ nayeyur vandhyā nārīḥ putra-bhājaś ca kuryuḥ || 82 ||<BR>
     21.82dv  vandhyā nārīḥ putra-bhājaḥ prakuryuḥ<BR>
sneha-svedair drutaḥ śleṣmā yadā pakvāśaye sthitaḥ |<BR>
pittaṃ vā darśayed rūpaṃ vastibhis taṃ vinirjayet || 83 ||<BR>
     21.83bv  yadā pakvāśayaṃ sthitaḥ<BR>
<BR>
Cikitsāsthāna <BR>
vāta-śoṇitino raktaṃ snigdhasya bahu-śo haret |<BR>
alpālpaṃ pālayan vāyuṃ yathā-doṣaṃ yathā-balam || 1 ||<BR>
rug-rāga-toda-dāheṣu jalaukobhir vinirharet |<BR>
śṛṅga-tumbaiś cimicimā-kaṇḍū-rug-dūyanānvitam || 2 ||<BR>
pracchānena sirābhir vā deśād deśāntaraṃ vrajat |<BR>
aṅga-glānau tu na srāvyaṃ rūkṣe vātottare ca yat || 3 ||<BR>
     22.3cv  aṅga-mlānau tu na srāvyaṃ     22.3dv  rūkṣaṃ vātottaraṃ ca yat<BR>
gambhīraṃ śvayathuṃ stambhaṃ kampaṃ snāyu-sirāmayān |<BR>
glānim anyāṃś ca vātotthān kuryād vāyur asṛk-kṣayāt || 4 ||<BR>
virecyaḥ snehayitvā tu sneha-yuktair virecanaiḥ |<BR>
vātottare vāta-rakte purāṇaṃ pāyayed ghṛtam || 5 ||<BR>
śrāvaṇī-kṣīra-kākolī-kṣīriṇī-jīvakaiḥ samaiḥ |<BR>
siddhaṃ sarṣabhakaiḥ sarpiḥ sa-kṣīraṃ vāta-rakta-nut || 6 ||<BR>
drākṣā-madhūka-vāribhyāṃ siddhaṃ vā sa-sitopalam |<BR>
ghṛtaṃ pibet tathā kṣīraṃ guḍūcī-sva-rase śṛtam || 7 ||<BR>
tailaṃ payaḥ śarkarāṃ ca pāyayed vā su-mūrchitam |<BR>
balā-śatāvarī-rāsnā-daśa-mūlaiḥ sa-pīlubhiḥ || 8 ||<BR>
śyāmairaṇḍa-sthirābhiś ca vātārti-ghnaṃ śṛtaṃ payaḥ |<BR>
dhāroṣṇaṃ mūtra-yuktaṃ vā kṣīraṃ doṣānulomanam || 9 ||<BR>
paitte paktvā varī-tiktā-paṭola-tri-phalāmṛtāḥ |<BR>
pibed ghṛtaṃ vā kṣīraṃ vā svādu-tiktaka-sādhitam || 10 ||<BR>
kṣīreṇairaṇḍa-tailaṃ ca prayogeṇa piben naraḥ |<BR>
bahu-doṣo virekārthaṃ jīrṇe kṣīraudanāśanaḥ || 11 ||<BR>
kaṣāyam abhayānāṃ vā pāyayed ghṛta-bharjitam |<BR>
kṣīrānu-pānaṃ trivṛtā-cūrṇaṃ drākṣā-rasena vā || 12 ||<BR>
nirhared vā malaṃ tasya sa-ghṛtaiḥ kṣīra-vastibhiḥ |<BR>
na hi vasti-samaṃ kiñ-cid vāta-rakta-cikitsitam || 13 ||<BR>
viśeṣāt pāyu-pārśvoru-parvāsthi-jaṭharārtiṣu |<BR>
mustā-dhātrī-haridrāṇāṃ pibet kvāthaṃ kapholbaṇe || 14 ||<BR>
     22.14cv  musta-drākṣā-haridrāṇāṃ<BR>
sa-kṣaudraṃ tri-phalāyā vā guḍūcīṃ vā yathā tathā |<BR>
yathārha-sneha-pītaṃ ca vāmitaṃ mṛdu rūkṣayet || 15 ||<BR>
     22.15bv  guḍūcīṃ vā yathā-balam     22.15bv  guḍūcīṃ vā yathā-yatham<BR>
tri-phalā-vyoṣa-pattrailā-tvakkṣīrī-citrakaṃ vacām |<BR>
viḍaṅgaṃ pippalī-mūlaṃ romaśāṃ vṛṣakaṃ tvacam || 16 ||<BR>
     22.16dv  romaśaṃ vṛṣakaṃ tvacam<BR>
ṛddhiṃ lāṅgalikīṃ cavyaṃ sama-bhāgāni peṣayet |<BR>
kalye liptvāyasīṃ pātrīṃ madhyāhne bhakṣayed idam || 17 ||<BR>
vātāsre sarva-doṣe 'pi paraṃ śūlānvite hitam |<BR>
kokilākṣaka-niryūhaḥ pītas tac chāka-bhojinā || 18 ||<BR>
     22.18dv  pītas tac chāka-bhakṣiṇā<BR>
kṛpābhyāsa iva krodhaṃ vāta-raktaṃ niyacchati |<BR>
pañca-mūlasya dhātryā vā rasair lelītakīṃ vasām || 19 ||<BR>
khuḍaṃ su-rūḍham apy aṅge brahma-cārī piban jayet |<BR>
ity ābhyantaram uddiṣṭaṃ karma bāhyam ataḥ param || 20 ||<BR>
tri-phalāṣṭa-palaṃ kvāthya pāda-śeṣaṃ jalāḍhake |<BR>
ṣo-ḍaśaiva palāny atra prakṣipec chuddha-gugguloḥ || 20.1+1 ||<BR>
tatas tasmin ghanī-bhūte kalkī-kṛtya dvi-kārṣikāḥ |<BR>
pathyā-viḍaṅga-kaṭukā guḍūcī pala-saṃmitā || 20.1+2 ||<BR>
karṣāṃśe trivṛtā dantī khāded iṣṭānu-pānataḥ |<BR>
vividham api vāta-raktaṃ sruta-śuṣka-sphuṭitam api hanti || 20.1+3 ||<BR>
vraṇa-kāsa-kuṣṭha-gulma-śvayathūdara-pāṇḍu-meham arśāṃsi |<BR>
abhibhūya jarā-doṣaṃ karoti kaiśorakaṃ kāyam || 20.1+4 ||<BR>
āranālāḍhake tailaṃ pāda-sarja-rasaṃ śṛtam |<BR>
prabhūte khajitaṃ toye jvara-dāhārti-nut param || 21 ||<BR>
sa-madhūcchiṣṭa-mañjiṣṭhaṃ sa-sarja-rasa-śārivam |<BR>
piṇḍa-tailaṃ tad abhyaṅgād vāta-rakta-rujāpaham || 22 ||<BR>
daśa-mūla-śṛtaṃ kṣīraṃ sadyaḥ śūla-nivāraṇam |<BR>
pariṣeko 'nila-prāye tad-vat koṣṇena sarpiṣā || 23 ||<BR>
snehair madhura-siddhair vā caturbhiḥ pariṣecayet |<BR>
stambhākṣepaka-śūlārtaṃ koṣṇair dāhe tu śītalaiḥ || 24 ||<BR>
tad-vad gavyāvika-cchāgaiḥ kṣīrais taila-vimiśritaiḥ |<BR>
niḥkvāthair jīvanīyānāṃ pañca-mūlasya vā laghoḥ || 25 ||<BR>
drākṣekṣu-rasa-madyāni dadhi-mastv-amla-kāñjikam |<BR>
sekārthaṃ taṇḍula-kṣaudra-śarkarāmbhaś ca śasyate || 26 ||<BR>
priyāḥ priyaṃ-vadāḥ nāryāś candanārdra-kara-stanāḥ |<BR>
sparśa-śītāḥ sukha-sparśā ghnanti dāhaṃ rujaṃ klamam || 27 ||<BR>
sa-rāge sa-ruje dāhe raktaṃ hṛtvā pralepayet |<BR>
prapauṇḍarīka-mañjiṣṭhā-dārvī-madhuka-candanaiḥ || 28 ||<BR>
sitopalairakā-saktu-masūrośīra-padmakaiḥ |<BR>
lepo rug-dāha-vīsarpa-rāga-śopha-nibarhaṇaḥ || 29 ||<BR>
     22.29av  sa-sitopala-kāsekṣu-     22.29bv  -masūrairaka-saktubhiḥ<BR>
vāta-ghnaiḥ sādhitaḥ snigdhaḥ kṛśaro mudga-pāyasaḥ |<BR>
tila-sarṣapa-piṇḍaiś ca śūla-ghnam upanāhanam || 30 ||<BR>
     22.30cv  tila-sarṣapa-piṇḍaś ca<BR>
audaka-prasahānūpa-vesavārāḥ su-saṃskṛtāḥ |<BR>
jīvanīyauṣadhaiḥ sneha-yuktāḥ syur upanāhane || 31 ||<BR>
     22.31cv  jīvanīyauṣadha-sneha-<BR>
stambha-toda-rug-āyāma-śophāṅga-graha-nāśanāḥ |<BR>
jīvanīyauṣadhaiḥ siddhā sa-payaskā vasāpi vā || 32 ||<BR>
ghṛtaṃ sahacarān mūlaṃ jīvantī chāgalaṃ payaḥ |<BR>
lepaḥ piṣṭās tilās tad-vad bhṛṣṭāḥ payasi nirvṛtāḥ || 33 ||<BR>
kṣīra-piṣṭa-kṣumāṃ lepam eraṇḍasya phalāni vā |<BR>
kuryāc chūla-nivṛtty-arthaṃ śatāhvāṃ vānile 'dhike || 34 ||<BR>
     22.34av  kṣīra-piṣṭām umāṃ lepam<BR>
mūtra-kṣāra-surā-pakvaṃ ghṛtam abhyañjane hitam |<BR>
siddhaṃ sa-madhu śuktaṃ vā sekābhyaṅge kaphottare || 35 ||<BR>
     22.35av  musta-kṣāra-sitā-pakvaṃ     22.35dv  sekābhyaṅgaḥ kaphottare<BR>
gṛha-dhūmo vacā kuṣṭhaṃ śatāhvā rajanī-dvayam |<BR>
pralepaḥ śūla-nud vāta-rakte vāta-kaphottare || 36 ||<BR>
madhu-śigror hitaṃ tad-vad bījaṃ dhānyāmla-saṃyutam |<BR>
muhūrta-liptam amlaiś ca siñced vāta-kaphottare || 37 ||<BR>
uttānaṃ lepanābhyaṅga-pariṣekāvagāhanaiḥ |<BR>
virekāsthāpana-sneha-pānair gambhīram ācaret || 38 ||<BR>
vāta-śleṣmottare koṣṇā lepādyās tatra śītalaiḥ |<BR>
vidāha-śopha-ruk-kaṇḍū-vivṛddhiḥ stambhanād bhavet || 39 ||<BR>
pitta-raktottare vāta-rakte lepādayo himāḥ |<BR>
uṣṇaiḥ ploṣoṣa-rug-rāga-svedāvadaraṇodbhavaḥ || 40 ||<BR>
madhuyaṣṭyāḥ pala-śataṃ kaṣāye pāda-śeṣite |<BR>
tailāḍhakaṃ sama-kṣīraṃ pacet kalkaiḥ palonmitaiḥ || 41 ||<BR>
sthirā-tāmalakī-dūrvā-payasyābhīru-candanaiḥ |<BR>
loha-haṃsapadī-māṃsī-dvi-medā-madhuparṇibhiḥ || 42 ||<BR>
kākolī-kṣīra-kākolī-śatapuṣparddhi-padmakaiḥ |<BR>
jīvakarṣabha-jīvantī-tvak-pattra-nakha-vālakaiḥ || 43 ||<BR>
prapauṇḍarīka-mañjiṣṭhā-śārivaindrī-vitunnakaiḥ |<BR>
catuṣ-prayogaṃ vātāsṛk-pitta-dāha-jvarārti-nut || 44 ||<BR>
     22.44cv  catuṣ-prayogāt tad dhanti     22.44dv  tailaṃ māruta-śoṇitam<BR>
sopadravaṃ sāṅga-śūlaṃ sarva-gātrānugaṃ tathā |<BR>
vātāsṛk-pitta-dāhārti-jvara-ghnaṃ bala-varṇa-kṛt || 44+1 ||<BR>
balā-kaṣāya-kalkābhyāṃ tailaṃ kṣīra-samaṃ pacet |<BR>
sahasra-śata-pākaṃ tad vātāsṛg-vāta-roga-nut || 45 ||<BR>
rasāyanaṃ mukhya-tamam indriyāṇāṃ prasādanam |<BR>
jīvanaṃ bṛṃhaṇaṃ svaryaṃ śukrāsṛg-doṣa-nāśanam || 46 ||<BR>
kupite mārga-saṃrodhān medaso vā kaphasya vā |<BR>
ati-vṛddhyānile śastaṃ nādau snehana-bṛṃhaṇam || 47 ||<BR>
kṛtvā tatrāḍhya-vātoktaṃ vāta-śoṇitikaṃ tataḥ |<BR>
bheṣajaṃ snehanaṃ kuryād yac ca rakta-prasādanam || 48 ||<BR>
prāṇādi-kope yuga-pad yathoddiṣṭaṃ yathāmayam |<BR>
yathāsannaṃ ca bhaiṣajyaṃ vikalpyaṃ syād yathā-balam || 49 ||<BR>
nīte nir-āma-tāṃ sāme sveda-laṅghana-pācanaiḥ |<BR>
rūkṣaiś cālepa-sekādyaiḥ kuryāt kevala-vāta-nut || 50 ||<BR>
śoṣākṣepaṇa-saṃkoca-stambha-svapana-kampanam |<BR>
hanu-sraṃso 'rditaṃ khāñjyaṃ pāṅgulyaṃ khuḍa-vāta-tā || 51 ||<BR>
saṃdhi-cyutiḥ pakṣa-vadho medo-majjāsthi-gā gadāḥ |<BR>
ete sthānasya gāmbhīryāt sidhyeyur yatnato navāḥ || 52 ||<BR>
tasmāj jayen navān etān balino nir-upadravān |<BR>
vāyau pittāvṛte śītām uṣṇāṃ ca bahu-śaḥ kriyām || 53 ||<BR>
vyatyāsād yojayet sarpir jīvanīyaṃ ca pāyayet |<BR>
dhanva-māṃsaṃ yavāḥ śālir virekaḥ kṣīra-vān mṛduḥ || 54 ||<BR>
sa-kṣīrā vastayaḥ kṣīraṃ pañca-mūla-balā-śṛtam |<BR>
kāle 'nuvāsanaṃ tailair madhurauṣadha-sādhitaiḥ || 55 ||<BR>
     22.55cv  kāle 'nuvāsanaṃ tailaṃ     22.55dv  madhurauṣadha-sādhitam<BR>
yaṣṭīmadhu-balā-taila-ghṛta-kṣīraiś ca secanam |<BR>
pañca-mūla-kaṣāyeṇa vāriṇā śītalena vā || 56 ||<BR>
     22.56dv  vāriṇā śītalena ca<BR>
kaphāvṛte yavānnāni jāṅgalā mṛga-pakṣiṇaḥ |<BR>
svedās tīkṣṇā nirūhāś ca vamanaṃ sa-virecanam || 57 ||<BR>
purāṇa-sarpis tailaṃ ca tila-sarṣapa-jaṃ hitam |<BR>
saṃsṛṣṭe kapha-pittābhyāṃ pittam ādau vinirjayet || 58 ||<BR>
kārayed rakta-saṃsṛṣṭe vāta-śoṇitikīṃ kriyām |<BR>
svedābhyaṅga-rasāḥ kṣīraṃ sneho māṃsāvṛte hitam || 59 ||<BR>
     22.59dv  sneho māṃsāvṛte hitaḥ<BR>
prameha-medo-vāta-ghnam āḍhya-vāte bhiṣag-jitam |<BR>
mahā-sneho 'sthi-majja-sthe pūrvoktaṃ retasāvṛte || 60 ||<BR>
annāvṛte pācanīyaṃ vamanaṃ dīpanaṃ laghu |<BR>
mūtrāvṛte mūtralāni svedāś cottara-vastayaḥ || 61 ||<BR>
     22.61dv  svedā uttara-vastayaḥ<BR>
eraṇḍa-tailaṃ varcaḥ-sthe vasti-snehāś ca bhedinaḥ |<BR>
kapha-pittā-viruddhaṃ yad yac ca vātānulomanam || 62 ||<BR>
sarva-sthānāvṛte 'py āśu tat kāryaṃ mātariśvani |<BR>
an-abhiṣyandi ca snigdhaṃ srotasāṃ śuddhi-kāraṇam || 63 ||<BR>
     22.63av  sarva-sthānāvṛte cāśu     22.63av  sarva-sthānāvṛte tv āśu<BR>
yāpanā vastayaḥ prāyo madhurāḥ sānuvāsanāḥ |<BR>
prasamīkṣya balādhikyaṃ mṛdu kāryaṃ virecanam || 64 ||<BR>
     22.64dv  mṛdu kāya-virecanam<BR>
rasāyanānāṃ sarveṣām upayogaḥ praśasyate |<BR>
śilāhvasya viśeṣeṇa payasā śuddha-gugguloḥ || 65 ||<BR>
leho vā bhārgavas tad-vad ekā-daśa-sitāśitaḥ |<BR>
apāne tv āvṛte sarvaṃ dīpanaṃ grāhi bheṣajam || 66 ||<BR>
     22.66bv  ekā-daśa-sitāsitaḥ<BR>
vātānulomanaṃ kāryaṃ mūtrāśaya-viśodhanam |<BR>
iti saṃkṣepataḥ proktam āvṛtānāṃ cikitsitam || 67 ||<BR>
prāṇādīnāṃ bhiṣak kuryād vitarkya svayam eva tat |<BR>
udānaṃ yojayed ūrdhvam apānaṃ cānulomayet || 68 ||<BR>
samānaṃ śamayed vidvāṃs tri-dhā vyānaṃ tu yojayet |<BR>
prāṇo rakṣyaś caturbhyo 'pi tat-sthitau deha-saṃsthitiḥ || 69 ||<BR>
     22.69bv  tri-dhā vyānaṃ ca yojayet<BR>
svaṃ svaṃ sthānaṃ nayed evaṃ vṛtān vātān vi-mārga-gān |<BR>
sarvaṃ cāvaraṇam pitta-rakta-saṃsarga-varjitam || 70 ||<BR>
rasāyana-vidhānena laśuno hanti śīlitaḥ |<BR>
pittāvṛte pitta-haraṃ marutaś cānulomanam || 71 ||<BR>
raktāvṛte 'pi tad-vac ca khuḍoktaṃ yac ca bheṣajam |<BR>
rakta-pittānila-haraṃ vividhaṃ ca rasāyanam || 72 ||<BR>
yathā-nidānaṃ nirdiṣṭam iti samyak cikitsitam |<BR>
āyur-veda-phalaṃ sthānam etat sadyo 'rti-nāśanāt || 73 ||<BR>
     22.73dv  etat sadyo 'rti-nāśanam<BR>
cikitsitaṃ hitaṃ pathyaṃ prāyaścittaṃ bhiṣag-jitam |<BR>
bheṣajaṃ śamanaṃ śastaṃ paryāyaiḥ smṛtam auṣadham || 74 ||<BR>
<BR>
Kalpasthāna <BR>
vamane madanaṃ śreṣṭhaṃ trivṛn-mūlaṃ virecane |<BR>
nityam anyasya tu vyādhi-viśeṣeṇa viśiṣṭa-tā || 1 ||<BR>
phalāni nāti-pāṇḍūni na cāti-haritāny api |<BR>
ādāyāhni praśatarkṣe madhye grīṣma-vasantayoḥ || 2 ||<BR>
     1.2av  phalāni tāni pāṇḍūni     1.2bv  na cāti-haritāni ca     1.2bv  na cāti-haritāny<BR>
atha<BR>
pramṛjya kuśa-muttolyāṃ kṣiptvā baddhvā pralepayet |<BR>
go-mayenānu muttolīṃ dhānya-madhye nidhāpayet || 3 ||<BR>
     1.3av  pramṛjya kuśa-pūtolyāṃ     1.3cv  go-mayenānu pūtolīṃ<BR>
mṛdu-bhūtāni madhv-iṣṭa-gandhāni kuśa-veṣṭanāt |<BR>
niṣkṛṣṭāni gate 'ṣṭāhe śoṣayet tāny athātape || 4 ||<BR>
     1.4av  mṛdu-bhūtāni madyeṣṭa-     1.4cv  niṣkṛṣṭāni gatāṣṭāhe     1.4cv  niṣkṛṣya<BR>
nirgate 'ṣṭāhe<BR>
     1.4cv  niṣkṛṣya vigate 'ṣṭāhe<BR>
teṣāṃ tataḥ su-śuṣkāṇām uddhṛtya phala-pippalīḥ |<BR>
dadhi-madhv-ājya-palalair mṛditvā śoṣayet punaḥ || 5 ||<BR>
     1.5cv  dadhi-madhv-āmbu-palalair<BR>
tataḥ su-guptaṃ saṃsthāpya kārya-kāle prayojayet |<BR>
athādāya tato mātrāṃ jarjarī-kṛtya vāsayet || 6 ||<BR>
śarvarīṃ madhuyaṣṭyā vā kovidārasya vā jale |<BR>
karbudārasya bimbyā vā nīpasya vidulasya vā || 7 ||<BR>
     1.7cv  jīmūtakasya bimbyā vā<BR>
śaṇapuṣpyāḥ sadāpuṣpyāḥ pratyakpuṣpy-udake 'tha-vā |<BR>
tataḥ pibet kaṣāyaṃ taṃ prātar mṛdita-gālitam || 8 ||<BR>
     1.8bv  pratyakpuṣpodake 'tha-vā     1.8bv  pratyakpuṣpodakena vā<BR>
sūtroditena vidhinā sādhu tena tathā vamet |<BR>
śleṣma-jvara-pratiśyāya-gulmāntar-vidradhīṣu ca || 9 ||<BR>
     1.9bv  sādhu tena yathā vamet     1.9bv  sādhu tena tato vamet<BR>
pracchardayed viśeṣeṇa yāvat pittasya darśanam |<BR>
phala-pippalī-cūrṇaṃ vā kvāthena svena bhāvitam || 10 ||<BR>
tri-bhāga-tri-phalā-cūrṇaṃ kovidārādi-vāriṇā |<BR>
pibej jvarā-ruci-ṣṭheva-granthy-apacy-arbudodarī || 11 ||<BR>
     1.11cv  pibej jvara-gara-ṣṭhīva-     1.11cv  pibej jvara-gara-ṣṭheva-     1.11cv  pibej<BR>
jvara-gara-sveda-<BR>
     1.11cv  pibej jvarā-ruci-ṣṭhīva-     1.11cv  pibej jvarā-ruciṣv evaṃ     1.11dv <BR>
granthy-apacy-arbudodarī<BR>
pitte kapha-sthāna-gate jīmūtādi-jalena tat |<BR>
hṛd-dāhe 'dho-'sra-pitte ca kṣīraṃ tat-pippalī-śṛtam || 12 ||<BR>
kṣaireyīṃ vā kapha-cchardi-praseka-tamakeṣu tu |<BR>
dadhy-uttaraṃ vā dadhi vā tac-chṛta-kṣīra-saṃbhavam || 13 ||<BR>
     1.13bv  -praseka-tamakeṣu ca<BR>
phalādi-kvātha-kalkābhyāṃ siddhaṃ tat-siddha-dugdha-jam |<BR>
sarpiḥ kaphābhibhūte 'gnau śuṣyad-dehe ca vāmanam || 14 ||<BR>
     1.14dv śuṣka-dehe ca vāmanam     1.14dv śuṣyad-dehe tu vāmanam<BR>
sva-rasaṃ phala-majjño vā bhallātaka-vidhi-śṛtam |<BR>
ā-darvī-lepanāt siddhaṃ līḍhvā pracchardayet sukham || 15 ||<BR>
taṃ lehaṃ bhakṣya-bhojyeṣu tat-kaṣāyāṃś ca yojayet |<BR>
vatsakādi-pratīvāpaḥ kaṣāyaḥ phala-majja-jaḥ || 16 ||<BR>
nimbārkānya-tara-kvātha-samāyukto niyacchati |<BR>
baddha-mūlān api vyādhīn sarvān saṃtarpaṇodbhavān || 17 ||<BR>
     1.17dv  śleṣma-saṃtarpaṇodbhavān<BR>
rāṭha-puṣpa-phala-ślakṣṇa-cūrṇair mālyaṃ su-rūkṣitam |<BR>
vamen maṇḍa-rasādīnāṃ tṛpto jighran sukhaṃ sukhī || 18 ||<BR>
     1.18bv  -cūrṇair mālyaṃ virūkṣitam     1.18bv  -cūrṇair mālyaṃ su-rūṣitam     1.18bv <BR>
-cūrṇair mālāṃ su-rūṣitām<BR>
     1.18cv  vamen naro rasādīnāṃ<BR>
evam eva phalā-bhāve kalpyaṃ puṣpaṃ śalāṭu vā |<BR>
jīmūtādyāś ca phala-vaj jīmūtaṃ tu viśeṣataḥ || 19 ||<BR>
     1.19av  evam eva phalā-lābhe<BR>
prayoktavyaṃ jvara-śvāsa-kāsa-hidhmādi-rogiṇām |<BR>
payaḥ puṣpe 'sya nirvṛtte phale peyā payas-kṛtā || 20 ||<BR>
romaśe kṣīra-saṃtānaṃ dadhy-uttaram a-romaśe |<BR>
śṛte payasi dadhy-amlaṃ jātaṃ harita-pāṇḍuke || 21 ||<BR>
     1.21dv  jāte harita-pāṇḍuke     1.21dv  jāte harita-pāṇḍure     1.21dv  jātaṃ<BR>
harita-pāṇḍure<BR>
āsutya vāruṇī-maṇḍaṃ piben mṛdita-gālitam |<BR>
kaphād a-rocake kāse pāṇḍu-tve rāja-yakṣmaṇi || 22 ||<BR>
iyaṃ ca kalpanā kāryā tumbī-kośātakīṣv api |<BR>
paryāgatānāṃ śuṣkāṇāṃ phalānāṃ veṇi-janmanām || 23 ||<BR>
     1.23dv  phalānāṃ veṇu-janmanām     1.23dv  phalānāṃ coṇi-janmanām<BR>
cūrṇasya payasā śuktiṃ vāta-pittārditaḥ pibet |<BR>
dve vā trīṇy api vāpothya kvāthe tiktottamasya vā || 24 ||<BR>
     1.24cv  dve vā trīṇy atha-vāpothya<BR>
āragvadhādi-navakād āsutyānya-tamasya vā |<BR>
vimṛdya pūtaṃ taṃ kvāthaṃ pitta-śleṣma-jvarī pibet || 25 ||<BR>
     1.25cv  vimṛjya pūtaṃ taṃ kvāthaṃ<BR>
jīmūta-kalkaṃ cūrṇaṃ vā pibec chītena vāriṇā |<BR>
jvare paitte kavoṣṇena kapha-vātāt kaphād api || 26 ||<BR>
     1.26av  jīmūta-cūrṇaṃ kalkaṃ vā<BR>
kāsa-śvāsa-viṣa-cchardi-jvarārte kapha-karśite |<BR>
ikṣvākur vamane śastaḥ pratāmyati ca mānave || 27 ||<BR>
     1.27bv  -jvarārte kapha-karṣite     1.27cv  ikṣvākur vamane śreṣṭhaḥ<BR>
phala-puṣpa-vihīnasya pravālais tasya sādhitam |<BR>
pitta-śleṣma-jvare kṣīraṃ pittodrikte prayojayet || 28 ||<BR>
     1.28bv  pravālais tena sādhitam     1.28dv  pittodreke prayojayet<BR>
hṛta-madhye phale jīrṇe sthitaṃ kṣīraṃ yadā dadhi |<BR>
syāt tadā kapha-je kāse śvāse vamyaṃ ca pāyayet || 29 ||<BR>
     1.29av  hṛta-madhye phale pakve     1.29dv  śvāse vamyāṃ ca pāyayet<BR>
mastunā vā phalān madhyaṃ pāṇḍu-kuṣṭha-viṣārditaḥ |<BR>
tena takraṃ vipakvaṃ vā pibet sa-madhu-saindhavam || 30 ||<BR>
     1.30bv  pāṇduḥ kuṣṭhī viṣārditaḥ<BR>
bhāvayitvāja-dugdhena bījaṃ tenaiva vā pibet |<BR>
viṣa-gulmodara-granthi-gaṇḍeṣu ślīpadeṣu ca || 31 ||<BR>
saktubhir vā piben manthaṃ tumbī-sva-rasa-bhāvitaiḥ |<BR>
kaphodbhave jvare kāse gala-rogeṣv a-rocake || 32 ||<BR>
gulme jvare prasakte ca kalkaṃ māṃsa-rasaiḥ pibet |<BR>
naraḥ sādhu vamaty evaṃ na ca daurbalyam aśnute || 33 ||<BR>
     1.33av  gulme jvare praseke ca<BR>
tumbyāḥ phala-rasaiḥ śuṣkaiḥ sa-puṣpair avacūrṇitam |<BR>
chardayen mālyam āghrāya gandha-saṃpat-sukhocitaḥ || 34 ||<BR>
     1.34av  tumbyāḥ phala-rasaiḥ śuṣkaṃ     1.34dv  gandhaṃ samyak sukhocitaḥ    <BR>
1.34dv  gandha-saṃpat-sukhocitam<BR>
     1.34dv  gandhaṃ samyak sukhocitam<BR>
kāsa-gulmodara-gare vāte śleṣmāśaya-sthite |<BR>
kaphe ca kaṇṭha-vaktra-sthe kapha-saṃcaya-jeṣu ca || 35 ||<BR>
     1.35dv  kapha-saṃcaya-jeṣu tu<BR>
dhāmārgavo gadeṣv iṣṭaḥ sthireṣu ca mahatsu ca |<BR>
jīvakarṣabhakau vīrā kapikacchūḥ śatāvarī || 36 ||<BR>
kākolī śrāvaṇī medā mahāmedā madhūlikā |<BR>
tad-rajobhiḥ pṛthag lehā dhāmārgava-rajo-'nvitāḥ || 37 ||<BR>
kāse hṛdaya-dāhe ca śastā madhu-sitā-drutāḥ |<BR>
te sukhāmbho-'nu-pānāḥ syuḥ pittoṣma-sahite kaphe || 38 ||<BR>
     1.38bv  śastā madhu-sitā-yutāḥ     1.38bv  śastā madhu-sitānvitāḥ<BR>
dhānya-tumburu-yūṣeṇa kalkas tasya viṣāpahaḥ |<BR>
bimbyāḥ punarnavāyā vā kāsamardasya vā rase || 39 ||<BR>
     1.39cv  bimbyāḥ punarnavāyāś ca<BR>
ekaṃ dhāmārgavaṃ dve vā mānase mṛditaṃ pibet |<BR>
tac-chṛta-kṣīra-jaṃ sarpiḥ sādhitaṃ vā phalādibhiḥ || 40 ||<BR>
kṣveḍo 'ti-kaṭu-tīkṣṇoṣṇaḥ pragāḍheṣu praśasyate |<BR>
kuṣṭha-pāṇḍv-āmaya-plīha-śopha-gulma-garādiṣu || 41 ||<BR>
     1.41bv  pragāḍheṣu ca śasyate<BR>
pṛthak phalādi-ṣaṭkasya kvāthe māṃsam anūpa-jam |<BR>
kośātakyā samaṃ siddhaṃ tad-rasaṃ lavaṇaṃ pibet || 42 ||<BR>
     1.42cv  kośātakyāḥ samaṃ siddhaṃ<BR>
phalādi-pippalī-tulyaṃ siddhaṃ kṣveḍa-rase 'tha-vā |<BR>
kṣveḍa-kvāthaṃ pibet siddhaṃ miśram ikṣu-rasena vā || 43 ||<BR>
     1.43bv  siddhaṃ kṣveḍa-rasena vā     1.43cv  kṣveḍa-kvāthe pibet siddhaṃ<BR>
kauṭajaṃ su-kumāreṣu pitta-rakta-kaphodaye |<BR>
jvare visarpe hṛd-roge khuḍe kuṣṭhe ca pūjitam || 44 ||<BR>
     1.44av  kuṭajaṃ su-kumāreṣu<BR>
sarṣapāṇāṃ madhūkānāṃ toyena lavaṇasya vā |<BR>
pāyayet kauṭajaṃ bījaṃ yuktaṃ kṛśarayātha-vā || 45 ||<BR>
saptāhaṃ vārka-dugdhāktaṃ tac-cūrṇaṃ pāyayet pṛthak |<BR>
phala-jīmūtakekṣvāku-jīvantī-jīvakodakaiḥ || 46 ||<BR>
     1.46av  saptāhaṃ cārka-dughāktaṃ<BR>
vamanauṣadha-mukhyānām iti kalpa-dig īritā |<BR>
bījenānena mati-mān anyāny api ca kalpayet || 47 ||<BR>
     1.47cv  vidhinānena mati-mān     1.47dv  anyān api ca kalpayet     1.47dv  anyān api<BR>
ca yojayet<BR>
<BR>
Kalpasthāna <BR>
kaṣāya-madhurā rūkṣā vipāke kaṭukā trivṛt |<BR>
kapha-pitta-praśamanī raukṣyāc cānila-kopanī || 1 ||<BR>
     2.1av  kaṣāyā madhurā rūkṣā     2.1dv  raukṣyāt sānila-kopanī     2.1dv  raukṣyād<BR>
anila-kopanī<BR>
sedānīm auṣadhair yuktā vāta-pitta-kaphāpahaiḥ |<BR>
kalpa-vaiśeṣyam āsādya jāyate sarva-roga-jit || 2 ||<BR>
dvi-dhā khyātaṃ ca tan-mūlaṃ śyāmaṃ śyāmāruṇaṃ trivṛt |<BR>
trivṛd-ākhyaṃ vara-taraṃ nir-apāyaṃ sukhaṃ tayoḥ || 3 ||<BR>
su-kumāre śiśau vṛddhe mṛdu-koṣṭhe ca tad dhitam |<BR>
mūrchā-saṃmoha-hṛt-kaṇṭha-kaṣaṇa-kṣaṇana-pradam || 4 ||<BR>
     2.4dv  -karṣaṇa-kṣaṇana-pradam<BR>
śyāmaṃ tīkṣṇāśu-kāri-tvād atas tad api śasyate |<BR>
krūre koṣṭhe bahau doṣe kleśa-kṣamiṇi cāture || 5 ||<BR>
     2.5cv  krūre koṣṭhe bahu-doṣe     2.5cv  krūre koṣṭhe mahā-doṣe<BR>
gambhīrānugataṃ ślakṣṇam a-tiryag-visṛtaṃ ca yat |<BR>
gṛhītvā visṛjet kāṣṭhaṃ tvacaṃ śuṣkāṃ nidhāpayet || 6 ||<BR>
     2.6bv  a-tiryag-vistṛtaṃ ca yat<BR>
atha kāle tataś cūrṇaṃ kiñ-cin nāgara-saindhavam |<BR>
vātāmaye pibed amlaiḥ paitte sājya-sitā-madhu || 7 ||<BR>
     2.7av  atha kāle ca tac-cūrṇaṃ     2.7av  atha kāle tu tac-cūrṇaṃ     2.7av  atha kāle<BR>
trivṛc-cūrṇaṃ<BR>
     2.7av  atha kālena tac-cūrṇaṃ     2.7cv  vātāmayī pibed amlaiḥ     2.7dv  pitte<BR>
sājya-sitā-madhu<BR>
kṣīra-drākṣekṣu-kāśmarya-svādu-skandha-varā-rasaiḥ |<BR>
kaphāmaye pīlu-rasa-mūtra-madyāmla-kāñjikaiḥ || 8 ||<BR>
pañca-kolādi-cūrṇaiś ca yuktyā yuktaṃ kaphāpahaiḥ |<BR>
trivṛt-kalka-kaṣāyābhyāṃ sādhitaḥ sa-sito himaḥ || 9 ||<BR>
     2.9cv  trivṛt-kalka-kaṣāyeṇa     2.9dv  yuktaṃ yuñjyāt kaphāpahaiḥ<BR>
madhu-tri-jāta-saṃyukto leho hṛdyaṃ virecanam |<BR>
ajagandhā tavakṣīrī vidārī śarkarā trivṛt || 10 ||<BR>
     2.10cv  ajagandhā tukākṣīrī<BR>
cūrṇitaṃ madhu-sarpirbhyāṃ līḍhvā sādhu viricyate |<BR>
saṃnipāta-jvara-stambha-pipāsā-dāha-pīḍitaḥ || 11 ||<BR>
     2.11av  tac-cūrṇaṃ madhu-sarpirbhyāṃ<BR>
limped antas trivṛtayā dvi-dhā kṛtvekṣu-gaṇḍikām |<BR>
ekī-kṛtya ca tat svinnaṃ puṭa-pākena bhakṣayet || 12 ||<BR>
     2.12bv  dvi-dhā kṛtvekṣu-gaṇḍikāḥ     2.12bv  dvi-dhā kṛtvekṣu-kaṇḍikām    <BR>
2.12bv  dvi-dhā kṛtvekṣu-kāṇḍikām<BR>
     2.12cv  ekī-kṛtaṃ ca tat svinnaṃ     2.12cv  ekī-kṛtya ca su-svinnaṃ     2.12cv <BR>
ekī-kṛtya tu tat svinnaṃ<BR>
bhṛṅgailābhyāṃ samā nīlī tais trivṛtaiś ca śarkarā |<BR>
cūrṇaṃ phala-rasa-kṣaudra-saktubhis tarpaṇaṃ pibet || 13 ||<BR>
     2.13av  tvag-elābhyāṃ samā nīlī<BR>
vāta-pitta-kaphottheṣu rogeṣv alpānaleṣu ca |<BR>
nareṣu su-kumāreṣu nir-apāyaṃ virecanam || 14 ||<BR>
viḍaṅga-taṇḍula-varā-yāva-śūka-kaṇās trivṛt |<BR>
sarvato 'rdhena tal līḍhaṃ madhv-ājyena guḍena vā || 15 ||<BR>
gulmaṃ plīhodaraṃ kāsaṃ halīmakam a-rocakam |<BR>
kapha-vāta-kṛtāṃś cānyān parimārṣṭi gadān bahūn || 16 ||<BR>
viḍaṅga-pippalī-mūla-tri-phalā-dhānya-citrakān |<BR>
marīcendrayavājājī-pippalī-hasti-pippalīḥ || 17 ||<BR>
     2.17bv  -tri-phalā-dhānya-citrakam     2.17dv  -pippalī-hasti-pippali<BR>
dīpyakaṃ pañca-lavaṇaṃ cūrṇitaṃ kārṣikaṃ pṛthak |<BR>
tila-taila-trivṛc-cūrṇa-bhāgau cāṣṭa-palonmitau || 18 ||<BR>
     2.18dv  -bhāgāv aṣṭa-palonmitau<BR>
dhātrī-phala-rasa-prasthāṃs trīn guḍārdha-tulānvitān |<BR>
paktvā mṛdv-agninā khādet tato mātrām a-yantraṇaḥ || 19 ||<BR>
     2.19bv  trīn guḍārdha-tulonmitān     2.19dv  tato mātrām a-yantritaḥ<BR>
mandāgni-tvaṃ jvaraṃ mūrchāṃ mūtra-kṛcchram a-rocakam || 19+1ab ||<BR>
kuṣṭhārśaḥ-kāmalā-gulma-mehodara-bhagandarān |<BR>
grahaṇī-pāṇḍu-rogāṃś ca hanti puṃ-savanaś ca saḥ || 20 ||<BR>
guḍaḥ kalyāṇako nāma sarveṣv ṛtuṣu yaugikaḥ |<BR>
vyoṣa-tri-jātakāmbhoda-kṛmighnāmalakais trivṛt || 21 ||<BR>
sarvaiḥ samā sama-sitā kṣaudreṇa guṭikāḥ kṛtāḥ |<BR>
mūtra-kṛcchra-jvara-cchardi-kāsa-śoṣa-bhrama-kṣaye || 22 ||<BR>
     2.22av  sarvaiḥ samānā sa-sitā     2.22bv  kṣaudreṇa guṭikī-kṛtā<BR>
bhakṣayet prātar utthāya śītaṃ cānu pibej jalam || 22.1+1ab ||<BR>
tāpe pāṇḍv-āmaye 'lpe 'gnau śastāḥ sarva-viṣeṣu ca |<BR>
a-vipattir ayaṃ yogaḥ praśastaḥ pitta-rogiṇām || 23 ||<BR>
trivṛtā kauṭajaṃ bījaṃ pippalī viśva-bheṣajam |<BR>
kṣaudra-drākṣā-rasopetaṃ varṣā-kāle virecanam || 24 ||<BR>
trivṛd-durālabhā-musta-śarkarodīcya-candanam |<BR>
drākṣāmbunā sa-yaṣṭy-āhva-sātalaṃ jala-dātyaye || 25 ||<BR>
     2.25cv  drākṣāmbunā sa-yaṣṭy-āhvaṃ     2.25dv  -śītalaṃ jala-dātyaye     2.25dv <BR>
śītalaṃ jala-dātyaye<BR>
trivṛtāṃ citrakaṃ pāṭhām ajājīṃ saralaṃ vacām |<BR>
svarṇakṣīrīṃ ca hemante cūrṇam uṣṇāmbunā pibet || 26 ||<BR>
trivṛtā śarkarā-tulyā grīṣma-kāle virecanam |<BR>
trivṛt-trāyanti-hapuṣā-sātalā-kaṭu-rohiṇīḥ || 27 ||<BR>
svarṇakṣīrīṃ ca saṃcūrṇya go-mūtre bhāvayet try-aham |<BR>
eṣa sarvartuko yogaḥ snigdhānāṃ mala-doṣa-hṛt || 28 ||<BR>
śyāmā-trivṛd-durālabhā-hasti-pippalī-vatsakam |<BR>
nīlinī-kaṭukā-mustā-śreṣṭhā-yuktaṃ su-cūrṇitam || 29 ||<BR>
rasājyoṣṇāmbubhiḥ śastaṃ rūkṣāṇām api sarva-dā |<BR>
jvara-hṛd-roga-vātāsṛg-udāvartādi-rogiṣu || 30 ||<BR>
saindhavaṃ pippalī-mūlam abhayā dvi-guṇottaram |<BR>
cūrṇam uṣṇāmbunā peyaṃ svasthe sukha-virecanam || 30.1+1 ||<BR>
     2.30.1+1cv  cūrṇam uṣṇāmbunā pītaṃ<BR>
rājavṛkṣo 'dhikaṃ pathyo mṛdur madhura-śītalaḥ |<BR>
bāle vṛddhe kṣate kṣīṇe su-kumāre ca mānave || 31 ||<BR>
yojyo mṛdv-an-apāyi-tvād viśeṣāc caturaṅgulaḥ |<BR>
phala-kāle pariṇataṃ phalaṃ tasya samāharet || 32 ||<BR>
teṣāṃ guṇa-vatāṃ bhāraṃ sikatāsu vinikṣipet |<BR>
sapta-rātrāt samuddhṛtya śoṣayed ātape tataḥ || 33 ||<BR>
     2.33dv  śoṣayec cātape tataḥ     2.33dv  śoṣayed ātape punaḥ<BR>
tato majjānam uddhṛtya śucau pātre nidhāpayet |<BR>
drākṣā-rasena taṃ dadyād dāhodāvarta-pīḍite || 34 ||<BR>
catur-varṣe sukhaṃ bāle yāvad dvā-daśa-vārṣike |<BR>
caturaṅgula-majjño vā kaṣāyaṃ pāyayed dhimam || 35 ||<BR>
dadhi-maṇḍa-surā-maṇḍa-dhātrī-phala-rasaiḥ pṛthak |<BR>
sauvīrakeṇa vā yuktaṃ kalkena traivṛtena vā || 36 ||<BR>
dantī-kaṣāye tan-majjño guḍaṃ jīrṇaṃ ca nikṣipet |<BR>
tam ariṣṭaṃ sthitaṃ māsaṃ pāyayet pakṣam eva vā || 37 ||<BR>
tvacaṃ tilvaka-mūlasya tyaktvābhyantara-valkalam |<BR>
viśoṣya cūrṇayitvā ca dvau bhāgau gālayet tataḥ || 38 ||<BR>
lodhrasyaiva kaṣāyeṇa tṛtīyaṃ tena bhāvayet |<BR>
kaṣāye daśa-mūlasya taṃ bhāgaṃ bhāvitaṃ punaḥ || 39 ||<BR>
     2.39av  lodhrasya tu kaṣāyeṇa<BR>
śuṣkaṃ cūrṇaṃ punaḥ kṛtvā tataḥ pāṇi-talaṃ pibet |<BR>
mastu-mūtra-surā-maṇḍa-kola-dhātrī-phalāmbubhiḥ || 40 ||<BR>
     2.40av  śuṣka-cūrṇaṃ tataḥ kuryāt     2.40av  śuṣka-cūrṇaṃ punaḥ kṛtvā     2.40av <BR>
śuṣkaṃ cūrṇaṃ tataḥ kṛtvā<BR>
tilvakasya kaṣāyeṇa kalkena ca sa-śarkaraḥ |<BR>
sa-ghṛtaḥ sādhito lehaḥ sa ca śreṣṭhaṃ virecanam || 41 ||<BR>
     2.41dv  sa ca śreṣṭho virecanam<BR>
sudhā bhinatti doṣāṇāṃ mahāntam api saṃcayam |<BR>
āśv eva kaṣṭa-vibhraṃśān naiva tāṃ kalpayed ataḥ || 42 ||<BR>
     2.42cv  āśv eva kaṣṭa-vibhraṃśāṃ     2.42cv  āśv eva koṣṭha-vibhraṃśān     2.42dv <BR>
naiva tāṃ kalpayet tataḥ<BR>
mṛdau koṣṭhe '-bale bāle sthavire dīrgha-rogiṇi |<BR>
kalpyā gulmodara-gara-tvag-roga-madhu-mehiṣu || 43 ||<BR>
pāṇḍau dūṣī-viṣe śophe doṣa-vibhrānta-cetasi |<BR>
sā śreṣṭhā kaṇṭakais tīkṣṇair bahubhiś ca samācitā || 44 ||<BR>
dvi-varṣāṃ vā tri-varṣāṃ vā śiśirānte viśeṣataḥ |<BR>
tāṃ pāṭayitvā śastreṇa kṣīram uddhārayet tataḥ || 45 ||<BR>
bilvādīnāṃ bṛhatyor vā kvāthena samam eka-śaḥ |<BR>
miśrayitvā sudhā-kṣīraṃ tato 'ṅgāreṣu śoṣayet || 46 ||<BR>
pibet kṛtvā tu guṭikāṃ mastu-mūtra-surādibhiḥ |<BR>
trivṛtādīn nava varāṃ svarṇakṣīrīṃ sa-sātalām || 47 ||<BR>
saptāhaṃ snuk-payaḥ-pītān rasenājyena vā pibet |<BR>
tad-vad vyoṣottamā-kumbha-nikumbhāgnīn guḍāmbunā || 48 ||<BR>
     2.48dv  -nikumbhādīn guḍāmbunā<BR>
nāti-śuṣkaṃ phalaṃ grāhyaṃ śaṅkhinyā nis-tuṣī-kṛtam |<BR>
saptalāyās tathā mūlaṃ te tu tīkṣṇa-vikāṣiṇī || 49 ||<BR>
śleṣmāmayodara-gara-śvayathv-ādiṣu kalpayet |<BR>
akṣa-mātraṃ tayoḥ piṇḍaṃ madirā-lavaṇānvitam || 50 ||<BR>
hṛd-roge vāta-kapha-je tad-vad gulme 'pi yojayet |<BR>
danti-danta-sthiraṃ sthūlaṃ mūlaṃ dantī-dravanti-jam || 51 ||<BR>
     2.51bv  tad-vad gulme prayojay et<BR>
ā-tāmra-śyāva-tīkṣṇoṣṇam āśu-kāri vikāśi ca |<BR>
guru prakopi vātasya pitta-śleṣma-vilāyanam || 52 ||<BR>
     2.52bv  āśu-kāri vikāṣi ca<BR>
tat kṣaudra-pippalī-liptaṃ svedyaṃ mṛd-darbha-veṣṭitam |<BR>
śoṣyaṃ mandātape 'gny-arkau hato hy asya vikāśi-tām || 53 ||<BR>
     2.53av  tat kṣaudra-pippalī-miśraṃ     2.53av  tat kṣaudra-pippalī-yuktaṃ     2.53dv <BR>
hato hy asya vikāṣi-tām<BR>
tat piben mastu-madirā-takra-pīlu-rasāsavaiḥ |<BR>
abhiṣyaṇṇa-tanur gulmī pramehī jaṭharī garī || 54 ||<BR>
     2.54cv  abhiṣyanda-tanur gulmī     2.54cv  abhiṣyandi-tanur gulmī<BR>
go-mṛgāja-rasaiḥ pāṇḍuḥ kṛmi-koṣṭhī bhagandarī |<BR>
siddhaṃ tat kvātha-kalkābhyāṃ daśa-mūla-rasena ca || 55 ||<BR>
visarpa-vidradhy-alajī-kakṣā-dāhān jayed ghṛtam |<BR>
tailaṃ tu gulma-mehārśo-vibandha-kapha-mārutān || 56 ||<BR>
mahā-snehaḥ śakṛc-chukra-vāta-saṅgānila-vyathāḥ |<BR>
virecane mukhya-tamā navaite trivṛtādayaḥ || 57 ||<BR>
     2.57av  mahā-snehaś ca viṭ-śukra-<BR>
harītakīm api trivṛd-vidhānenopakalpayet |<BR>
guḍasyāṣṭa-pale pathyā viṃśatiḥ syāt palaṃ palam || 58 ||<BR>
dantī-citrakayoḥ karṣau pippalī-trivṛtor daśa |<BR>
prakalpya modakān ekaṃ daśame daśame 'hani || 59 ||<BR>
uṣṇāmbho 'nupibet khādet tān sarvān vidhināmunā |<BR>
ete niṣ-parihārāḥ syuḥ sarva-vyādhi-nibarhaṇāḥ || 60 ||<BR>
     2.60av  uṣṇāmbho 'nupiban khādet<BR>
viśeṣād grahaṇī-pāṇḍu-kaṇḍū-koṭhārśasāṃ hitāḥ |<BR>
alpasyāpi mahārtha-tvaṃ prabhūtasyālpa-karma-tām || 61 ||<BR>
     2.61bv  -kaṇḍū-koṣṭhāṛśasāṃ hitāḥ     2.61bv  -kaṇḍū-kuṣṭhāṛśasāṃ hitāḥ<BR>
kuryāt saṃśleṣa-viśleṣa-kāla-saṃskāra-yuktibhiḥ || 61ū̆ab ||<BR>
     2.61ū̆bv  -kāla-saṃskāra-yuktitaḥ<BR>
tvak-kesarāmrātaka-dāḍimailā-sitopalā-mākṣika-mātuluṅgaiḥ |<BR>
madyena tais taiś ca mano-'nukūlair yuktāni deyāni virecanāni || 62 ||<BR>
     2.62cv  madyaiś ca tais taiś ca mano-'nukūlair<BR>
<BR>
Kalpasthāna <BR>
vamanaṃ mṛdu-koṣṭhena kṣud-vatālpa-kaphena vā |<BR>
ati-tīkṣṇa-hima-stokam a-jīrṇe dur-balena vā || 1 ||<BR>
pītaṃ prayāty adhas tasminn iṣṭa-hānir malodayaḥ |<BR>
vāmayet taṃ punaḥ snigdhaṃ smaran pūrvam atikramam || 2 ||<BR>
     3.2dv  smaran pūrvam anu-kramam<BR>
a-jīrṇinaḥ śleṣma-vato vrajaty ūrdhvaṃ virecanam |<BR>
ati-tīkṣṇoṣṇa-lavaṇam a-hṛdyam ati-bhūri vā || 3 ||<BR>
tatra pūrvoditā vyāpat siddhiś ca na tathāpi cet |<BR>
āśaye tiṣṭhati tatas tṛtīyaṃ nāvacārayet || 4 ||<BR>
anya-tra sātmyād dhṛdyād vā bheṣajān nir-apāyataḥ |<BR>
a-snigdha-svinna-dehasya purāṇaṃ rūkṣam auṣadham || 5 ||<BR>
     3.5av  anya-tra sātmyād dhṛdyād ca     3.5cv  a-snigdhā-svinna-dehasya<BR>
doṣān utkleśya nirhartum a-śaktaṃ janayed gadān |<BR>
vibhraṃśaṃ śvayathuṃ hidhmāṃ tamaso darśanaṃ tṛṣam || 6 ||<BR>
     3.6cv  cid-bhraṃśaṃ śvayathuṃ hidhmāṃ<BR>
piṇḍikodveṣṭanaṃ kaṇḍūm ūrvoḥ sādaṃ vi-varṇa-tām |<BR>
snigdha-svinnasya vāty-alpaṃ dīptāgner jīrṇam auṣadham || 7 ||<BR>
     3.7cv  snigdha-svinnasya cāty-alpaṃ<BR>
śītair vā stabdham āme vā samutkleśyāharan malān |<BR>
tān eva janayed rogān a-yogaḥ sarva eva saḥ || 8 ||<BR>
     3.8av  śītair vā stabdham āmair vā     3.8bv  samutkleśyāharen malān     3.8bv <BR>
samutkleśya haren malān<BR>
taṃ taila-lavaṇābhyaktaṃ svinnaṃ prastara-saṃkaraiḥ |<BR>
nirūḍhaḥ jāṅgala-rasair bhojayitvānuvāsayet || 9 ||<BR>
     3.9bv  svinnaṃ saṃstara-saṃkaraiḥ     3.9bv  svinnaṃ saṃstara-śaṅkaraiḥ<BR>
phala-māgadhikā-dāru-siddha-tailena mātrayā |<BR>
snigdhaṃ vāta-haraiḥ snehaiḥ punas tīkṣṇena śodhayet || 10 ||<BR>
bahu-doṣasya rūkṣasya mandāgner alpam auṣadham |<BR>
sodāvartasya cotkleśya doṣān mārgān nirudhya taiḥ || 11 ||<BR>
     3.11dv  doṣān mārgaṃ nirudhya taiḥ<BR>
bhṛśam ādhmāpayen nābhiṃ pṛṣṭha-pārśva-śiro-rujam |<BR>
śvāsaṃ viṇ-mūtra-vātānāṃ saṅgaṃ kuryāc ca dāruṇam || 12 ||<BR>
     3.12av  bhṛśam ādhmāpayen nābhi-     3.12bv  -pṛṣṭha-pārśva-śiro-rujam<BR>
abhyaṅga-sveda-varty-ādi sa-nirūhānuvāsanam |<BR>
udāvarta-haram sarvaṃ karmādhmātasya śasyate || 13 ||<BR>
pañca-mūla-yava-kṣāra-vacā-bhūtika-saindhavaiḥ |<BR>
yavāgūḥ su-kṛtā śūla-vibandhānāha-nāśanī || 14 ||<BR>
     3.14av  pañca-kola-yava-kṣāra-<BR>
pippalī-dāḍima-kṣāra-hiṅgu-śuṇṭhy-amla-vetasān |<BR>
sa-saindhavān piben madyaiḥ sarpiṣoṣṇodakena vā || 15 ||<BR>
pravāhikā-parisrāva-vedanā-parikartane |<BR>
pītauṣadhasya vegānāṃ nigrahān mārutādayaḥ || 16 ||<BR>
     3.16av  pravāhikā-parisrāve     3.16bv  vedanā-parikartane<BR>
kupitā hṛdayaṃ gatvā ghoraṃ kurvanti hṛd-graham |<BR>
hidhmā-pārśva-rujā-kāsa-dainya-lālākṣi-vibhramaiḥ || 17 ||<BR>
jihvāṃ khādati niḥ-saṃjño dantān kaṭakaṭāyayan |<BR>
na gacched vibhramaṃ tatra vāmayed āśu taṃ bhiṣak || 18 ||<BR>
     3.18bv  dantān kaṭakaṭāyate<BR>
madhuraiḥ pitta-mūrchārtaṃ kaṭubhiḥ kapha-mūrchitam |<BR>
pācanīyais tataś cāsya doṣa-śeṣaṃ vipācayet || 19 ||<BR>
     3.19cv  pācanīyais tataś cāśu     3.19dv  doṣa-śeṣaṃ ca pācayet<BR>
kāyāgniṃ ca balaṃ cāsya krameṇābhipravardhayet |<BR>
pavanenāti-vamato hṛdayaṃ yasya pīḍyate || 20 ||<BR>
     3.20bv  krameṇābhipravartayet<BR>
tasmai snigdhāmla-lavaṇān dadyāt pitta-kaphe 'nya-thā |<BR>
pītauṣadhasya vegānāṃ nigraheṇa kaphena vā || 21 ||<BR>
     3.21av  tasmai snigdhāmla-lavaṇaṃ<BR>
ruddho 'ti vā viśuddhasya gṛhṇāty aṅgāni mārutaḥ |<BR>
stambha-vepathu-nistoda-sādodveṣṭārti-bhedanaiḥ || 22 ||<BR>
     3.22av  ruddho vāti viśuddhasya     3.22dv  -sādodveṣṭādhibhedanaiḥ<BR>
tatra vāta-haraṃ sarvaṃ sneha-svedādi śasyate |<BR>
bahu-tīkṣṇaṃ kṣudhārtasya mṛdu-koṣṭhasya bheṣajam || 23 ||<BR>
hṛtvāśu viṭ-pitta-kaphān dhātūn āsrāvayed dravān |<BR>
tatrāti-yoge madhuraiḥ śeṣam auṣadham ullikhet || 24 ||<BR>
     3.24bv  dhātūn prasrāvayed dravān<BR>
yojyo 'ti-vamane reko vireke vamanaṃ mṛdu |<BR>
pariṣekāvagāhādyaiḥ su-śītaiḥ stambhayec ca tam || 25 ||<BR>
     3.25av  yojyo 'ti reko vamite<BR>
añjanaṃ candanośīram ajāsṛk-śarkarodakam |<BR>
lāja-cūrṇaiḥ piben mantham ati-yoga-haraṃ param || 26 ||<BR>
     3.26av  añjanaṃ candanośīra-     3.26bv  -majjāsṛk-śarkarodakam<BR>
vamanasyāti-yoge tu śītāmbu-pariṣecitaḥ |<BR>
pibet phala-rasair manthaṃ sa-ghṛta-kṣaudra-śarkaram || 27 ||<BR>
sodgārāyāṃ bhṛśaṃ chardyāṃ mūrvāyā dhānya-mustayoḥ |<BR>
sa-madhūkāñjanaṃ cūrṇaṃ lehayen madhu-saṃyutam || 28 ||<BR>
     3.28bv  mūrchāyāṃ dhānya-mustayoḥ<BR>
vamato 'ntaḥ praviṣṭāyāṃ jihvāyāṃ kavaḍa-grahāḥ |<BR>
snigdhāmla-lavaṇā hṛdyā yūṣa-māṃsa-rasā hitāḥ || 29 ||<BR>
     3.29cv  snigdhāmla-lavaṇā hṛdyāś     3.29dv  chāga-māṃsa-rasā hitāḥ<BR>
phalāny amlāni khādeyus tasya cānye 'grato narāḥ |<BR>
niḥsṛtāṃ tu tila-drākṣā-kalka-liptāṃ praveśayet || 30 ||<BR>
     3.30bv  tasya cānye 'grato janāḥ     3.30bv  tasya caivāgrato narāḥ     3.30dv <BR>
-kalka-liptāṃ prayojayet<BR>
vāg-grahānila-rogeṣu ghṛta-māṃsopasādhitām |<BR>
yavāgūṃ tanukāṃ dadyāt sneha-svedau ca kāla-vit || 31 ||<BR>
ati-yogāc ca bhaiṣajyaṃ jīvaṃ harati śoṇitam |<BR>
taj jīvādānam ity uktam ādatte jīvitaṃ yataḥ || 32 ||<BR>
     3.32dv  ādhatte jīvanaṃ nṛṇām<BR>
śune kākāya vā dadyāt tenānnam asṛjā saha |<BR>
bhukte '-bhukte vadej jīvaṃ pittaṃ vā bheṣajeritam || 33 ||<BR>
     3.33cv  bhuktā-bhuktaṃ vadej jīvaṃ     3.33cv  bhukte tasmin vadej jīvam     3.33cv <BR>
bhuktvā-bhukte vadej jīvaṃ<BR>
     3.33dv  a-bhukte pittam ādiśet<BR>
śuklaṃ vā bhāvitaṃ vastram āvānaṃ koṣṇa-vāriṇā |<BR>
prakṣālitaṃ vi-varṇaṃ syāt pitte śuddhaṃ tu śoṇite || 34 ||<BR>
     3.34dv  pittaṃ śuddhaṃ tu śoṇitaṃ<BR>
tṛṣṇā-mūrchā-madārtasya kuryād ā-maraṇāt kriyām |<BR>
rakta-pittātisāra-ghnīṃ tasyāśu prāṇa-rakṣaṇīm || 35 ||<BR>
     3.35bv  kuryād ā-maraṇa-kriyām     3.35dv  tasyāpi prāṇa-rakṣaṇīm<BR>
mṛga-go-mahiṣājānāṃ sadyaskaṃ jīvatām asṛk |<BR>
pibej jīvābhisaṃdhānaṃ jīvaṃ tad dhy āśu gacchati || 36 ||<BR>
     3.36dv  jīvaṃ tad dhy āśu yacchati<BR>
tad eva darbha-mṛditaṃ raktaṃ vastau niṣecayet |<BR>
śyāmā-kāśmarya-madhuka-dūrvośīraiḥ śṛtaṃ payaḥ || 37 ||<BR>
ghṛta-maṇḍāñjana-yutaṃ vastiṃ vā yojayed dhimam |<BR>
picchā-vastiṃ su-śītaṃ vā ghṛta-maṇḍānuvāsanam || 38 ||<BR>
gudaṃ bhraṣṭaṃ kaṣāyaiś ca stambhayitvā praveśayet |<BR>
vi-saṃjñaṃ śrāvayet sāma-veṇu-gītādi-nisvanam || 39 ||<BR>
     3.39bv  stambhayitvā prayojayet<BR>
<BR>
Kalpasthāna <BR>
balāṃ guḍūcīṃ tri-phalāṃ sa-rāsnāṃ dvi-pañca-mūlaṃ ca palonmitāni |<BR>
aṣṭau phalāny ardha-tulāṃ ca māṃsāc chāgāt paced apsu caturtha-śeṣam || 1 ||<BR>
pūto yavānī-phala-bilva-kuṣṭha-vacā-śatāhvā-ghana-pippalīnām |<BR>
kalkair guḍa-kṣaudra-ghṛtaiḥ sa-tailair yuktaḥ sukhoṣṇo lavaṇānvitaś ca || 2 ||<BR>
     4.2av  pūtaṃ yavānī-phala-bilva-kuṣṭha-<BR>
vastiḥ paraṃ sarva-gada-pramāthī svasthe hito jīvana-bṛṃhaṇaś ca |<BR>
vastau ca yasmin paṭhito na kalkaḥ sarva-tra dadyād amum eva tatra || 3 ||<BR>
     4.3cv  vastau ca yasmin kathito na kalkaḥ<BR>
dvi-pañca-mūlasya raso 'mla-yuktaḥ sa-cchāga-māṃsasya sa-pūrva-peṣyaḥ |<BR>
tri-sneha-yuktaḥ pravaro nirūhaḥ sarvānila-vyādhi-haraḥ pradiṣṭaḥ || 4 ||<BR>
     4.4bv  sa-cchāga-māṃsasya sa-pūrva-kalkaḥ<BR>
balā-paṭolī-laghu-pañca-mūla-trāyantikairaṇḍa-yavāt su-siddhāt |<BR>
prastho rasāc chāga-rasārdha-yuktaḥ sādhyaḥ punaḥ prastha-samaḥ sa yāvat || 5 ||<BR>
priyaṅgu-kṛṣṇā-ghana-kalka-yuktaḥ sa-taila-sarpir-madhu-saindhavaś ca |<BR>
syād dīpano māṃsa-bala-pradaś ca cakṣur-balaṃ copadadhāti sadyaḥ || 6 ||<BR>
eraṇḍa-mūlāt tri-palaṃ palāśāt tathā palāṃśaṃ laghu-pañca-mūlam |<BR>
rāsnā-balā-chinnaruhāśvagandhā-punarnavāragvadha-devadāru || 7 ||<BR>
     4.7bv  tathā palāṃśaṃ laghu-pañca-mūlāt<BR>
phalāni cāṣṭau salilāḍhakābhyāṃ vipācayed aṣṭama-śeṣite 'smin |<BR>
vacā-śatāhvā-hapuṣā-priyaṅgu-yaṣṭī-kaṇā-vatsaka-bīja-mustam || 8 ||<BR>
dadyāt su-piṣṭaṃ saha-tārkṣya-śailam akṣa-pramāṇaṃ lavaṇāṃśa-yuktam |<BR>
sa-mākṣikas taila-yutaḥ sa-mūtro vastir jayel lekhana-dīpano 'sau || 9 ||<BR>
     4.9dv  vastir jayed dīpana-pācano 'sau<BR>
jaṅghoru-pāda-trika-pṛṣṭha-koṣṭha-hṛd-guhya-śūlaṃ guru-tāṃ vibandham |<BR>
gulmāśma-vardhma-grahaṇī-gudotthāṃs tās tāṃś ca rogān kapha-vāta-jātān || 10 ||<BR>
     4.10cv  gulmāśma-vardhma-grahaṇī-vikārāṃs     4.10dv  tāṃs tāṃś ca rogān<BR>
kapha-vāta-jāṃś ca<BR>
yaṣṭy-āhva-lodhrābhaya-candanaiś ca śṛtaṃ payo 'gryaṃ kamalotpalaiś ca |<BR>
sa-śarkarā-kṣaudra-ghṛtaṃ su-śītaṃ pittāmayān hanti sa-jīvanīyam || 11 ||<BR>
     4.11cv  sa-śarkaraṃ kṣaudra-yutaṃ su-śītaṃ     4.11dv  pittāmayaṃ hanti<BR>
sa-jīvanīyam<BR>
rāsnāṃ vṛṣaṃ lohitikām anantāṃ balāṃ kanīyas-tṛṇa-pañca-mūlyau |<BR>
gopāṅganā-candana-padmakarddhi-yaṣṭy-āhva-lodhrāṇi palārdhakāni || 12 ||<BR>
     4.12cv  gopāṅganā-candana-padmakāhva-<BR>
niḥkvāthya toyena rasena tena śṛtaṃ payo 'rdhāḍhakam ambu-hīnam |<BR>
jīvanti-medarddhi-varī-vidārī-vīrā-dvi-kākoli-kaserukābhiḥ || 13 ||<BR>
sitopalā-jīvaka-padma-reṇu-prapauṇḍarīkotpala-puṇḍarīkaiḥ |<BR>
lodhrātmaguptā-madhuyaṣṭikābhir nāgāhva-muñjātaka-candanaiś ca || 14 ||<BR>
     4.14cv  lohātmaguptā-madhuyaṣṭikābhir<BR>
piṣṭair ghṛta-kṣaudra-yutair nirūhaṃ sa-saindhavaṃ śītalam eva dadyāt |<BR>
pratyāgate dhanva-rasena śālīn kṣīreṇa vādyāt pariṣikta-gātraḥ || 15 ||<BR>
dāhātisāra-pradarāsra-pitta-hṛt-pāṇḍu-rogān viṣama-jvaraṃ ca |<BR>
sa-gulma-mūtra-graha-kāmalādīn sarvāmayān pitta-kṛtān nihanti || 16 ||<BR>
     4.16av  dāhātisāra-pradarāmla-pitta-     4.16bv  -hṛt-pāṇḍu-rogān viṣama-jvarāṃś ca<BR>
     4.16bv  -hṛt-pāṇḍu-rogān viṣamān jvarāṃś ca<BR>
kośātakāragvadha-devadāru-mūrvā-śvadaṃṣṭrā-kuṭajārka-pāṭhāḥ |<BR>
paktvā kulatthān bṛhatīṃ ca toye rasasya tasya prasṛtā daśa syuḥ || 17 ||<BR>
tān sarṣapailā-madanaiḥ sa-kuṣṭhair akṣa-pramāṇaiḥ prasṛtaiś ca yuktān |<BR>
kṣaudrasya tailasya phalāhvayasya kṣārasya tailasya ca sārṣapasya || 18 ||<BR>
     4.18dv  kṣārasya tailasya ca sarṣapasya<BR>
dadyān nirūhaṃ kapha-rogitāya mandāgnaye cāśana-vidviṣe ca |<BR>
vakṣye mṛdūn sneha-kṛto nirūhān sukhocitānāṃ prasṛtaiḥ pṛthak tu || 19 ||<BR>
athemān su-kumārāṇāṃ nirūhān snehanān mṛdūn |<BR>
karmaṇā viplutānāṃ ca vakṣyāmi prasṛtaiḥ pṛthak || 20 ||<BR>
     4.20cv  karmaṇā viplutānāṃ tu<BR>
kṣīrād dvau prasṛtau kāryau madhu-taila-ghṛtāt trayaḥ |<BR>
khajena mathito vastir vāta-ghno bala-varṇa-kṛt || 21 ||<BR>
ekaikaḥ prasṛtas taila-prasannā-kṣaudra-sarpiṣām |<BR>
bilvādi-mūla-kvāthād dvau kaulatthād dvau sa vāta-jit || 22 ||<BR>
     4.22av  ekaikaḥ prasṛtis taila-<BR>
paṭola-nimba-bhūtīka-rāsnā-saptacchadāmbhasaḥ |<BR>
prasṛtaḥ pṛthag ājyāc ca vastiḥ sarṣapa-kalka-vān || 23 ||<BR>
     4.23av  paṭola-nimba-pūtīka-     4.23bv  -rāsnā-saptacchadāmbhasām     4.23cv <BR>
prasṛtāḥ pṛthag ājyāc ca<BR>
sa pañca-tikto 'bhiṣyanda-kṛmi-kuṣṭha-prameha-hā |<BR>
catvāras taila-go-mūtra-dadhi-maṇḍāmla-kāñjikāt || 24 ||<BR>
     4.24bv  -kṛmi-kuṣṭha-pramoha-hā     4.24bv  -kṛmi-kuṣṭha-prameha-jit<BR>
prasṛtāḥ sarṣapaiḥ piṣṭair viṭ-saṅgānāha-bhedanaḥ |<BR>
payasyekṣu-sthirā-rāsnā-vidārī-kṣaudra-sarpiṣām || 25 ||<BR>
     4.25bv  viṭ-saṅgānāha-bhedanāḥ     4.25bv  viṭ-saṅgānāha-bhedinaḥ     4.25dv <BR>
-vidārī-kṣaudra-sarpiṣaḥ<BR>
ekaikaḥ prasṛto vastiḥ kṛṣṇā-kalko vṛṣa-tva-kṛt |<BR>
siddha-vastīn ato vakṣye sarva-dā yān prayojayet || 26 ||<BR>
nir-vyāpado bahu-phalān bala-puṣṭi-karān sukhān |<BR>
madhu-taile same karṣaḥ saindhavād dvi-picur miśiḥ || 27 ||<BR>
eraṇḍa-mūla-kvāthena nirūho mādhutailikaḥ |<BR>
rasāyanaṃ pramehārśaḥ-kṛmi-gulmāntra-vṛddhi-nut || 28 ||<BR>
     4.28bv  nirūho madhu-tailikaḥ     4.28dv  -kṛmi-gulmāntra-vṛddhi-hṛt<BR>
sa-yaṣṭīmadhukaś caiṣa cakṣuṣyo rakta-pitta-jit |<BR>
yāpano ghana-kalkena madhu-taila-rasājya-vān || 29 ||<BR>
pāyu-jānūru-vṛṣaṇa-vasti-mehana-śūla-jit |<BR>
prasṛtāṃśair ghṛta-kṣaudra-vasā-tailaiḥ prakalpayet || 30 ||<BR>
     4.30av  pāyu-jaṅghoru-vṛṣaṇa-<BR>
yāpanaṃ saindhavārdhākṣa-hapuṣārdha-palānvitam |<BR>
eraṇḍa-mūla-niḥkvātho madhu-tailaṃ sa-saindhavam || 31 ||<BR>
     4.31dv  madhu-tailaṃ sa-saindhavaḥ<BR>
eṣa yukta-ratho vastiḥ sa-vacā-pillalī-phalaḥ |<BR>
sa kvātho madhu-ṣaḍgranthā-śatāhvā-hiṅgu-saindhavam || 32 ||<BR>
     4.32cv  tat-kvātho madhu-ṣaḍgranthā-     4.32dv  -śatāhvā-hiṅgu-saindhavaḥ<BR>
suradāru ca rāsnā ca vastir doṣa-haraḥ śivaḥ |<BR>
pañca-mūlasya niḥkvāthas tailaṃ māgadhikā madhu || 33 ||<BR>
     4.33av  suradāru vacā rāsnā     4.33bv  vastir doṣa-haraś ca saḥ     4.33bv  vastir<BR>
doṣa-haraḥ paraḥ<BR>
sa-saindhavaḥ sa-madhukaḥ siddha-vastir iti smṛtaḥ |<BR>
dvi-pañca-mūla-tri-phalā-phala-bilvāni pācayet || 34 ||<BR>
go-mūtre tena piṣṭaiś ca pāṭhā-vatsaka-toyadaiḥ |<BR>
sa-phalaiḥ kṣaudra-tailābhyāṃ kṣāreṇa lavaṇena ca || 35 ||<BR>
     4.35dv  kṣāreṇa lavaṇena vā<BR>
yukto vastiḥ kapha-vyādhi-pāṇḍu-roga-viṣūciṣu |<BR>
śukrānila-vibandheṣu vasty-āṭope ca pūjitaḥ || 36 ||<BR>
     4.36dv  vasty-āṭopeṣu pūjitaḥ<BR>
mustā-pāṭhāmṛtairaṇḍa-balā-rāsnā-punarnavāḥ |<BR>
mañjiṣṭhāragvadhośīra-trāyamāṇākṣa-rohiṇīḥ || 37 ||<BR>
     4.37bv  -balā-rāsnā-punarnavam     4.37dv  -trāyamāṇākṣa-rohiṇi<BR>
kanīyaḥ pañca-mūlaṃ ca pālikaṃ madanāṣṭakam |<BR>
jalāḍhake pacet tac ca pāda-śeṣaṃ parisrutam || 38 ||<BR>
kṣīra-dvi-prastha-saṃyuktaṃ kṣīra-śeṣaṃ punaḥ pacet |<BR>
sa-pāda-jāṅgala-rasaḥ sa-sarpir-madhu-saindhavaḥ || 39 ||<BR>
piṣṭair yaṣṭī-miśi-śyāmā-kaliṅgaka-rasāñjanaiḥ |<BR>
vastiḥ sukhoṣṇo māṃsāgni-bala-śukra-vivardhanaḥ || 40 ||<BR>
vātāsṛṅ-moha-mehārśo-gulma-viṇ-mūtra-saṃgrahān |<BR>
viṣama-jvara-vīsarpa-vardhmādhmāna-pravāhikāḥ || 41 ||<BR>
     4.41av  vāta-rakta-pramehārśo-     4.41av  vātāsṛṅ-meha-medo-'rśo-     4.41bv <BR>
-gulma-viṇ-mūtra-saṃgraham<BR>
vaṅkṣaṇoru-kaṭī-kukṣi-manyā-śrotra-śiro-rujaḥ |<BR>
hanyād asṛg-daronmāda-śopha-kāsāśma-kuṇḍalān || 42 ||<BR>
cakṣuṣyaḥ putra-do rājā yāpanānāṃ rasāyanam |<BR>
mṛgāṇāṃ laghu-vadrāṇāṃ daśa-mūlasya cāmbhasā || 43 ||<BR>
     4.43bv  yāpanānāṃ rasāyanaḥ     4.43cv  mṛgāṇāṃ laghu-babhrūṇāṃ     4.43cv <BR>
mṛgāṇāṃ laghu-barhāṇāṃ<BR>
     4.43cv  mṛgāṇāṃ laghu-vaḍrāṇāṃ     4.43cv  mṛgāṇāṃ laghu-vabhrāṇāṃ     4.43cv <BR>
mṛgāṇāṃ laghu-babhrāṇāṃ<BR>
     4.43cv  mṛgāṇāṃ laghu-vargāṇāṃ<BR>
hapuṣā-miśi-gāṅgeyī-kalkair vāta-haraḥ param |<BR>
nirūho 'ty-artha-vṛṣyaś ca mahā-sneha-samanvitaḥ || 44 ||<BR>
     4.44bv  -kalkair vāta-haraiḥ param     4.44bv  -kalko vāta-haraḥ param<BR>
mayūraṃ pakṣa-pittāntra-pāda-viṭ-tuṇḍa-varjitam |<BR>
laghunā pañca-mūlena pālikena samanvitam || 45 ||<BR>
paktvā kṣīra-jale kṣīra-śeṣaṃ sa-ghṛta-mākṣikam |<BR>
tad vidārī-kaṇā-yaṣṭī-śatāhvā-phala-kalka-vat || 46 ||<BR>
     4.46dv  -śatāhvā-phala-kalka-vān<BR>
vastir īṣat-paṭu-yutaḥ paramaṃ bala-śukra-kṛt |<BR>
kalpaneyaṃ pṛthak kāryā tittiri-prabhṛtiṣv api || 47 ||<BR>
     4.47bv  paramaṃ bala-varṇa-kṛt<BR>
viṣkireṣu samasteṣu pratuda-prasaheṣu ca |<BR>
jala-cāriṣu tad-vac ca matsyeṣu kṣīra-varjitā || 48 ||<BR>
godhā-nakula-mārjāra-śalyakondura-jaṃ palam |<BR>
pṛthag daśa-palaṃ kṣīre pañca-mūlaṃ ca sādhayet || 49 ||<BR>
tat payaḥ phala-vaidehī-kalka-dvi-lavaṇānvitam |<BR>
sa-sitā-taila-madhv-ājyo vastir yojyo rasāyanam || 50 ||<BR>
     4.50cv  sa-sitā-taila-madhv-ājyaṃ     4.50cv  sa-sitā-taila-madhv-ājyaṃ<BR>
vyāyāma-mathitoraska-kṣīṇendriya-balaujasām |<BR>
vibaddha-śukra-viṇ-mūtra-khuḍa-vāta-vikāriṇām || 51 ||<BR>
     4.51cv  vibandha-śukra-viṇ-mūtra-<BR>
gaja-vāji-ratha-kṣobha-bhagna-jarjaritātmanām |<BR>
punar-nava-tvaṃ kurute vājī-karaṇam uttamam || 52 ||<BR>
     4.52dv  vājī-karaṇa-sat-tamam<BR>
siddhena payasā bhojyam ātmaguptoccaṭekṣuraiḥ |<BR>
snehāṃś cā-yantraṇān siddhān siddha-dravyaiḥ prakalpayet || 53 ||<BR>
     4.53cv  snehāṃś cāḍhya-guṇān siddhān<BR>
doṣa-ghnāḥ sa-parīhārā vakṣyante sneha-vastayaḥ |<BR>
daśa-mūlaṃ balāṃ rāsnām aśvagandhāṃ punarnavām || 54 ||<BR>
     4.54av  doṣa-ghnā niṣ-parīhārā<BR>
guḍūcyairaṇḍa-bhūtīka-bhārgī-vṛṣaka-rohiṣam |<BR>
śatāvarīṃ sahacaraṃ kākanāsāṃ palāṃśakam || 55 ||<BR>
     4.55av  guḍūcyairaṇḍa-pūtīka-     4.55dv  kākanāsāṃ palāṃśikam     4.55dv <BR>
kākanāsāṃ palāṃśikām<BR>
yava-māṣātasī-kola-kulatthān prasṛtonmitān |<BR>
vahe vipācya toyasya droṇa-śeṣeṇa tena ca || 56 ||<BR>
pacet tailāḍhakaṃ peṣyair jīvanīyaiḥ palonmitaiḥ |<BR>
anuvāsanam ity etat sarva-vāta-vikāra-nut || 57 ||<BR>
     4.57av  pacet tailāḍḥakaṃ kalkair     4.57dv  sarva-vāta-vikāra-jit<BR>
ānūpānāṃ vasā tad-vaj jīvanīyopasādhitā |<BR>
śatāhvā-ciribilvāmlais tailaṃ siddhaṃ samīraṇe || 58 ||<BR>
     4.58cv  śatāhvā-yava-bilvāmlais     4.58dv  tailaṃ tad-vat samīraṇe<BR>
saindhavenāgni-varṇena taptaṃ cānila-jid ghṛtam |<BR>
jīvantīṃ madanaṃ medāṃ śrāvaṇīṃ madhukaṃ balām || 59 ||<BR>
śatāhvarṣabhakau kṛṣṇāṃ kākanāsāṃ śatāvarīm |<BR>
svaguptāṃ kṣīra-kākolīṃ karkaṭākhyāṃ śaṭhīṃ vacām || 60 ||<BR>
piṣṭvā taila-ghṛtaṃ kṣīre sādhayet tac-catur-guṇe |<BR>
bṛṃhaṇaṃ vāta-pitta-ghnaṃ bala-śukrāgni-vardhanam || 61 ||<BR>
     4.61av  piṣṭvā tailaṃ ghṛtaṃ kṣīre     4.61bv  sādhayet ca catur-guṇe<BR>
rajaḥ-śukrāmaya-haraṃ putrīyaṃ cānuvāsanam |<BR>
saindhavaṃ madanaṃ kuṣṭhaṃ śatāhvā niculo vacā || 62 ||<BR>
     4.62av  rajaḥ-śukrānila-haraṃ     4.62bv  putrīyam anuvāsanam<BR>
hrīveraṃ madhukaṃ bhārgī devadāru sa-kaṭphalam |<BR>
nāgaraṃ puṣkaraṃ medā cavikā citrakaḥ śaṭhī || 63 ||<BR>
     4.63av  hrīveraṃ padmakaṃ bhārgī<BR>
viḍaṅgātiviṣe śyāmā hareṇur nīlinī sthirā |<BR>
bilvājamoda-capalā dantī rāsnā ca taiḥ samaiḥ || 64 ||<BR>
     4.64av  viḍaṅgātiviṣā-śyāmā     4.64cv  bilvājamodā-capalā     4.64cv  bilvājamode<BR>
capalā<BR>
sādhyam eraṇḍa-tailaṃ vā tailaṃ vā kapha-roga-nut |<BR>
vardhmodāvarta-gulmārśaḥ-plīha-mehāḍhya-mārutān || 65 ||<BR>
     4.65av  sādhyam eraṇḍa-jaṃ tailaṃ     4.65bv  kapha-vāta-ja-roga-nut<BR>
ānāham aśmarīṃ cāśu hanyāt tad anuvāsanam |<BR>
sādhitaṃ pañca-mūlena tailaṃ bilvādinātha-vā || 66 ||<BR>
kapha-ghnaṃ kalpayet tailaṃ dravyair vā kapha-ghātibhiḥ |<BR>
phalair aṣṭa-guṇaiś cāmlaiḥ siddham anvāsanaṃ kaphe || 67 ||<BR>
     4.67cv  phalair aṣṭa-guṇe cāmle<BR>
mṛdu-vasti-jaḍī-bhūte tīkṣṇo 'nyo vastir iṣyate |<BR>
tīkṣṇair vikarṣite snigdho madhuraḥ śiśiro mṛduḥ || 68 ||<BR>
     4.68av  mṛdu-vastau jaḍī-bhūte<BR>
tīkṣṇa-tvaṃ mūtra-pīlv-agni-lavaṇa-kṣāra-sarṣapaiḥ |<BR>
prāpta-kālaṃ vidhātavyaṃ kṣīrājyādyais tu mārdavam || 69 ||<BR>
     4.69av  tīkṣṇa-tvaṃ mūtra-bilvāgni-     4.69dv  kṣīrājyādyaiś ca mārdavam    <BR>
4.69dv  kṣīrādyaiś caiva mārdavam<BR>
     4.69dv  ghṛta-kṣīrais tu mārdavam<BR>
bala-kāla-roga-doṣa-prakṛtīḥ pravibhajya yojito vastiḥ |<BR>
svaiḥ svair auṣadha-vargaiḥ svān svān rogān nivartayati || 70 ||<BR>
     4.70bv  -prakṛtīḥ pravivīkṣya yojito vastiḥ     4.70dv  svān svān doṣān nivartayati<BR>
uṣṇārtānāṃ śītāñ chītārtānāṃ tathā sukhoṣṇāṃś ca |<BR>
tad-yogyauṣadha-yuktān vastīn saṃtarkya yuñjīta || 71 ||<BR>
vastīn na bṛṃhaṇīyān dadyād vyādhiṣu viśodhanīyeṣu |<BR>
medasvino viśodhyā ye ca narāḥ kuṣṭha-mehārtāḥ || 72 ||<BR>
     4.72bv  dadyād vyādhiṣu ca śodhanīyeṣu<BR>
na kṣīṇa-kṣata-dur-bala-mūrchita-kṛśa-śuṣka-śuddha-dehānām |<BR>
dadyād viśodhanīyān doṣa-nibaddhāyuṣo ye ca || 73 ||<BR>
<BR>
Kalpasthāna <BR>
a-snigdha-svinna-dehasya guru-koṣṭhasya yojitaḥ |<BR>
śīto 'lpa-sneha-lavaṇa-dravya-mātro ghano 'pi vā || 1 ||<BR>
     5.1dv  -drava-mātro ghano 'pi vā<BR>
vastiḥ saṃkṣobhya taṃ doṣaṃ dur-bala-tvād a-nirharan |<BR>
karoty a-yogaṃ tena syād vāta-mūtra-śakṛd-grahaḥ || 2 ||<BR>
     5.2av  vastiḥ saṃstabhya taṃ doṣaṃ<BR>
nābhi-vasti-rujā dāho hṛl-lepaḥ śvayathur gude |<BR>
kaṇḍūr gaṇḍāni vaivarṇyam a-ratir vahni-mārdavam || 3 ||<BR>
     5.3av  nābhi-vasti-rujānāho     5.3cv  kaṇḍūr gaṇḍāti-vaivarṇyam     5.3cv  kaṇḍūr<BR>
gaṇḍākṣi-vaivarṇyam<BR>
kvātha-dvayaṃ prāg-vihitaṃ madhya-doṣe 'tisāriṇi |<BR>
uṣṇasya tasmād ekasya tatra pānaṃ praśasyate || 4 ||<BR>
     5.4dv  tatra pānaṃ vidhīyate<BR>
phala-vartyas tathā svedāḥ kālaṃ jñātvā virecanam |<BR>
bilva-mūla-trivṛd-dāru-yava-kola-kulattha-vān || 5 ||<BR>
surādi-mūtra-vān vastiḥ sa-prāk-peṣyas tam ānayet |<BR>
yukto 'lpa-vīryo doṣāḍhye rūkṣe krūrāśaye 'tha-vā || 6 ||<BR>
     5.6av  surādi-māṃs tatra vastiḥ<BR>
vastir doṣāvṛto ruddha-mārgo rundhyāt samīraṇam |<BR>
sa vi-mārgo 'nilaḥ kuryād ādhmānaṃ marma-pīḍanam || 7 ||<BR>
vidāhaṃ guda-koṣṭhasya muṣka-vaṅkṣaṇa-vedanām |<BR>
ruṇaddhi hṛdayaṃ śūlair itaś cetaś ca dhāvati || 8 ||<BR>
sv-abhyakta-svinna-gātrasya tatra vartiṃ prayojayet |<BR>
bilvādiś ca nirūhaḥ syāt pīlu-sarṣapa-mūtra-vān || 9 ||<BR>
     5.9av  abhyakta-svinna-gātrasya     5.9av  sv-abhyakta-svinna-gātrāya     5.9av <BR>
sv-abhyakta-svinna-dehasya<BR>
saralāmaradārubhyāṃ sādhitaṃ cānuvāsanam |<BR>
kurvato vega-saṃrodhaṃ pīḍito vāti-mātrayā || 10 ||<BR>
     5.10bv  sādhitaṃ vānuvāsanam     5.10dv  pīḍitaś cāti-mātrayā<BR>
a-snigdha-lavaṇoṣṇo vā vastir alpo 'lpa-bheṣajaḥ |<BR>
mṛdur vā mārutenordhvaṃ vikṣipto mukha-nāsikāt || 11 ||<BR>
nireti mūrchā-hṛl-lāsa-tṛḍ-dāhādīn pravartayan |<BR>
mūrchā-vikāraṃ dṛṣṭvāsya siñcec chītāmbunā mukham || 12 ||<BR>
     5.12bv  -tṛḍ-dāhādīn prakalpayet     5.12bv  -tṛḍ-dāhādīn pravartayet<BR>
vyajed ā-klama-nāśāc ca prāṇāyāmaṃ ca kārayet |<BR>
pṛṣṭha-pārśvodaraṃ mṛjyāt karair uṣṇair adho-mukham || 13 ||<BR>
     5.13av  vījet klama-vināśāc ca     5.13av  vījed ā-klama-nāśāc ca     5.13av  vījyed<BR>
ā-klama-nāśāc ca<BR>
     5.13cv  pṛṣṭha-pārśvodaraṃ mṛdyāt<BR>
keśeṣūtkṣipya dhunvīta bhīṣayed vyāla-daṃṣṭribhiḥ |<BR>
śastrolkā-rāja-puruṣair vastir eti tathā hy adhaḥ || 14 ||<BR>
     5.14bv  bhāyayed vyāla-daṃṣṭribhiḥv     5.14bv  bhāpayed vyāla-daṃṣṭribhiḥ<BR>
pāṇi-vastrair galāpīḍaṃ kuryān na mriyate tathā |<BR>
prāṇodāna-nirodhād dhi su-prasiddha-tarāyanaḥ || 15 ||<BR>
apānaḥ pavano vastiṃ tam āśv evāpakarṣati |<BR>
kuṣṭha-kramuka-kalkaṃ ca pāyayetāmla-saṃyutam || 16 ||<BR>
     5.16bv  tathāśv evāpakarṣati     5.16cv  kuṣṭha-kramuka-kalkaṃ vā     5.16dv <BR>
pāyayed amla-saṃyutam<BR>
auṣṇyāt taikṣṇyāt sara-tvāc ca vastiṃ so 'syānulomayet |<BR>
go-mūtreṇa trivṛt-pathyā-kalkaṃ vādho-'nulomanam || 17 ||<BR>
     5.17dv  -kalkaṃ cādho-'nulomanam<BR>
pakvāśaya-sthite svinne nirūho dāśamūlikaḥ |<BR>
yava-kola-kulatthaiś ca vidheyo mūtra-sādhitaiḥ || 18 ||<BR>
     5.18dv  vidheyo mūtra-sādhitaḥ<BR>
vastir go-mūtra-siddhair vā sāmṛtā-vaṃśa-pallavaiḥ |<BR>
pūti-karañja-tvak-pattra-śaṭhī-devāhva-rohiṣaiḥ || 19 ||<BR>
sa-taila-guḍa-sindhūttho virekauṣadha-kalka-vān |<BR>
bilvādi-pañca-mūlena siddho vastir uraḥ-sthite || 20 ||<BR>
śiraḥ-sthe nāvanaṃ dhūmaḥ pracchādyaṃ sarṣapaiḥ śiraḥ |<BR>
vastir aty-uṣṇa-tīkṣṇāmla-ghano 'ti-sveditasya vā || 21 ||<BR>
alpe doṣe mṛdau koṣṭhe prayukto vā punaḥ punaḥ |<BR>
ati-yoga-tvam āpanno bhavet kukṣi-rujā-karaḥ || 22 ||<BR>
virecanāti-yogena sa tulyākṛti-sādhanaḥ |<BR>
vastiḥ kṣārāmla-tīkṣṇoṣṇa-lavaṇaḥ paittikasya vā || 23 ||<BR>
     5.23dv  -lavaṇaḥ paittikasya ca<BR>
gudaṃ dahan likhan kṣiṇvan karoty asya parisravam |<BR>
sa vidagdhaṃ sravaty asraṃ varṇaiḥ pittaṃ ca bhūribhiḥ || 24 ||<BR>
     5.24bv  karoty asra-parisravam<BR>
bahu-śaś cāti-vegena mohaṃ gacchati so '-sakṛt |<BR>
rakta-pittātisāra-ghnī kriyā tatra praśasyate || 25 ||<BR>
     5.25av  bahu-śaś cāti-yogena     5.25bv  mohaṃ gacchati cā-sakṛt     5.25bv  mohaṃ<BR>
gacchati vā-sakṛt<BR>
dāhādiṣu trivṛt-kalkaṃ mṛdvīkā-vāriṇā pibet |<BR>
tad dhi pitta-śakṛd-vātān hṛtvā dāhādikāñ jayet || 26 ||<BR>
     5.26dv  hatvā dāhādikāñ jayet<BR>
viśuddhaś ca pibec chītāṃ yavāgūṃ śarkarā-yutām |<BR>
yuñjyād vāti-viriktasya kṣīṇa-viṭkasya bhojanam || 27 ||<BR>
     5.27bv  yavāgūṃ śarkarānvitām<BR>
māṣa-yūṣeṇa kulmāṣān pānaṃ dadhy atha-vā surām |<BR>
siddhir vasty-āpadām evaṃ sneha-vastes tu vakṣyate || 28 ||<BR>
     5.28dv  sneha-vastiṣu vakṣyate     5.28dv  sneha-kalpas tu vakṣyate<BR>
śīto 'lpo vādhike vāte pitte 'ty-uṣṇaḥ kaphe mṛduḥ |<BR>
ati-bhukte gurur varcaḥ-saṃcaye 'lpa-balas tathā || 29 ||<BR>
dattas tair āvṛtaḥ sneho nāyāty abhibhavād api |<BR>
stambhoru-sadanādhmāna-jvara-śūlāṅga-mardanaiḥ || 30 ||<BR>
     5.30bv  nāyāty abhibhavād adhaḥ<BR>
pārśva-rug-veṣṭanair vidyād vāyunā sneham āvṛtam |<BR>
snigdhāmla-lavaṇoṣṇais taṃ rāsnā-pītadru-tailikaiḥ || 31 ||<BR>
sauvīraka-surā-kola-kulattha-yava-sādhitaiḥ |<BR>
nirūhair nirharet samyak sa-mūtraiḥ pāñcamūlikaiḥ || 32 ||<BR>
     5.32av  sauvīraka-surāṅkolla-     5.32dv  sa-mūtraiḥ pāñcamaulikaiḥ<BR>
tābhyām eva ca tailābhyāṃ sāyaṃ bhukte 'nuvāsayet |<BR>
tṛḍ-dāha-rāga-saṃmoha-vaivarṇya-tamaka-jvaraiḥ || 33 ||<BR>
     5.33av  tābhyām eva tu tailābhyāṃ     5.33av  tailābhyām eva tābhyāṃ vā<BR>
vidyāt pittāvṛtaṃ svādu-tiktais taṃ vastibhir haret |<BR>
tandrā-śīta-jvarālasya-prasekā-ruci-gauravaiḥ || 34 ||<BR>
     5.34bv  -tiktais taṃ ca vinirharet<BR>
saṃmūrchā-glānibhir vidyāc chleṣmaṇā sneham āvṛtam |<BR>
kaṣāya-tikta-kaṭukaiḥ surā-mūtropasādhitaiḥ || 35 ||<BR>
     5.35av  sa-mūrchā-glānibhir vidyāc     5.35dv  surā-mūtraiḥ prasādhitaiḥ     5.35dv <BR>
surā-go-mūtra-sādhitaiḥ<BR>
phala-taila-yutaiḥ sāmlair vastibhis taṃ vinirharet |<BR>
chardi-mūrchā-ruci-glāni-śūla-nidrāṅga-mardanaiḥ || 36 ||<BR>
     5.36dv  -śūla-tandrāṅga-mardanaiḥ<BR>
āma-liṅgaiḥ sa-dāhais taṃ vidyād aty-aśanāvṛtam |<BR>
kaṭūnāṃ lavaṇānāṃ ca kvāthaiś cūrṇaiś ca pācanam || 37 ||<BR>
     5.37bv  vidyād āmāvṛtaṃ tu tam<BR>
mṛdur virekaḥ sarvaṃ ca tatrāma-vihitaṃ hitam |<BR>
viṇ-mūtrānila-saṅgārti-guru-tvādhmāna-hṛd-grahaiḥ || 38 ||<BR>
snehaṃ viḍ-āvṛtaṃ jñātvā sneha-svedaiḥ sa-vartibhiḥ |<BR>
śyāmā-bilvādi-siddhaiś ca nirūhaiḥ sānuvāsanaiḥ || 39 ||<BR>
nirhared vidhinā samyag udāvarta-hareṇa ca |<BR>
a-bhukte śūna-pāyau vā peyā-mātrāśitasya vā || 40 ||<BR>
     5.40bv  udāvarta-hareṇa vā     5.40dv  peyā-mātrāśitasya ca<BR>
gude praṇihitaḥ sneho vegād dhāvaty an-āvṛtaḥ |<BR>
ūrdhvaṃ kāyaṃ tataḥ kaṇṭhād ūrdhvebhyaḥ khebhya ety api || 41 ||<BR>
     5.41cv  ūrdhva-kāyaṃ tataḥ kaṇṭhād<BR>
mūtra-śyāmā-trivṛt-siddho yava-kola-kulattha-vān |<BR>
tat-siddha-tailo deyaḥ syān nirūhaḥ sānuvāsanaḥ || 42 ||<BR>
kaṇṭhād āgacchataḥ stambha-kaṇṭha-graha-virecanaiḥ |<BR>
chardi-ghnībhiḥ kriyābhiś ca tasya kuryān nibarhaṇam || 43 ||<BR>
nā-pakvaṃ praṇayet snehaṃ gudaṃ sa hy upalimpati |<BR>
tataḥ kuryāt sa-ruṅ-moha-kaṇḍū-śophān kriyātra ca || 44 ||<BR>
     5.44av  nā-pakvaṃ snehayet snehaṃ     5.44cv  tataḥ kuryāt sa-tṛṇ-moha-     5.44cv <BR>
sa kuryāt sakthi-ruṅ-moha-<BR>
tīkṣṇo vastis tathā tailam arka-pattra-rase śṛtam |<BR>
an-ucchvāsya tu baddhe vā datte niḥśeṣa eva vā || 45 ||<BR>
     5.45cv  an-ucchvāsya nu baddhe vā     5.45cv  an-ucchvāsyānubaddhe vā     5.45dv <BR>
datte niḥśeṣa eva ca<BR>
praviśya kṣubhito vāyuḥ śūla-toda-karo bhavet |<BR>
tatrābhyaṅgo gude svedo vāta-ghnāny aśanāni ca || 46 ||<BR>
     5.46dv  vāta-ghnāny aśanāny atha<BR>
drutaṃ praṇīte niṣkṛṣṭe sahasotkṣipta eva vā |<BR>
syāt kaṭī-guda-jaṅghoru-vasti-stambhārti-bhedanam || 47 ||<BR>
bhojanaṃ tatra vāta-ghnaṃ svedābhyaṅgāḥ sa-vastayaḥ |<BR>
pīḍyamāne 'ntarā mukte gude pratihato 'nilaḥ || 48 ||<BR>
uraḥ-śiro-rujaṃ sādam ūrvoś ca janayed balī |<BR>
vastiḥ syāt tatra bilvādi-phala-śyāmādi-mūtra-vān || 49 ||<BR>
     5.49cv  vastiḥ syāt tatra bilvādiḥ     5.49dv  phala-śyāmādi-mūtra-vān<BR>
ati-prapīḍitaḥ koṣṭhe tiṣṭhaty āyāti vā galam |<BR>
tatra vastir virekaś ca gala-pīḍādi karma ca || 50 ||<BR>
     5.50bv  tiṣṭhann āyāti vā galam<BR>
vamanādyair viśuddhaṃ ca kṣāma-deha-balānalam |<BR>
yathāṇḍaṃ taruṇaṃ pūrṇaṃ taila-pātraṃ yathā tathā || 51 ||<BR>
     5.51av  karmabhir vamanādyaiś ca     5.51av  vamanādyair viśuddhaṃ tu<BR>
bhiṣak prayatnato rakṣet sarvasmād apacārataḥ |<BR>
dadyān madhura-hṛdyāni tato 'mla-lavaṇau rasau || 52 ||<BR>
     5.52bv  sarvasmād apavādataḥ<BR>
svādu-tiktau tato bhūyaḥ kaṣāya-kaṭukau tataḥ |<BR>
anyo-'nya-praty-anīkānāṃ rasānāṃ snigdha-rūkṣayoḥ || 53 ||<BR>
vyatyāsād upayogena kramāt taṃ prakṛtiṃ nayet |<BR>
sarvaṃ-sahaḥ sthira-balo vijñeyaḥ prakṛtiṃ gataḥ || 54 ||<BR>
<BR>
Kalpasthāna <BR>
dhanve sādhāraṇe deśe same san-mṛttike śucau |<BR>
śmaśāna-caityāyatana-śvabhra-valmīka-varjite || 1 ||<BR>
     6.1av  dhanva-sādhāraṇe deśe     6.1cv  śmaśāna-caityādyatana-<BR>
mṛdau pradakṣiṇa-jale kuśa-rohiṣa-saṃstṛte |<BR>
a-phāla-kṛṣṭe 'n-ākrānte pādapair bala-vat-taraiḥ || 2 ||<BR>
     6.2bv  kuśa-rohiṣa-saṃskṛte<BR>
śasyate bheṣajaṃ jātaṃ yuktaṃ varṇa-rasādibhiḥ |<BR>
jantv-a-jagdhaṃ davā-dagdham a-vidagdhaṃ ca vaikṛtaiḥ || 3 ||<BR>
     6.3cv  jantv-a-juṣṭaṃ davā-dagdham     6.3dv  a-vijagdhaṃ ca vaikṛtaiḥ<BR>
bhūtaiś chāyātapāmbv-ādyair yathā-kālaṃ ca sevitam |<BR>
avagāḍha-mahā-mūlam udīcīṃ diśam āśritam || 4 ||<BR>
     6.4dv  udīcīṃ diśam āsthitam<BR>
mahendra-rāma-kṛṣṇānāṃ brāhmaṇānāṃ gavām api |<BR>
tapasā tejasā vāpi praśāmyadhvaṃ śivāya vai || 4+(1) ||<BR>
     6.4+(1)cv  tapasāṃ tejasāṃ vāpi     6.4+(1)dv  praśāmyadhvaṃ śamāya vai<BR>
mantreṇānena mati-mān sarvam apy auṣadhaṃ nayet || 4+(2)ab ||<BR>
atha kalyāṇa-caritaḥ śrāddhaḥ śucir upoṣitaḥ |<BR>
gṛhṇīyād auṣadhaṃ su-sthaṃ sthitaṃ kāle ca kalpayet || 5 ||<BR>
sa-kṣīraṃ tad a-saṃpattāv an-atikrānta-vatsaram |<BR>
ṛte guḍa-ghṛta-kṣaudra-dhānya-kṛṣṇā-viḍaṅgataḥ || 6 ||<BR>
     6.6cv  ṛte ghṛta-guḍa-kṣaudra-<BR>
payo bāṣkayaṇaṃ grāhyaṃ viṇ-mūtraṃ tac ca nī-rujām |<BR>
vayo-bala-vatāṃ dhātu-piccha-śṛṅga-khurādikam || 7 ||<BR>
     6.7bv  viṇ-mūtraṃ tac ca nī-ruji     6.7bv  viṇ-mūtraṃ tac ca nī-rujam     6.7dv <BR>
-puccha-śṛṅga-khurādikam<BR>
     6.7dv  -pitta-śṛṅga-khurādikam<BR>
kaṣāya-yonayaḥ pañca rasā lavaṇa-varjitāḥ |<BR>
rasaḥ kalkaḥ śṛtaḥ śītaḥ phāṇṭaś ceti prakalpanā || 8 ||<BR>
     6.8dv  phāṇṭaś ceti prakalpanāḥ<BR>
pañca-dhaiva kaṣāyāṇāṃ pūrvaṃ pūrvaṃ balādhikā |<BR>
sadyaḥ-samuddhṛtāt kṣuṇṇād yaḥ sravet paṭa-pīḍitāt || 9 ||<BR>
     6.9av  pañca caiva kaṣāyāṇāṃ     6.9bv  pūrvaṃ pūrvaṃ balādhikāḥ     6.9bv  pūrvaṃ<BR>
pūrvaṃ balāvahāḥ<BR>
     6.9cv  sadyaḥ-samuddhṛta-kṣuṇṇād     6.9dv  yaḥ sravet paṭa-pīḍanāt<BR>
sva-rasaḥ sa samuddiṣṭaḥ kalkaḥ piṣṭo dravāplutaḥ |<BR>
cūrṇo '-plutaḥ śṛtaḥ kvāthaḥ śīto rātriṃ drave sthitaḥ || 10 ||<BR>
     6.10dv  śīto rātrau drave sthitaḥ<BR>
sadyo-'bhiṣuta-pūtas tu phāṇṭas tan-māna-kalpane |<BR>
yuñjyād vyādhy-ādi-balatas tathā ca vacanaṃ muneḥ || 11 ||<BR>
     6.11av  sadyo-'bhikṣuṇṇa-pūtas tu<BR>
mātrāyā na vyavasthāsti vyādhiṃ koṣṭhaṃ balaṃ vayaḥ |<BR>
ālocya deśa-kālau ca yojyā tad-vac ca kalpanā || 12 ||<BR>
     6.12av  mātrāyā nāsty avasthānaṃ     6.12bv  doṣam agniṃ balaṃ vayaḥ<BR>
madhyaṃ tu mānaṃ nirdiṣṭaṃ sva-rasasya catuḥ-palam |<BR>
peṣyasya karṣam āloḍyaṃ tad dravasya pala-traye || 13 ||<BR>
     6.13av  madhya-mānaṃ vinirdiṣṭaṃ<BR>
kvāthaṃ dravya-pale kuryāt prasthārdhaṃ pāda-śeṣitam |<BR>
śītaṃ pale palaiḥ ṣaḍbhiś caturbhis tu tato 'param || 14 ||<BR>
     6.14dv  caturbhiś ca tato 'param     6.14dv  caturbhis tu tataḥ param<BR>
sneha-pāke tv a-mānoktau catur-guṇa-vivardhitam |<BR>
kalka-sneha-dravaṃ yojyam adhīte śaunakaḥ punaḥ || 15 ||<BR>
snehe sidhyati śuddhāmbu-niḥkvātha-sva-rasaiḥ kramāt |<BR>
kalkasya yojayed aṃśaṃ caturthaṃ ṣaṣṭham aṣṭamam || 16 ||<BR>
pṛthak sneha-samaṃ dadyāt pañca-prabhṛti tu dravam |<BR>
nāṅgulī-grāhi-tā kalke na snehe 'gnau sa-śabda-tā || 17 ||<BR>
     6.17av  dravaṃ tu pañca-prabhṛti     6.17bv  pṛthak sneha-samaṃ kṣipet<BR>
śuṣka-dravyaṃ yadā na syāt tadā sadyaḥ-samuddhṛtam |<BR>
dvi-guṇaṃ tat prayoktavyaṃ kuḍavādi dravaṃ tathā || 17.1+1 ||<BR>
varṇādi-saṃpac ca yadā tadainaṃ śīghram āharet |<BR>
ghṛtasya phenopaśamas tailasya tu tad-udbhavaḥ || 18 ||<BR>
     6.18dc  tailasya ca tad-udbhavaḥ<BR>
lehasya tantu-mat-tāpsu majjanaṃ saraṇaṃ na ca |<BR>
pākas tu tri-vidho mandaś cikkaṇaḥ khara-cikkaṇaḥ || 19 ||<BR>
     6.19bv  majjanaṃ śaraṇaṃ na ca<BR>
mandaḥ kalka-same kiṭṭe cikkaṇo madanopame |<BR>
kiñ-cit sīdati kṛṣṇe ca vartya-māne ca paścimaḥ || 20 ||<BR>
     6.20dv  varti-māne ca paścimaḥ     6.20dv  vartamāne ca paścimaḥ     6.20dv <BR>
vartamāne tu paścimaḥ<BR>
dagdho 'ta ūrdhvaṃ niṣkāryaḥ syād āmas tv agni-sāda-kṛt |<BR>
mṛdur nasye kharo 'bhyaṅge pāne vastau ca cikkaṇaḥ || 21 ||<BR>
śāṇaṃ pāṇi-talaṃ muṣṭiṃ kuḍavaṃ prastham āḍhakam |<BR>
droṇaṃ vahaṃ ca krama-śo vijānīyāc catur-guṇam || 22 ||<BR>
dvi-guṇaṃ yojayed ārdraṃ kuḍavādi tathā dravam |<BR>
peṣaṇāloḍane vāri sneha-pāke ca nir-drave || 23 ||<BR>
kalpayet sadṛśān bhāgān pramāṇaṃ yatra noditam |<BR>
kalkī-kuryāc ca bhaiṣajyam a-nirūpita-kalpanam || 24 ||<BR>
aṅgān-uktau tu mūlaṃ syād a-prasiddhau tad eva tu |<BR>
dvau śāṇau vaṭakaḥ kolaṃ badaraṃ draṅkṣaṇaś ca tau || 25 ||<BR>
     6.25av  a-nirdiṣṭā-prasiddheṣu     6.25bv  mūlaṃ grāhyaṃ tvag-ādiṣu     6.25cv <BR>
dvau śāṇau vaṭakaḥ kolo<BR>
ṣaḍ vaṃśyas tu marīciḥ syāt ṣaṇ marīcyas tu sarṣapaḥ |<BR>
taṇḍulaḥ sarṣapās tv aṣṭau dhānya-māṣas tu tau yavaḥ || 25.1+(1) ||<BR>
     6.25.1+(1)dv  dhānya-māṣaś ca tau yavaḥ<BR>
tāv aṇḍikā caturbhis tair māṣakaḥ śāṇakas tathā || 25.1+(2)ab ||<BR>
     6.25.1+(2)av  tāvanto gaditā māṣāḥ     6.25.1+(2)av  tais turyair guñjakā māṣas<BR>
     6.25.1+(2)bv  śāṇo 'yaṃ munibhiḥ smṛtaḥ     6.25.1+(2)bv  turyābhiḥ śāṇakaḥ smṛtaḥ<BR>
akṣaṃ picuḥ pāṇi-talaṃ suvarṇaṃ kavaḍa-grahaḥ |<BR>
karṣo biḍāla-padakaṃ tindukaḥ pāṇi-mānikā || 26 ||<BR>
     6.26bv  suvarṇaṃ kavaḍa-graham     6.26dv  tindukaṃ pāṇi-mānikā<BR>
śabdānya-tvam a-bhinne 'rthe śuktir aṣṭamikā picū |<BR>
palaṃ prakuñco bilvaṃ ca muṣṭir āmraṃ caturthikā || 27 ||<BR>
     6.27av  śabdān evam a-bhinne 'rthe     6.27av  śabdā hy amī a-bhinne 'rthe<BR>
dve pale prasṛtas tau dvāv añjalis tau tu mānikā |<BR>
āḍhakaṃ bhājanaṃ kaṃso droṇaḥ kumbho ghaṭo 'rmaṇam || 28 ||<BR>
     6.28av  dve pale prasṛtis tau dvāv<BR>
tulā pala-śataṃ tāni viṃśatir bhāra ucyate |<BR>
himavad-vindhya-śailābhyāṃ prāyo vyāptā vasundharā || 29 ||<BR>
     6.29av  tulā pala-śataṃ tāsāṃ<BR>
saumyaṃ pathyaṃ ca tatrādyam āgneyaṃ vaindhyam auṣadham || 29ū̆ab ||<BR>
     6.29ū̆av  saumyaṃ tatrādyam āgneyaṃ     6.29ū̆bv  vaindhyam auṣadham īritam<BR>
<BR>
Uttarasthāna <BR>
jāta-mātraṃ viśodhyolbād bālaṃ saindhava-sarpiṣā |<BR>
prasūti-kleśitaṃ cānu balā-tailena secayet || 1 ||<BR>
aśmanor vādanaṃ cāsya karṇa-mūle samācaret |<BR>
athāsya dakṣiṇe karṇe mantram uccārayed imam || 2 ||<BR>
aṅgād aṅgāt saṃbhavasi hṛdayād abhijāyase |<BR>
ātmā vai putra-nāmāsi saṃjīva śaradāṃ śatam || 3 ||<BR>
     1.3dv  saṃjīva śaradaḥ śatam<BR>
śatāyuḥ śata-varṣo 'si dīrgham āyur avāpnuhi |<BR>
nakṣatrāṇi diśo rātrir ahaś ca tvābhirakṣatu || 4 ||<BR>
     1.4dv  ahaś catvāri rakṣatu<BR>
svasthī-bhūtasya nābhiṃ ca sūtreṇa catur-aṅgulāt |<BR>
baddhvordhvaṃ vardhayitvā ca grīvāyām avasañjayet || 5 ||<BR>
     1.5cv  baddhvordhvaṃ vardhayitvā tu     1.5dv  grīvāyām avasajjayet<BR>
nābhiṃ ca kuṣṭha-tailena secayet snāpayed anu |<BR>
kṣīri-vṛkṣa-kaṣāyeṇa sarva-gandhodakena vā || 6 ||<BR>
     1.6av  nābhiṃ tu kuṣṭha-tailena     1.6bv  secayet snapayed anu<BR>
koṣṇena tapta-rajata-tapanīya-nimajjanaiḥ |<BR>
tato dakṣiṇa-tarjanyā tālūnnamyāvaguṇṭhayet || 7 ||<BR>
śirasi sneha-picunā prāśyaṃ cāsya prayojayet |<BR>
hareṇu-mātraṃ medhāyur-balārtham abhimantritam || 8 ||<BR>
     1.8bv  prāśaṃ cāsya prayojayet<BR>
aindrī-brāhmī-vacā-śaṅkhapuṣpī-kalkaṃ ghṛtaṃ madhu |<BR>
cāmīkara-vacā-brāhmī-tāpya-pathyā rajī-kṛtāḥ || 9 ||<BR>
     1.9dv  -kuṣṭha-pathyā rajī-kṛtāḥ<BR>
lihyān madhu-ghṛtopetā hema-dhātrī-rajo 'tha-vā |<BR>
garbhāmbhaḥ saindhava-vatā sarpiṣā vāmayet tataḥ || 10 ||<BR>
     1.10cv  garbhāmbhaḥ saindhava-vacā-     1.10dv  -sarpiṣā vāmayet tataḥ<BR>
prājāpatyena vidhinā jāta-karmāṇi kārayet |<BR>
sirāṇāṃ hṛdaya-sthānāṃ vivṛta-tvāt prasūtitaḥ || 11 ||<BR>
tṛtīye 'hni caturthe vā strīṇāṃ stanyaṃ pravartate |<BR>
prathame divase tasmāt tri-kālaṃ madhu-sarpiṣī || 12 ||<BR>
anantā-miśrite mantra-pāvite prāśayec chiśum |<BR>
dvitīye lakṣmaṇā-siddhaṃ tṛtīye ca ghṛtaṃ tataḥ || 13 ||<BR>
prāṅ-niṣiddha-stanasyāsya tat-pāṇi-tala-saṃmitam |<BR>
stanyānu-pānaṃ dvau kālau nava-nītaṃ prayojayet || 14 ||<BR>
mātur eva pibet stanyaṃ tad dhy alaṃ deha-vṛddhaye |<BR>
stanya-dhātryāv ubhe kārye tad-a-saṃpadi vatsale || 15 ||<BR>
     1.15bv  tat paraṃ deha-vṛddhaye<BR>
a-vyaṅge brahma-cāriṇyau varṇa-prakṛtitaḥ same |<BR>
nī-ruje madhya-vayasau jīvad-vatse na lolupe || 16 ||<BR>
hitāhāra-vihāreṇa yatnād upacarec ca te |<BR>
śuk-krodha-laṅghanāyāsāḥ stanya-nāśasya hetavaḥ || 17 ||<BR>
stanyasya sīdhu-varjyāni madyāny ānūpa-jā rasāḥ |<BR>
kṣīraṃ kṣīriṇya oṣadhyaḥ śokādeś ca viparyayaḥ || 18 ||<BR>
     1.18cv  kṣīraṃ kṣīriṇy auṣadhayaḥ<BR>
viruddhāhāra-bhuktāyāḥ kṣudhitāyā vi-cetasaḥ |<BR>
praduṣṭa-dhātor garbhiṇyāḥ stanyaṃ roga-karaṃ śiśoḥ || 19 ||<BR>
     1.19av  viruddhāhāra-ceṣṭāyāḥ<BR>
stanyā-bhāve payaś chāgaṃ gavyaṃ vā tad-guṇaṃ pibet |<BR>
hrasvena pañca-mūlena sthirābhyāṃ vā sitā-yutam || 20 ||<BR>
     1.20cv  mūlaiḥ siddhaṃ bṛhaty-ādyaiḥ<BR>
ṣaṣṭhīṃ niśāṃ viśeṣeṇa kṛta-rakṣā-bali-kriyāḥ |<BR>
jāgṛyur bāndhavās tasya dadhataḥ paramāṃ mudam || 21 ||<BR>
daśame divase pūrṇe vidhibhiḥ sva-kulocitaiḥ |<BR>
kārayet sūtikotthānaṃ nāma bālasya cārcitam || 22 ||<BR>
     1.22bv  vidhi-vat sva-kulocitaiḥ<BR>
bibhrato 'ṅgair manohvāla-rocanāguru-candanam |<BR>
nakṣatra-devatā-yuktaṃ bāndhavaṃ vā samākṣaram || 23 ||<BR>
tataḥ prakṛti-bhedokta-rūpair āyuḥ-parīkṣaṇam |<BR>
prāg-udak-śirasaḥ kuryād bālasya jñāna-vān bhiṣak || 24 ||<BR>
śuci-dhautopadhānāni nir-valīni mṛdūni ca |<BR>
śayyāstaraṇa-vāsāṃsi rakṣo-ghnair dhūpitāni ca || 25 ||<BR>
kāko viśastaḥ śastaś ca dhūpane trivṛtānvitaḥ |<BR>
jīvat-khaḍgādi-śṛṅgotthān sadā bālaḥ śubhān maṇīn || 26 ||<BR>
     1.26av  kaṅko viśastaḥ śastaś ca     1.26cv  jīvat-khaḍgādi-śṛṅga-sthān<BR>
dhārayed auṣadhīḥ śreṣṭhāḥ brāhmy-aindrī-jīvakādikāḥ |<BR>
hastābhyāṃ grīvayā mūrdhnā viśeṣāt satataṃ vacām || 27 ||<BR>
     1.27av  dhārayec cauṣadhīḥ śreṣṭhā     1.27av  dhārayed auṣadhīś ceṣṭā<BR>
āyur-medhā-smṛti-svāsthya-karīṃ rakṣo-'bhirakṣiṇīm |<BR>
ṣaṭ-saptāṣṭama-māseṣu nī-rujasya śubhe 'hani || 28 ||<BR>
     1.28cv  ṣaṭ-saptāṣṭasu māseṣu<BR>
karṇau himāgame vidhyed dhātry-aṅka-sthasya sāntvayan |<BR>
prāg dakṣiṇaṃ kumārasya bhiṣag vāmaṃ tu yoṣitaḥ || 29 ||<BR>
dakṣiṇena dadhat sūcīṃ pālīm anyena pāṇinā |<BR>
madhyataḥ karṇa-pīṭhasya kiñ-cid gaṇḍāśrayaṃ prati || 30 ||<BR>
jarāyu-mātra-pracchanne ravi-raśmy-avabhāsite |<BR>
ghṛtasya niś-calaṃ samyag alaktaka-rasāṅkite || 31 ||<BR>
vidhyed daiva-kṛte cchidre sakṛd evarju lāghavāt |<BR>
nordhvaṃ na pārśvato nādhaḥ sirās tatra hi saṃśritāḥ || 32 ||<BR>
kālikā-marmarī-raktās tad-vyadhād rāga-rug-jvarāḥ |<BR>
sa-śopha-dāha-saṃrambha-manyā-stambhāpatānakāḥ || 33 ||<BR>
     1.33bv  tad-bādhād rāga-rug-jvarāḥ<BR>
teṣāṃ yathāmayaṃ kuryād vibhajyāśu cikitsitam |<BR>
sthāne vyadhān na rudhiraṃ na rug-rāgādi-saṃbhavaḥ || 34 ||<BR>
     1.34cv  sthāna-vyadhān na rudhiraṃ<BR>
snehāktaṃ sūcy-anusyūtaṃ sūtraṃ cānu nidhāpayet |<BR>
āma-tailena siñcec ca bahalāṃ tad-vad ārayā || 35 ||<BR>
vidhyet pālīṃ hita-bhujaḥ saṃcāryātha sthavīyasī |<BR>
vartis try-ahāt tato rūḍhaṃ vardhayeta śanaiḥ śanaiḥ || 36 ||<BR>
     1.36bv  saṃcāryānyā sthavīyasī     1.36cv  vartis try-ahāt tato rūḍhāṃ<BR>
athainaṃ jāta-daśanaṃ krameṇāpanayet stanāt |<BR>
pūrvoktaṃ yojayet kṣīram annaṃ ca laghu bṛṃhaṇam || 37 ||<BR>
     1.37av  jāta-dantaṃ śiśuṃ śīte     1.37bv  krama-śo 'panayet stanāt<BR>
priyāla-majja-madhuka-madhu-lāja-sitopalaiḥ |<BR>
apa-stanasya saṃyojyaḥ prīṇano modakaḥ śiśoḥ || 38 ||<BR>
dīpano bāla-bilvailā-śarkarā-lāja-saktubhiḥ |<BR>
saṃgrāhī dhātakī-puṣpa-śarkarā-lāja-tarpaṇaiḥ || 39 ||<BR>
rogāṃś cāsya jayet saumyair bheṣajair a-viṣādakaiḥ |<BR>
anya-trātyayikād vyādher virekaṃ su-tarāṃ tyajet || 40 ||<BR>
     1.40bv  bheṣajair a-viṣādikaiḥ     1.40bv  bheṣajair a-vipādikaiḥ     1.40bv  bheṣajair<BR>
a-vipādakaiḥ<BR>
trāsayen nā-vidheyaṃ taṃ trastaṃ gṛhṇanti hi grahāḥ |<BR>
vastra-vātāt para-sparśāt pālayel laṅghanāc ca tam || 41 ||<BR>
     1.41av  trāsayen nā-vidheyaṃ ca     1.41cv  vastra-pātāt khara-sparśāt     1.41cv <BR>
vastra-pātāt para-sparśāt<BR>
     1.41dv  pālayel laṅghitāc ca tam<BR>
brāhmī-siddhārthaka-vacā-śārivā-kuṣṭha-saindhavaiḥ |<BR>
sa-kaṇaiḥ sādhitaṃ pītaṃ vāṅ-medhā-smṛti-kṛd ghṛtam || 42 ||<BR>
āyuṣyaṃ pāpma-rakṣo-ghnaṃ bhūtonmāda-nibarhaṇam |<BR>
vacendulekhā-maṇḍūkī-śaṅkhapuṣpī-śatāvarīḥ || 43 ||<BR>
     1.43cv  vacendulekhā maṇḍūkī     1.43dv  śaṅkhapuṣpī śatāvarī<BR>
brahmasomāmṛtā-brāhmīḥ kalkī-kṛtya palāṃśikāḥ |<BR>
aṣṭāṅgaṃ vipacet sarpiḥ prasthaṃ kṣīra-catur-guṇam || 44 ||<BR>
     1.44av  brahmasomāṃrtā brāhmī     1.44bv  kalkī-kṛtya palāṃśikaiḥ     1.44dv <BR>
prasthaṃ kṣīraṃ catur-guṇam<BR>
tat pītaṃ dhanyam āyuṣyaṃ vāṅ-medhā-smṛti-buddhi-kṛt |<BR>
ajā-kṣīrābhayā-vyoṣa-pāṭhogrā-śigru-saindhavaiḥ || 45 ||<BR>
     1.45bv  vāṅ-medhā-smṛti-kṛt param     1.45bv  vāṅ-medhā-smṛti-vahni-kṛt     1.45dv <BR>
-pāṭhogrā-śakra-saindhavaiḥ<BR>
siddhaṃ sārasvataṃ sarpir vāṅ-medhā-smṛti-vahni-kṛt |<BR>
vacāmṛtā-śaṭhī-pathyā-śaṅkhinī-vella-nāgaraiḥ || 46 ||<BR>
     1.46bv  vāṅ-medhā-smṛti-buddhi-kṛt     1.46cv  vacāmṛtā-varī-pathyā-<BR>
apāmārgeṇa ca ghṛtaṃ sādhitaṃ pūrva-vad guṇaiḥ |<BR>
hema śveta-vacā kuṣṭham arkapuṣpī sa-kāñcanā || 47 ||<BR>
     1.47cv  hema śveta-vacā kuṣṭhaṃ     1.47dv  śaṅkhapuṣpī sa-kāñcanā     1.47dv <BR>
śaṅkhapuṣpī sa-rocanā<BR>
hema matsyākṣakaḥ śaṅkhaḥ kaiḍaryaḥ kanakaṃ vacā |<BR>
catvāra ete pādoktāḥ prāśā madhu-ghṛta-plutāḥ || 48 ||<BR>
     1.48av  hema matsyākṣakaḥ phañjī     1.48bv  kaiḍaryaṃ kanakaṃ vacā     1.48dv <BR>
prāśyā madhu-ghṛta-plutāḥ<BR>
varṣaṃ līḍhā vapur-medhā-bala-varṇa-karāḥ śubhāḥ |<BR>
vacā-yaṣṭy-āhva-sindhūttha-pathyā-nāgara-dīpyakaiḥ || 49 ||<BR>
śudhyate vāg ghavir-līḍhaiḥ sa-kuṣṭha-kaṇa-jīrakaiḥ || 49ū̆ab ||<BR>
     1.49ū̆av  śudhyate vāg ghṛtālīḍhaiḥ<BR>
<BR>
Uttarasthāna <BR>
tri-vidhaḥ kathito bālaḥ kṣīrānnobhaya-vartanaḥ |<BR>
svāsthyaṃ tābhyām a-duṣṭābhyāṃ duṣṭābhyāṃ roga-saṃbhavaḥ || 1 ||<BR>
yad adbhir eka-tāṃ yāti na ca doṣair adhiṣṭhitam |<BR>
tad viśuddhaṃ payo vātād duṣṭaṃ tu plavate 'mbhasi || 2 ||<BR>
     2.2dv  duṣṭaṃ tu plavate jale<BR>
kaṣāyaṃ phenilaṃ rūkṣaṃ varco-mūtra-vibandha-kṛt |<BR>
pittād uṣṇāmla-kaṭukaṃ pīta-rājy apsu dāha-kṛt || 3 ||<BR>
kaphāt sa-lavaṇaṃ sāndraṃ jale majjati picchilam |<BR>
saṃsṛṣṭa-liṅgaṃ saṃsargāt tri-liṅgaṃ sāṃnipātikam || 4 ||<BR>
yathā-sva-liṅgāṃs tad vyādhīn janayaty upayojitam |<BR>
śiśos tīkṣṇam abhīkṣṇaṃ ca rodanāl lakṣayed rujam || 5 ||<BR>
     2.5cv  śiśos tīkṣṇam a-tīkṣṇaṃ ca<BR>
sa yaṃ spṛśed bhṛśaṃ deśaṃ yatra ca sparśanā-kṣamaḥ |<BR>
tatra vidyād rujaṃ mūrdhni rujaṃ cākṣi-nimīlanāt || 6 ||<BR>
     2.6av  svayaṃ spṛśed bhṛśaṃ deśaṃ     2.6bv  yatra ca sparśanā-kṣamam<BR>
hṛdi jihvauṣṭha-daśana-śvāsa-muṣṭi-nipīḍanaiḥ |<BR>
koṣṭhe vibandha-vamathu-stana-daṃśāntra-kūjanaiḥ || 7 ||<BR>
     2.7bv  -śvāsa-muṣṭi-nipīḍitaiḥ     2.7dv  -stanya-dveṣāntra-kūjanaiḥ<BR>
ādhmāna-pṛṣṭha-namana-jaṭharonnamanair api |<BR>
vastau guhye ca viṇ-mūtra-saṅgottrāsa-dig-īkṣaṇaiḥ || 8 ||<BR>
atha dhātryāḥ kriyāṃ kuryād yathā-doṣaṃ yathāmayam |<BR>
tatra vātātmake stanye daśa-mūlaṃ try-ahaṃ pibet || 9 ||<BR>
atha-vāgni-vacā-pāṭhā-kaṭukā-kuṣṭha-dīpyakam |<BR>
sa-bhārgī-dāru-sarala-vṛścikālī-kaṇoṣaṇam || 10 ||<BR>
tataḥ pibed anya-tamaṃ vāta-vyādhi-haraṃ ghṛtam |<BR>
anu cāccha-surām evaṃ snigdhāṃ mṛdu virecayet || 11 ||<BR>
     2.11bv  vāta-vyādhi-hitaṃ ghṛtam<BR>
vasti-karma tataḥ kuryāt svedādīṃś cānilāpahān |<BR>
rāsnājamodā-sarala-devadāru-rajo-'nvitam || 12 ||<BR>
bālo lihyād ghṛtaṃ tair vā vipakvaṃ sa-sitopalam |<BR>
pitta-duṣṭe 'mṛtābhīru-paṭolī-nimba-candanam || 13 ||<BR>
dhātrī kumāraś ca pibet kvāthayitvā sa-śārivam |<BR>
atha-vā tri-phalā-musta-bhūnimba-kaṭu-rohiṇīḥ || 14 ||<BR>
śārivādiṃ paṭolādiṃ padmakādiṃ tathā gaṇam |<BR>
ghṛtāny ebhiś ca siddhāni pitta-ghnaṃ ca virecanam || 15 ||<BR>
śītāṃś cābhyaṅga-lepādīn yuñjyāc chleṣmātmake punaḥ |<BR>
yaṣṭy-āhva-saindhava-yutaṃ kumāraṃ pāyayed ghṛtam || 16 ||<BR>
sindhūttha-pippalī-mad vā piṣṭaiḥ kṣaudra-yutair atha |<BR>
rāṭha-puṣpaiḥ stanau limpec chiśoś ca daśana-cchadau || 17 ||<BR>
     2.17av  sindhūttha-pippalī-madya-     2.17av  sindhūttha-pippalī-mustā-     2.17av <BR>
sindhūttha-pippalī-mūrvā-<BR>
     2.17bv  -piṣṭaiḥ kṣaudra-yutair atha<BR>
sukham evaṃ vamed bālaḥ tīkṣṇair dhātrīṃ tu vāmayet |<BR>
athācarita-saṃsargī mustādiṃ kvathitaṃ pibet || 18 ||<BR>
tad-vat tagara-pṛthvīkā-suradāru-kaliṅgakān |<BR>
atha-vātiviṣā-musta-ṣaḍgranthā-pañca-kolakam || 19 ||<BR>
     2.19bv  -suradāru-kaliṅgakam     2.19dv  -ṣaḍgranthā-pañca-kolakān<BR>
stanye tri-doṣa-maline dur-gandhy āmaṃ jalopamam |<BR>
vibaddham acchaṃ vicchinnaṃ phenilaṃ copaveśyate || 20 ||<BR>
śakṛn nānā-vyathā-varṇaṃ mūtraṃ pītaṃ sitaṃ ghanam |<BR>
jvarā-rocaka-tṛṭ-chardi-śuṣkodgāra-vijṛmbhikāḥ || 21 ||<BR>
aṅga-bhaṅgo 'ṅga-vikṣepaḥ kūjanaṃ vepathur bhramaḥ |<BR>
ghrāṇākṣi-mukha-pākādyā jāyante 'nye 'pi taṃ gadam || 22 ||<BR>
     2.22bv  kvaṇanaṃ vepathur bhramaḥ<BR>
kṣīrālasakam ity āhur atyayaṃ cāti-dāruṇam |<BR>
tatrāśu dhātrīṃ bālaṃ ca vamanenopapādayet || 23 ||<BR>
vihitāyāṃ ca saṃsargyāṃ vacādiṃ yojayed gaṇam |<BR>
niśādiṃ vātha-vā mādrī-pāṭhā-tiktā-ghanāmayān || 24 ||<BR>
pāṭhā-śuṇṭhy-amṛtā-tikta-tiktā-devāhva-śārivāḥ |<BR>
sa-musta-mūrvendrayavāḥ stanya-doṣa-harāḥ param || 25 ||<BR>
anubandhe yathā-vyādhi pratikurvīta kāla-vit |<BR>
dantodbhedaś ca rogāṇāṃ sarveṣām api kāraṇam || 26 ||<BR>
viśeṣāj jvara-viḍ-bheda-kāsa-cchardi-śiro-rujām |<BR>
abhiṣyandasya pothakyā visarpasya ca jāyate || 27 ||<BR>
pṛṣṭha-bhaṅge biḍālānāṃ barhiṇāṃ ca śikhodbhave |<BR>
dantodbhede ca bālānāṃ na hi kiñ-cin na dūyate || 28 ||<BR>
     2.28cv  dantodbhave ca bālānāṃ<BR>
yathā-doṣaṃ yathā-rogaṃ yathodrekaṃ yathā-bhayam |<BR>
vibhajya deśa-kālādīṃs tatra yojyaṃ bhiṣag-jitam || 29 ||<BR>
     2.29bv  yathodrekaṃ yathā-balam     2.29bv  yathodrekaṃ yathā-vayaḥ     2.29bv <BR>
yathodrekaṃ yathāśayam<BR>
ta eva doṣā dūṣyāś ca jvarādyā vyādhayaś ca yat |<BR>
atas tad eva bhaiṣajyaṃ mātrā tv asya kanīyasī || 30 ||<BR>
     2.30bv  jvarādyā vyādhayaś ca te<BR>
saukumāryālpa-kāya-tvāt sarvānnān-upasevanāt |<BR>
snigdhā eva sadā bālā ghṛta-kṣīra-niṣevaṇāt || 31 ||<BR>
     2.31bv  sarvānnān-upasevanaiḥ<BR>
sadyas tān vamanaṃ tasmāt pāyayen mati-mān mṛdu |<BR>
stanyasya tṛptaṃ vamayet kṣīra-kṣīrānna-sevinam || 32 ||<BR>
pīta-vantaṃ tanuṃ peyām annādaṃ ghṛta-saṃyutām |<BR>
vastiṃ sādhye virekeṇa marśena pratimarśanam || 33 ||<BR>
yuñjyād virecanādīṃs tu dhātryā eva yathoditān |<BR>
mūrvā-vyoṣa-varā-kola-jambū-tvag-dāru-sarṣapāḥ || 34 ||<BR>
     2.34av  yuñjyād virecanādīṃś ca     2.34cv  mūrvā-vyoṣa-vacā-kola-     2.34cv <BR>
mūrvā-vyoṣa-varāṅkolla-<BR>
sa-pāṭhā madhunā līḍhāḥ stanya-doṣa-harāḥ param |<BR>
danta-pālīṃ sa-madhunā cūrṇena pratisārayet || 35 ||<BR>
     2.35bv  stanya-doṣa-nibarhaṇāḥ<BR>
pippalyā dhātakī-puṣpa-dhātrī-phala-kṛtena vā |<BR>
lāva-tittiri-vallūra-rajaḥ puṣpa-rasa-drutam || 36 ||<BR>
     2.36bv  -dhātrī-phala-rasena vā     2.36dv  -rajaḥ puṣpa-rasa-plutam     2.36dv  -rajaḥ<BR>
puṣpa-rasāplutam<BR>
drutaṃ karoti bālānāṃ danta-kesara-van mukham |<BR>
vacā-dvi-bṛhatī-pāṭhā-kaṭukātiviṣā-ghanaiḥ || 37 ||<BR>
madhuraiś ca ghṛtaṃ siddhaṃ siddhaṃ daśana-janmani |<BR>
rajanī-dāru-sarala-śreyasī-bṛhatī-dvayam || 38 ||<BR>
     2.38cv  rajanī-dāru-saralāḥ     2.38dv  śreyasī-bṛhatī-dvayam<BR>
pṛśniparṇī śatāhvā ca līḍhaṃ mākṣika-sarpiṣā |<BR>
grahaṇī-dīpanaṃ śreṣṭhaṃ mārutasyānulomanam || 39 ||<BR>
atīsāra-jvara-śvāsa-kāmalā-pāṇḍu-kāsa-nut |<BR>
bālasya sarva-rogeṣu pūjitaṃ bala-varṇa-dam || 40 ||<BR>
     2.40bv  -kāmalā-pāṇḍu-roga-nut<BR>
samaṅgā-dhātakī-lodhra-kuṭannaṭa-balā-dvayaiḥ |<BR>
mahā-sahā-kṣudra-sahā-mudga-bilva-śalāṭubhiḥ || 41 ||<BR>
     2.41bv  -kuṭannaṭa-balāhvayaiḥ     2.41bv  -kuṭannaṭa-vaṭāhvayaiḥ<BR>
sa-kārpāsī-phalais toye sādhitaiḥ sādhitaṃ ghṛtam |<BR>
kṣīra-mastu-yutaṃ hanti śīghraṃ dantodbhavodbhavān || 42 ||<BR>
vividhān āmayān etad vṛddha-kāśyapa-nirmitam |<BR>
dantodbhaveṣu rogeṣu na bālam atiyantrayet || 43 ||<BR>
     2.43cv  dantodbhedottha-rogeṣu<BR>
svayam apy upaśāmyanti jāta-dantasya yad-gadāḥ |<BR>
aty-ahaḥ-svapna-śītāmbu-ślaiṣmika-stanya-sevinaḥ || 44 ||<BR>
     2.44dv  -ślaiṣmika-stanya-pāyinaḥ<BR>
śiśoḥ kaphena ruddheṣu srotaḥsu rasa-vāhiṣu |<BR>
a-rocakaḥ pratiśyāyo jvaraḥ kāsaś ca jāyate || 45 ||<BR>
kumāraḥ śuṣyati tataḥ snigdha-śukla-mukhekṣaṇaḥ |<BR>
saindhava-vyoṣa-śārṅgaṣṭā-pāṭhā-giri-kadambakān || 46 ||<BR>
     2.46dv  -pāṭhā-giri-kadambakam<BR>
śuṣyato madhu-sarpirbhyām a-rucy-ādiṣu yojayet |<BR>
aśoka-rohiṇī-yuktaṃ pañca-kolaṃ ca cūrṇitam || 47 ||<BR>
badarī-dhātakī-dhātrī-cūrṇaṃ vā sarpiṣā drutam |<BR>
sthirā-vacā-dvi-bṛhatī-kākolī-pippalī-nataiḥ || 48 ||<BR>
     2.48bv  -cūrṇaṃ vā sarpiṣāplutam<BR>
niculotpala-varṣābhū-bhārgī-mustaiś ca kārṣikaiḥ |<BR>
siddhaṃ prasthārdham ājyasya srotasāṃ śodhanaṃ param || 49 ||<BR>
siṃhy-aśvagandhā-surasā-kaṇā-garbhaṃ ca tad-guṇam |<BR>
yaṣṭy-āhva-pippalī-lodhra-padmakotpala-candanaiḥ || 50 ||<BR>
tālīśa-śārivābhyāṃ ca sādhitaṃ śoṣa-jid ghṛtam |<BR>
śṛṅgī-madhūlikā-bhārgī-pippalī-devadārubhiḥ || 51 ||<BR>
aśvagandhā-dvi-kākolī-rāsnarṣabhaka-jīvakaiḥ |<BR>
śūrpaparṇī-viḍaṅgaiś ca kalkitaiḥ sādhitaṃ ghṛtam || 52 ||<BR>
śaśottamāṅga-niryūhe śuṣyataḥ puṣṭi-kṛt param |<BR>
vacā-vayaḥsthā-tagara-kāyasthā-corakaiḥ śṛtam || 53 ||<BR>
basta-mūtra-surābhyāṃ ca tailam abhyañjane hitam |<BR>
lākṣā-rasa-samaṃ taila-prasthaṃ mastu catur-guṇam || 54 ||<BR>
     2.54bv  tailān mastu catur-guṇam     2.54cv  lākṣā-rasa-samaṃ tailaṃ     2.54dv <BR>
prasthaṃ mastu catur-guṇam<BR>
aśvagandhā-niśā-dāru-kauntī-kuṣṭhābda-candanaiḥ |<BR>
sa-mūrvā-rohiṇī-rāsnā-śatāhvā-madhukaiḥ samaiḥ || 55 ||<BR>
siddhaṃ lākṣādikaṃ nāma tailam abhyañjanād idam |<BR>
balyaṃ jvara-kṣayonmāda-śvāsāpasmāra-vāta-nut || 56 ||<BR>
yakṣa-rākṣasa-bhūta-ghnaṃ garbhiṇīnāṃ ca śasyate |<BR>
madhunātiviṣā-śṛṅgī-pippalīr lehayec chiśum || 57 ||<BR>
ekāṃ vātiviṣāṃ kāsa-jvara-cchardir-upadrutam |<BR>
pītaṃ pītaṃ vamati yaḥ stanyaṃ taṃ madhu-sarpiṣā || 58 ||<BR>
     2.58bv  -jvara-cchardibhir arditam     2.58cv  pītaṃ pītaṃ ca vamati     2.58dv  yaḥ<BR>
stanyaṃ madhu-sarpiṣā<BR>
dvi-vārtākī-phala-rasaṃ pañca-kolaṃ ca lehayet |<BR>
pippalī-pañca-lavaṇaṃ kṛmijit-pāribhadrakam || 59 ||<BR>
     2.59cv  pippalī-pañca-lavaṇa-     2.59dv  -kṛmijit-pāribhadrakam     2.59dv  viḍaṅgaṃ<BR>
pāribhadrakam<BR>
tad-val lihyāt tathā vyoṣaṃ maṣīṃ vā roma-carmaṇām |<BR>
lābhataḥ śalyaka-śvāvid-godharkṣa-śikhi-janmanām || 60 ||<BR>
khadirārjuna-tālīśa-kuṣṭha-candana-je rase |<BR>
sa-kṣīraṃ sādhitaṃ sarpir vamathuṃ viniyacchati || 61 ||<BR>
hanu-mūla-gato vāyur danta-deśāsthi-go-caraḥ |<BR>
yadā śiśoḥ prakupito nottiṣṭhanti tadā dvi-jāḥ || 61+(1) ||<BR>
     2.61+(1)av  hanu-mūlāśrito vāyur     2.61+(1)bv  danta-deśān viśoṣayet     2.61+(1)bv <BR>
danta-deśān viśodhayet<BR>
rūkṣāśino vātikasya cālayaty anilaḥ sirāḥ |<BR>
hanv-āśrayāḥ prasuptasya dantaiḥ śabdaṃ karoty ataḥ || 61+(2) ||<BR>
sa-danto jāyate yas tu dantāḥ prāg yasya cottarāḥ |<BR>
kurvīta tasminn utpāte śāntiṃ taṃ ca dvi-jātaye || 62 ||<BR>
     2.62dv  śāntikaṃ ca dvi-jātaye<BR>
dadyāt sa-dakṣiṇaṃ bālaṃ naigameṣaṃ ca pūjayet |<BR>
tālu-māṃse kaphaḥ kruddhaḥ kurute tālu-kaṇṭakam || 63 ||<BR>
     2.63bv  sainikeśaṃ ca pūjayet<BR>
tena tālu-pradeśasya nimna-tā mūrdhni jāyate |<BR>
tālu-pātaḥ stana-dveṣaḥ kṛcchrāt pānaṃ śakṛd-dravam || 64 ||<BR>
tṛḍ-āsya-kaṇḍv-akṣi-rujā grīvā-dur-dhara-tā vamiḥ |<BR>
tatrotkṣipya yava-kṣāra-kṣaudrābhyāṃ pratisārayet || 65 ||<BR>
tālu tad-vat kaṇā-śuṇṭhī-go-śakṛd-rasa-saindhavaiḥ |<BR>
śṛṅgavera-niśā-bhṛṅgaṃ kalkitaṃ vaṭa-pallavaiḥ || 66 ||<BR>
baddhvā go-śakṛtā liptam kukūle svedayet tataḥ |<BR>
rasena limpet tālv-āsyaṃ netre ca pariṣecayet || 67 ||<BR>
harītakī-vacā-kuṣṭha-kalkaṃ mākṣika-saṃyutam |<BR>
pītvā kumāraḥ stanyena mucyate tālu-kaṇṭakāt || 68 ||<BR>
malopalepāt svedād vā gude rakta-kaphodbhavaḥ |<BR>
tāmro vraṇo 'ntaḥ kaṇḍū-mān jāyate bhūry-upadravaḥ || 69 ||<BR>
ke-cit taṃ mātṛkā-doṣaṃ vadanty anye 'hi-pūtanam |<BR>
pṛṣṭhārur guda-kuṭṭaṃ ca ke-cic ca tam a-nāmikam || 70 ||<BR>
     2.70av  ke-cic ca tam a-nāmakam     2.70bv  vadanty anye 'pi pūtanam     2.70bv <BR>
vadanty anye tu pūtanam<BR>
     2.70bc  vadanty anye hi pūtanam     2.70cv  pṛṣṭhārur guda-kaṇḍūṃ ca     2.70cv <BR>
pṛṣṭhārur guda-kiṭṭaṃ ca<BR>
     2.70cv  pṛṣṭhārur guda-kuṣṭhaṃ ca<BR>
tatra dhātryāḥ payaḥ śodhyaṃ pitta-śleṣma-harauṣadhaiḥ |<BR>
śṛta-śītaṃ ca śītāmbu-yuktam antara-pānakam || 71 ||<BR>
     2.71cv  sita-śītaṃ ca śītāmbu-<BR>
sa-kṣaudra-tārkṣya-śailena vraṇaṃ tena ca lepayet |<BR>
tri-phalā-badarī-plakṣa-tvak-kvātha-pariṣecitam || 72 ||<BR>
kāsīsa-rocanā-tuttha-manohvāla-rasāñjanaiḥ |<BR>
lepayed amla-piṣṭair vā cūrṇitair vāvacūrṇayet || 73 ||<BR>
su-ślakṣṇair atha-vā yaṣṭī-śaṅkha-sauvīrakāñjanaiḥ |<BR>
śārivā-śaṅkhanābhibhyām asanasya tvacātha-vā || 74 ||<BR>
rāga-kaṇḍūtkaṭe kuryād rakta-srāvaṃ jalaukasā |<BR>
sarvaṃ ca pitta-vraṇa-jic chasyate guda-kuṭṭake || 75 ||<BR>
     2.75dv  chasyate guda-kiṭṭake<BR>
pāṭhā-vella-dvi-rajanī-musta-bhārgī-punarnavaiḥ |<BR>
sa-bilva-try-ūṣaṇaiḥ sarpiḥ vṛścikālī-yutaiḥ śṛtam || 76 ||<BR>
lihāno mātrayā rogair mucyate mṛttikodbhavaiḥ || 77ab ||<BR>
vyādher yady asya bhaiṣajyaṃ stanas tena pralepitaḥ || 77cd ||<BR>
sthito muhūrtaṃ dhauto 'nu pītas taṃ taṃ jayed gadam || 77ef ||<BR>
     2.77fv  pītas tat taṃ jayed gadam<BR>
<BR>
Uttarasthāna <BR>
purā guhasya rakṣārthaṃ nirmitāḥ śūla-pāṇinā |<BR>
manuṣya-vigrahāḥ pañca sapta strī-vigrahā grahāḥ || 1 ||<BR>
skando viśākho meṣākhyaḥ śva-grahaḥ pitṛ-saṃjñitaḥ |<BR>
śakuniḥ pūtanā śīta-pūtanā-dṛṣṭi-pūtanā || 2 ||<BR>
     3.2av  skando viśākho meṣāsyaḥ<BR>
mukha-maṇḍitikā tad-vad revatī śuṣka-revatī |<BR>
teṣāṃ grahīṣyatāṃ rūpaṃ pratataṃ rodanaṃ jvaraḥ || 3 ||<BR>
     3.3av  mukha-maṇḍanikā tad-vad     3.3av  mukha-maṇḍinikā tad-vad<BR>
sāmānyaṃ rūpam uttrāsa-jṛmbhā-bhrū-kṣepa-dīna-tāḥ |<BR>
phena-srāvordhva-dṛṣṭy-oṣṭha-danta-daṃśa-prajāgarāḥ || 4 ||<BR>
     3.4bv  -jṛmbhā-bhrūtkṣepa-dīna-tāḥ<BR>
rodanaṃ kūjanaṃ stanya-vidveṣaḥ svara-vaikṛtam |<BR>
nakhair a-kasmāt paritaḥ sva-dhātry-aṅga-vilekhanam || 5 ||<BR>
tatraika-nayana-srāvī śiro vikṣipate muhuḥ |<BR>
hataika-pakṣaḥ stabdhāṅgaḥ sa-svedo nata-kandharaḥ || 6 ||<BR>
     3.6bv  śiro vikṣepate muhuḥ     3.6bv  śiro vikṣipyate muhuḥ<BR>
danta-khādī stana-dveṣī trasyan roditi vi-svaram |<BR>
vakra-vaktro vaman lālāṃ bhṛśam ūrdhvaṃ nirīkṣate || 7 ||<BR>
     3.7bv  trasan roditi vi-svaram     3.7cv  vakra-vaktro vamel lālāṃ<BR>
vasāsṛg-gandhir udvigno baddha-muṣṭi-śakṛc chiśuḥ |<BR>
calitaikākṣi-gaṇḍa-bhrūḥ saṃraktobhaya-locanaḥ || 8 ||<BR>
skandārtas tena vaikalyaṃ maraṇaṃ vā bhaved dhruvam |<BR>
saṃjñā-nāśo muhuḥ keśa-luñcanaṃ kandharā-natiḥ || 9 ||<BR>
     3.9bv  maraṇaṃ vā bhaved drutam     3.9cv  saṃjñā-nāśo bhavet keśa-<BR>
vinamya jṛmbhamāṇasya śakṛn-mūtra-pravartanam |<BR>
phenodvamanam ūrdhvekṣā hasta-bhrū-pāda-nartanam || 10 ||<BR>
stana-sva-jihvā-saṃdaṃśa-saṃrambha-jvara-jāgarāḥ |<BR>
pūya-śoṇita-gandhaś ca skandāpasmāra-lakṣaṇam || 11 ||<BR>
ādhmānaṃ pāṇi-pādasya spandanaṃ phena-nirvamaḥ |<BR>
tṛṇ-muṣṭi-bandhātīsāra-svara-dainya-vi-varṇa-tāḥ || 12 ||<BR>
     3.12av  ādhmānaṃ pāṇi-pādāsya-     3.12bv  -spandanaṃ phena-nirvamaḥ     3.12bv <BR>
spandanaṃ phena-nirgamaḥ<BR>
     3.12bv  spandanaṃ hananaṃ bhramaḥ<BR>
kūjanaṃ stananaṃ chardiḥ kāsa-hidhmā-prajāgarāḥ |<BR>
oṣṭha-daṃśāṅga-saṃkoca-stambha-bastābha-gandha-tāḥ || 13 ||<BR>
     3.13av  kūjanaṃ śvasanaṃ chardiḥ     3.13av  kūjanaṃ stambhanaṃ chardiḥ      3.13av <BR>
kūjanaṃ svananaṃ chardiḥ<BR>
ūrdhvaṃ nirīkṣya hasanaṃ madhye vinamanaṃ jvaraḥ |<BR>
mūrchaika-netra-śophaś ca naigameṣa-grahākṛtiḥ || 14 ||<BR>
kampo hṛṣita-roma-tvaṃ svedaś cakṣur-nimīlanam |<BR>
bahir-āyāmanaṃ jihvā-daṃśo 'ntaḥ-kaṇṭha-kūjanam || 15 ||<BR>
     3.15av  kampo harṣita-roma-tvaṃ<BR>
dhāvanaṃ viṭ-sa-gandha-tvaṃ krośanaṃ ca śva-vac chuni |<BR>
roma-harṣo muhus trāsaḥ sahasā rodanaṃ jvaraḥ || 16 ||<BR>
     3.16bv  krośanaṃ śvāna-vac chuni     3.16cv  roma-harṣo muhuḥ śvāsaḥ<BR>
kāsātīsāra-vamathu-jṛmbhā-tṛṭ-śava-gandha-tāḥ |<BR>
aṅgeṣv ākṣepa-vikṣepa-śoṣa-stambha-vi-varṇa-tāḥ || 17 ||<BR>
muṣṭi-bandhaḥ srutiś cākṣṇor bālasya syuḥ pitṛ-grahe |<BR>
srastāṅga-tvam atīsāro jihvā-tālu-gale vraṇāḥ || 18 ||<BR>
sphoṭāḥ sa-dāha-ruk-pākāḥ saṃdhiṣu syuḥ punaḥ punaḥ |<BR>
niśy ahni pravilīyante pāko vaktre gude 'pi vā || 19 ||<BR>
bhayaṃ śakuni-gandha-tvaṃ jvaraś ca śakuni-grahe |<BR>
pūtanāyāṃ vamiḥ kampas tandrā rātrau prajāgaraḥ || 20 ||<BR>
hidhmādhmānaṃ śakṛd-bhedaḥ pipāsā mūtra-nigrahaḥ |<BR>
srasta-hṛṣṭāṅga-roma-tvaṃ kāka-vat pūti-gandhi-tā || 21 ||<BR>
śīta-pūtanayā kampo rodanaṃ tiryag-īkṣaṇam |<BR>
tṛṣṇāntra-kūjo 'tīsāro vasā-vad visra-gandha-tā || 22 ||<BR>
pārśvasyaikasya śīta-tvam uṣṇa-tvam aparasya ca |<BR>
andha-pūtanayā chardir jvaraḥ kāso 'lpa-nidra-tā || 23 ||<BR>
     3.23dv  jvaraḥ kāso 'lpa-vahni-tā<BR>
varcaso bheda-vaivarṇya-daurgandhyāny aṅga-śoṣaṇam |<BR>
dṛṣṭeḥ sādāti-ruk-kaṇḍū-pothakī-janma-śūna-tāḥ || 24 ||<BR>
     3.24cv  dṛṣṭi-prasādo ruk-kaṇḍū-     3.24cv  dṛṣṭi-sādo 'kṣi-ruk-kaṇḍū-     3.24cv <BR>
dṛṣṭi-sādo 'ti-ruk kaṇḍūḥ<BR>
     3.24cv  dṛṣṭi-sādo 'ti-ruk-kaṇḍū-     3.24cv  dṛṣṭeḥ sādo 'kṣi-ruk-kaṇḍū-     3.24dv <BR>
pothakī-janma śūna-tā<BR>
     3.24dv  -pothakī-janma śūna-tā     3.24dv  -pothakī-janma śūnya-tā<BR>
hidhmodvega-stana-dveṣa-vaivarṇya-svara-tīkṣṇa-tāḥ |<BR>
vepathur matsya-gandha-tvam atha-vā sāmla-gandha-tā || 25 ||<BR>
     3.25bv  -vaivarṇyaṃ svara-tīkṣṇa-tā     3.25cv  vamathur matsya-gandha-tvam<BR>
mukha-maṇḍitayā pāṇi-pādāsya-ramaṇīya-tā |<BR>
sirābhir asitābhābhir ācitodara-tā jvaraḥ || 26 ||<BR>
     3.26av  mukha-maṇḍikayā pāṇi-     3.26bv  -pādasya ramaṇīya-tā<BR>
a-rocako 'ṅga-glapanaṃ go-mūtra-sama-gandha-tā |<BR>
revatyāṃ śyāva-nīla-tvaṃ karṇa-nāsākṣi-mardanam || 27 ||<BR>
     3.27cv  revatyā śyāva-nīla-tvaṃ<BR>
kāsa-hidhmākṣi-vikṣepa-vakra-vaktra-tva-rakta-tāḥ |<BR>
basta-gandho jvaraḥ śoṣaḥ purīṣaṃ haritaṃ dravam || 28 ||<BR>
jāyate śuṣka-revatyāṃ kramāt sarvāṅga-saṃkṣayaḥ |<BR>
keśa-śāto 'nna-vidveṣaḥ svara-dainyaṃ vi-varṇa-tā || 29 ||<BR>
     3.29av  jāyate śuṣka-revatyā<BR>
nānā-varṇa-purīṣa-tvam udare granthayaḥ sirāḥ || 29+1ab ||<BR>
rodanaṃ gṛdhra-gandha-tvaṃ dīrgha-kālānuvartanam |<BR>
udare granthayo vṛttā yasya nānā-vidhaṃ śakṛt || 30 ||<BR>
jihvāyā nimna-tā madhye śyāvaṃ tālu ca taṃ tyajet |<BR>
bhuñjāno 'nnaṃ bahu-vidhaṃ yo bālaḥ parihīyate || 31 ||<BR>
     3.31av  jihvāyāṃ nimna-tā madhye<BR>
tṛṣṇā-gṛhītaḥ kṣāmākṣo hanti taṃ śuṣka-revatī |<BR>
hiṃsā-raty-arcanākāṅkṣā graha-grahaṇa-kāraṇam || 32 ||<BR>
tatra hiṃsātmake bālo mahān vā sruta-nāsikaḥ |<BR>
kṣata-jihvaḥ kvaṇed bāḍham a-sukhī sāśru-locanaḥ || 33 ||<BR>
     3.33cv  kṣata-jihvaḥ kvaṇan bāḍham     3.33cv  kṣata-jihvaḥ kvaṇed gāḍham    <BR>
3.33cv  kṣata-jihvo vamed bāḍham<BR>
     3.33dv  a-sukhī sāsra-locanaḥ<BR>
dur-varṇo hīna-vacanaḥ pūti-gandhiś ca jāyate |<BR>
kṣāmo mūtra-purīṣaṃ svaṃ mṛdnāti na jugupsate || 34 ||<BR>
     3.34bv  pūti-gandhis tu jāyate     3.34dv  gṛhṇāti na jugupsate<BR>
hastau codyamya saṃrabdho hanty ātmānaṃ tathā param |<BR>
tad-vac ca śastra-kāṣṭhādyair agniṃ vā dīptam āviśet || 35 ||<BR>
     3.35av  hastau codyamya saṃkruddho<BR>
apsu majjet patet kūpe kuryād anyac ca tad-vidham |<BR>
tṛḍ-dāha-mohān pūyasya cchardanaṃ ca pravartayet || 36 ||<BR>
     3.36cv  tṛḍ-dāha-mohāḥ pūyasya<BR>
raktaṃ ca sarva-mārgebhyo riṣṭotpattiṃ ca taṃ tyajet |<BR>
rahaḥ-strī-rati-saṃlāpa-gandha-srag-bhūṣaṇa-priyaḥ || 37 ||<BR>
     3.37bv  riṣṭotpattiś ca taṃ tyajet<BR>
hṛṣṭaḥ śāntaś ca duḥ-sādhyo rati-kāmena pīḍitaḥ |<BR>
dīnaḥ parimṛśan vaktraṃ śuṣkauṣṭha-gala-tālukaḥ || 38 ||<BR>
     3.38cv  dīnaḥ parimṛśed vaktraṃ<BR>
śaṅkitaṃ vīkṣate rauti dhyāyaty āyāti dīna-tām |<BR>
annam annābhilāṣe 'pi dattaṃ nāti bubhukṣate || 39 ||<BR>
gṛhītaṃ bali-kāmena taṃ vidyāt sukha-sādhanam |<BR>
hantu-kāmaṃ jayed dhomaiḥ siddha-mantra-pravartitaiḥ || 40 ||<BR>
     3.40av  gṛhītaṃ maha-kāmena<BR>
itarau tu yathā-kāmaṃ rati-baly-ādi-dānataḥ |<BR>
atha sādhya-grahaṃ bālaṃ vivikte śaraṇe sthitam || 41 ||<BR>
trir ahnaḥ sikta-saṃmṛṣṭe sadā saṃnihitānale |<BR>
vikīrṇa-bhūti-kusuma-pattra-bījānna-sarṣape || 42 ||<BR>
     3.42av  trir ahnaṃ sikta-saṃmṛṣṭe     3.42av  trir ahnaḥ sikta-saṃsṛṣṭe     3.42av  trir<BR>
ahni sikta-saṃmṛṣṭe<BR>
     3.42av  trir ahni sikta-saṃsṛṣṭe     3.42cv  vikīrṇa-bhūri-kusuma-<BR>
rakṣo-ghna-taila-jvalita-pradīpa-hata-pāpmani |<BR>
vyavāya-madya-piśita-nivṛtta-paricārake || 43 ||<BR>
     3.43bv  -pradīpe hata-pāpmani<BR>
purāṇa-sarpiṣābhyaktaṃ pariṣiktaṃ sukhāmbunā |<BR>
sādhitena balā-nimba-vaijayantī-nṛpadrumaiḥ || 44 ||<BR>
pāribhadraka-kaṭvaṅga-jambū-varuṇa-kaṭtṛṇaiḥ |<BR>
kapotavaṅkāpāmārga-pāṭalā-madhu-śigrubhiḥ || 45 ||<BR>
     3.45dv  -pāṭalī-madhuśigrubhiḥ     3.45dv  -mālatī-madhuśigrubhiḥ<BR>
kākajaṅghā-mahāśvetā-kapittha-kṣīri-pādapaiḥ |<BR>
sa-kadamba-karañjaiś ca dhūpaṃ snātasya cācaret || 46 ||<BR>
     3.46bv  -kapittha-kṣīra-pādapaiḥ<BR>
dvīpi-vyāghrāhi-siṃharkṣa-carmabhir ghṛta-miśritaiḥ |<BR>
pūti-daśāṅga-siddhārtha-vacā-bhallāta-dīpyakaiḥ || 47 ||<BR>
     3.47cv  pūti-daśāṅgī-siddhārtha-<BR>
sa-kuṣṭhaiḥ sa-ghṛtair dhūpaḥ sarva-graha-vimokṣaṇaḥ |<BR>
sarṣapā nimba-pattrāṇi mūlam aśvakhurā vacā || 48 ||<BR>
     3.48av  sa-kuṣṭhaiḥ sādhito dhūpaḥ     3.48dv  mūtram aśvakhurā vacā     3.48dv <BR>
mūlam aśvakhuraṃ vacā<BR>
bhūrja-pattraṃ ghṛtaṃ dhūpaḥ sarva-graha-nivāraṇaḥ |<BR>
anantāmrāsthi-tagaraṃ maricaṃ madhuro gaṇaḥ || 49 ||<BR>
     3.49bv  sarva-graha-nibarhaṇaḥ     3.49cv  anantāmrāsthi-tagara-     3.49dv  -maricaṃ<BR>
madhuro gaṇaḥ<BR>
śṛgālavinnā mustā ca kalkitais tair ghṛtaṃ pacet |<BR>
daśa-mūla-rasa-kṣīra-yuktaṃ tad graha-jit param || 50 ||<BR>
rāsnā-dvy-aṃśumatī-vṛddha-pañca-mūla-balā-ghanāt |<BR>
kvāthe sarpiḥ pacet piṣṭaiḥ śārivā-vyoṣa-citrakaiḥ || 51 ||<BR>
     3.51av  rāsnā-dvy-aṃśumatī-pattra-     3.51av  rāsnā-dvy-aṃśumatī-lodhra-     3.51bv <BR>
-pañca-mūla-vacā-ghanāt<BR>
pāṭhā-viḍaṅga-madhuka-payasyā-hiṅgu-dārubhiḥ |<BR>
sa-granthikaiḥ sendrayavaiḥ śiśos tat satataṃ hitam || 52 ||<BR>
     3.52dv  śiśos tu satataṃ hitam<BR>
sarva-roga-graha-haraṃ dīpanaṃ bala-varṇa-dam |<BR>
śārivā-surabhi-brāhmī-śaṅkhinī-kuṣṭha-sarṣapaiḥ || 53 ||<BR>
     3.53bv  dīpanaṃ bala-vardhanam     3.53dv  -śaṅkhinī-kṛṣṇa-sarṣapaiḥ<BR>
vacāśvagandhā-surasa-yuktaiḥ sarpir vipācayet |<BR>
tan nāśayed grahān sarvān pānenābhyañjanena ca || 54 ||<BR>
     3.54av  vacāśvagandhā-surasā-<BR>
go-śṛṅga-carma-vālāhi-nirmokaṃ vṛṣa-daṃśa-viṭ |<BR>
nimba-pattrājya-kaṭukā-madanaṃ bṛhatī-dvayam || 55 ||<BR>
     3.55av  go-śṛṅga-carma-vālāsthi-     3.55av  go-śṛṅga-roma-vālāhi-<BR>
kārpāsāsthi-yava-cchāga-roma-devāhva-sarṣapam |<BR>
mayūra-pattra-śrīvāsaṃ tuṣa-keśaṃ sa-rāmaṭham || 56 ||<BR>
     3.56av  kārpāsāsthi-yava-vacā-     3.56av  kārpāsāsthi-vacā-bilva-     3.56av <BR>
kārpāsāsthi-vacā-lodhra-<BR>
     3.56av  mayūra-piccha-śrīvāsa-     3.56av  mayūra-piccha-śrīvāsaṃ     3.56bv <BR>
-lodhra-devāhva-sarṣapam<BR>
     3.56bv  -devāhvaṃ yava-sarṣapam     3.56cv  mayūra-pattra-śrīvāsa-     3.56dv <BR>
-nara-keśaṃ sa-rāmaṭham<BR>
mṛd-bhāṇḍe basta-mūtreṇa bhāvitaṃ ślakṣṇa-cūrṇitam |<BR>
dhūpanaṃ ca hitaṃ sarva-bhūteṣu viṣama-jvare || 57 ||<BR>
     3.57cv  dhūpanārthaṃ hitaṃ sarva-<BR>
ghṛtāni bhūta-vidyāyāṃ vakṣyante yāni tāni ca |<BR>
yuñjyāt tathā baliṃ homaṃ snapanaṃ mantra-tantra-vit || 58 ||<BR>
pūti-karañja-tvak-pattraṃ kṣīribhyo barbarād api |<BR>
tumbī-viśālāraluka-śamī-bilva-kapitthataḥ || 59 ||<BR>
     3.59av  pūti-karañja-tvak-pattra-     3.59av  pūti-karañjāt tvak-pattraṃ     3.59bv <BR>
-kṣīribhyo vedarād api<BR>
     3.59bv  -mūlebhyo barbarād api     3.59bv  -mūlebhyo vardharād api     3.59dv <BR>
-śamī-bilva-kapitthakam<BR>
utkvāthya toyaṃ tad rātrau bālānāṃ snapanaṃ śivam |<BR>
anubandhān yathā-kṛcchraṃ grahāpāye 'py upadravān || 60 ||<BR>
     3.60dv  graha-vyāpady upadravān<BR>
bālāmaya-niṣedhokta-bheṣajaiḥ samupācaret || 60ū̆ab ||<BR>
     3.60ū̆bv  -bhaiṣajyaiḥ samupācaret<BR>
<BR>
Uttarasthāna <BR>
lakṣayej jñāna-vijñāna-vāk-ceṣṭā-bala-pauruṣam |<BR>
puruṣe '-pauruṣaṃ yatra tatra bhūta-grahaṃ vadet || 1 ||<BR>
bhūtasya rūpa-prakṛti-bhāṣā-gaty-ādi-ceṣṭitaiḥ |<BR>
yasyānukāraṃ kurute tenāviṣṭaṃ tam ādiśet || 2 ||<BR>
so 'ṣṭā-daśa-vidho deva-dānavādi-vibhedataḥ |<BR>
hetus tad-anuṣaktau tu sadyaḥ pūrva-kṛto 'tha-vā || 3 ||<BR>
     4.3dv  sadyaḥ pūrvaṃ kṛto 'tha-vā<BR>
prajñāparādhaḥ su-tarāṃ tena kāmādi-janmanā |<BR>
lupta-dharma-vratācāraḥ pūjyān apy ativartate || 4 ||<BR>
     4.4dv  pūjyānām ativartanaiḥ<BR>
taṃ tathā bhinna-maryādaṃ pāpam ātmopaghātinam |<BR>
devādayo 'py anughnanti grahāś chidra-prahāriṇaḥ || 5 ||<BR>
chidraṃ pāpa-kriyārambhaḥ pāko 'n-iṣṭasya karmaṇaḥ |<BR>
ekasya śūnye 'vasthānaṃ śmaśānādiṣu vā niśi || 6 ||<BR>
dig-vāsas-tvaṃ guror nindā rater a-vidhi-sevanam |<BR>
a-śucer devatārcādi para-sūtaka-saṃkaraḥ || 7 ||<BR>
     4.7cv  a-śucer devatārāddhiḥ     4.7dv  para-sūtaka-saṃkarāt<BR>
homa-mantra-balījyānāṃ vi-guṇaṃ parikarma ca |<BR>
samāsād dina-caryādi-proktācāra-vyatikramaḥ || 8 ||<BR>
     4.8dv  -proktānāṃ ca viparyayaḥ<BR>
gṛhṇanti śukla-pratipat-trayo-daśyoḥ surā naram |<BR>
śukla-trayo-daśī-kṛṣṇa-dvā-daśyor dānavā grahāḥ || 9 ||<BR>
     4.9dv  -dvā-daśyor dānava-grahāḥ<BR>
gandharvās tu catur-daśyāṃ dvā-daśyāṃ coragāḥ punaḥ |<BR>
pañcamyāṃ śukla-saptamy-ekā-daśyos tu dhaneśvarāḥ || 10 ||<BR>
     4.10cv  pañcamyāṃ śukla-saptamyām     4.10dv  ekā-daśyāṃ dhaneśvarāḥ<BR>
śuklāṣṭa-pañcamī-paurṇamāsīṣu brahma-rākṣasāḥ |<BR>
kṛṣṇe rakṣaḥ-piśācādyā nava-dvā-daśa-parvasu || 11 ||<BR>
     4.11av  śuklāṣṭa-pañcamī-pūrṇa-     4.11bv  -māsīṣu brahma-rākṣasāḥ<BR>
daśāmāvāsyayor aṣṭa-navamyoḥ pitaro 'pare |<BR>
guru-vṛddhādayaḥ prāyaḥ kālaṃ saṃdhyāsu lakṣayet || 12 ||<BR>
     4.12av  darśāmāvāsyayor aṣṭa-     4.12av  daśāmāvāsyayoḥ ṣaṣṭhī-<BR>
phulla-padmopama-mukhaṃ saumya-dṛṣṭim a-kopanam |<BR>
alpa-vāk-sveda-viṇ-mūtraṃ bhojanān-abhilāṣiṇam || 13 ||<BR>
     4.13cv  sv-alpa-vāk-sveda-viṇ-mūtraṃ<BR>
deva-dvi-jāti-paramaṃ śuciṃ saṃskṛta-vādinam |<BR>
mīlayantaṃ cirān netre surabhiṃ vara-dāyinam || 14 ||<BR>
śukla-mālyāmbara-saric-chailocca-bhavana-priyam |<BR>
a-nidram a-pradhṛṣyaṃ ca vidyād deva-vaśī-kṛtam || 15 ||<BR>
     4.15av  śukla-mālyāmbara-dharaṃ     4.15bv  śailocca-bhavana-priyam<BR>
jihma-dṛṣṭiṃ dur-ātmānaṃ guru-deva-dvi-ja-dviṣam |<BR>
nir-bhayaṃ māninaṃ śūraṃ krodhanaṃ vyavasāyinam || 16 ||<BR>
     4.16cv  nir-bhayaṃ māninaṃ krūraṃ<BR>
rudraḥ skando viśākho 'ham indro 'ham iti vādinam |<BR>
surā-māṃsa-ruciṃ vidyād daitya-graha-gṛhītakam || 17 ||<BR>
     4.17av  rudraḥ skandaḥ piśāco 'ham     4.17cv  madya-māṃsa-ruciṃ vidyād     4.17dv <BR>
daitya-graha-vaśī-kṛtam<BR>
sv-ācāraṃ surabhiṃ hṛṣṭaṃ gīta-nartana-kāriṇam |<BR>
snānodyāna-ruciṃ rakta-vastra-mālyānulepanam || 18 ||<BR>
     4.18av  sv-ācāra-surabhi-śiṣṭa-     4.18av  sve-caraṃ surabhiṃ hṛṣṭaṃ     4.18bv <BR>
-gīta-nartana-kāriṇam<BR>
     4.18cv  snānodyāna-rataṃ rakta-<BR>
śṛṅgāra-līlābhirataṃ gandharvādhyuṣitaṃ vadet |<BR>
raktākṣaṃ krodhanaṃ stabdha-dṛṣṭiṃ vakra-gatiṃ calam || 19 ||<BR>
     4.19av  śṛṅgāra-mālyābhirataṃ     4.19av  śṛṅgāra-līlābhihitaṃ<BR>
śvasantam a-niśaṃ jihvā-lolinaṃ sṛkkiṇī-liham |<BR>
priya-dugdha-guḍa-snānam adho-vadana-śāyinam || 20 ||<BR>
uragādhiṣṭhitaṃ vidyāt trasyantaṃ cātapa-trataḥ |<BR>
vipluta-trasta-raktākṣaṃ śubha-gandhaṃ su-tejasam || 21 ||<BR>
priya-nṛtya-kathā-gīta-snāna-mālyānulepanam |<BR>
matsya-māṃsa-ruciṃ hṛṣṭaṃ tuṣṭaṃ balinam a-vyatham || 22 ||<BR>
     4.22av  priya-narta-kathā-gīta-     4.22cv  matsya-māṃsa-ruciṃ hṛṣṭa-     4.22dv <BR>
-tuṣṭaṃ balinam a-vyatham<BR>
     4.22dv  tuṣṭaṃ balinam a-vyayam<BR>
calitāgra-karaṃ kasmai kiṃ dadāmīti vādinam |<BR>
rahasya-bhāṣiṇaṃ vaidya-dvi-jāti-paribhāvinam || 23 ||<BR>
     4.23dv  -dvi-jāti-parivādinam<BR>
alpa-roṣaṃ druta-gatiṃ vidyād yakṣa-gṛhītakam |<BR>
hāsya-nṛtya-priyaṃ raudra-ceṣṭaṃ chidra-prahāriṇam || 24 ||<BR>
     4.24av  alpa-roṣaṃ hṛta-gatiṃ     4.24cv  hāsya-nṛtta-priyaṃ raudra-     4.24cv <BR>
hāsya-nṛtya-karaṃ raudra-<BR>
ākrośinaṃ śīghra-gatiṃ deva-dvi-ja-bhiṣag-dviṣam |<BR>
ātmānaṃ kāṣṭha-śastrādyair ghnantaṃ bhoḥ-śabda-vādinam || 25 ||<BR>
     4.25dv  ghnantaṃ go-śabda-vādinam<BR>
śāstra-veda-paṭhaṃ vidyād gṛhītaṃ brahma-rākṣasaiḥ |<BR>
sa-krodha-dṛṣṭiṃ bhrū-kuṭīm udvahantaṃ sa-saṃbhramaṃ || 26 ||<BR>
     4.26bv  gṛhītaṃ brahma-rākṣasā<BR>
praharantaṃ pradhāvantaṃ śabdantaṃ bhairavānanam |<BR>
annād vināpi balinaṃ naṣṭa-nidraṃ niśā-caram || 27 ||<BR>
     4.27bv  rudantaṃ bhairavānanam<BR>
nir-lajjam a-śuciṃ śūraṃ krūraṃ paruṣa-bhāṣiṇam |<BR>
roṣaṇaṃ rakta-mālya-strī-rakta-madyāmiṣa-priyam || 28 ||<BR>
     4.28dv  -megha-madyāmiṣa-priyam<BR>
dṛṣṭvā ca raktaṃ māṃsaṃ vālihānaṃ daśana-cchadau |<BR>
hasantam anna-kāle ca rākṣasādhiṣṭhitaṃ vadet || 29 ||<BR>
     4.29av  dṛṣṭvā ca rakta-māṃsāni     4.29bv  lihānaṃ daśana-cchadau<BR>
a-svastha-cittaṃ naika-tra tiṣṭhantaṃ paridhāvinam |<BR>
ucchiṣṭa-nṛtya-gandharva-hāsa-madyāmiṣa-priyam || 30 ||<BR>
nirbhartsanād dīna-mukhaṃ rudantam a-nimittataḥ |<BR>
nakhair likhantam ātmānaṃ rūkṣa-dhvasta-vapuḥ-svaram || 31 ||<BR>
āvedayantam duḥkhādi saṃbaddhā-baddha-bhāṣiṇam |<BR>
naṣṭa-smṛtiṃ śūnya-ratiṃ lolaṃ nagnaṃ malīmasam || 32 ||<BR>
     4.32av  āvedayantam duḥkhāni<BR>
rathyā-caila-parīdhānaṃ tṛṇa-mālā-vibhūṣaṇam |<BR>
ārohantaṃ ca kāṣṭhāśvaṃ tathā saṃkara-kūṭakam || 33 ||<BR>
     4.33cv  ārohantaṃ ca kāṣṭhāśma-     4.33dv  -rāśiṃ saṃkara-kūṭakam     4.33dv  tathā<BR>
saṃkāra-kūṭakam<BR>
bahv-āśinaṃ piśācena vijānīyād adhiṣṭhitam |<BR>
pretākṛti-kriyā-gandhaṃ bhītam āhāra-vidviṣam || 34 ||<BR>
     4.34dv  bhīrum āhāra-vidviṣam<BR>
tṛṇa-cchidaṃ ca pretena gṛhītaṃ naram ādiśet |<BR>
bahu-pralāpaṃ kṛṣṇāsyaṃ pravilambita-yāyinam || 35 ||<BR>
śūna-pralamba-vṛṣaṇaṃ kūṣmāṇḍādhiṣṭhitaṃ vadet |<BR>
gṛhītvā kāṣṭha-loṣṭādi bhramantaṃ cīra-vāsasam || 36 ||<BR>
     4.36cv  gṛhītvā kāṣṭha-lohādi<BR>
nagnaṃ dhāvantam uttrasta-dṛṣṭiṃ tṛṇa-vibhūṣaṇam |<BR>
śmaśāna-śūnyāyatana-rathyaika-druma-sevinam || 37 ||<BR>
tilānna-madya-māṃseṣu satataṃ sakta-locanaṃ |<BR>
niṣādādhiṣṭhitaṃ vidyād vadantaṃ paruṣāṇi ca || 38 ||<BR>
     4.38bv  saṃsaktaṃ rakta-locanam     4.38bv  satataṃ rakta-locanam     4.38bv <BR>
sa-raktaṃ rakta-locanam<BR>
     4.38cv  karkoṭādhiṣṭhitaṃ vindyād<BR>
yācantam udakaṃ cānnaṃ trasta-lohita-locanam |<BR>
ugra-vākyaṃ ca jānīyān naram aukiraṇārditam || 39 ||<BR>
     4.39av  dhāvantam udakaṃ nānnaṃ     4.39av  yācantam udakaṃ nānnaṃ     4.39av <BR>
yācantam udakānnaṃ ca<BR>
     4.39bv  rakta-vitrasta-locanam     4.39dv  naram autkiraṇārditam     4.39dv  naraṃ<BR>
maukiraṇārditam<BR>
     4.39dv  naram uttaruṇārditam<BR>
gandha-mālya-ratiṃ satya-vādinaṃ parivepinam |<BR>
bahu-nidraṃ ca jānīyād vetālena vaśī-kṛtam || 40 ||<BR>
     4.40av  gandha-mālya-rataṃ satya-     4.40av  gandha-mālya-ruciṃ satya-     4.40bv <BR>
-vādinaṃ parivedinam<BR>
     4.40bv  -vādinaṃ paridevinam     4.40dv  vaitālena vaśī-kṛtam<BR>
a-prasanna-dṛśaṃ dīna-vadanaṃ śuṣka-tālukam |<BR>
calan-nayana-pakṣmāṇaṃ nidrāluṃ manda-pāvakam || 41 ||<BR>
apasavya-parīdhānaṃ tila-māṃsa-guḍa-priyam |<BR>
skhalad-vācaṃ ca jānīyāt pitṛ-graha-vaśī-kṛtam || 42 ||<BR>
     4.42cv  skhalad-vācaṃ vijānīyāt<BR>
guru-vṛddharṣi-siddhābhiśāpa-cintānurūpataḥ |<BR>
vyāhārāhāra-ceṣṭābhir yathā-svaṃ tad-grahaṃ vadet || 43 ||<BR>
     4.43av  guru-vṛddharṣi-siddhānāṃ     4.43bv  śāpa-cintānurūpataḥ     4.43bv <BR>
ṃśāpa-cittānurūpataḥ<BR>
     4.43bv  śāpa-cittānurūpataḥ     4.43cv  vihārāhāra-ceṣṭābhir     4.43dv  yathā-svaṃ<BR>
taṃ grahaṃ vadet<BR>
kumāra-vṛndānugataṃ nagnam uddhata-mūrdha-jam |<BR>
a-svastha-manasaṃ dairghya-kālikaṃ sa-grahaṃ tyajet || 44 ||<BR>
<BR>
Uttarasthāna <BR>
bhūtaṃ jayed a-hiṃsecchaṃ japa-homa-bali-vrataiḥ |<BR>
tapaḥ-śīla-samādhāna-dāna-jñāna-dayādibhiḥ || 1 ||<BR>
     5.1av  bhūtaṃ jayed a-hiṃsotthaṃ     5.1cv  tapaḥ-śīla-samādhyāna-<BR>
hiṅgu-vyoṣāla-nepālī-laśunārka-jaṭā-jaṭāḥ |<BR>
ajalomī sa-golomī bhūtakeśī vacā latā || 2 ||<BR>
     5.2bv  -laśunārka-jaṭāmayāḥ     5.2dv  bhūtakeśī-vacā-latāḥ     5.2dv  bhūtakeśī vacā<BR>
balā<BR>
kukkuṭī sarpagandhākhyā tilāḥ kāṇa-vikāṇike |<BR>
vajraproktā vayaḥsthā ca śṛṅgī mohanavally api || 3 ||<BR>
     5.3bv  tilāḥ kāla-vikāṇike     5.3bv  tilāḥ kāṇa-viṣāṇike     5.3bv  tathā<BR>
kāṇa-vikāṇike<BR>
     5.3cv  vajraproktā vayaḥsthā vā<BR>
sroto-jāñjana-rakṣoghnaṃ rakṣo-ghnaṃ cānyad auṣadham |<BR>
kharāśva-śvāvid-uṣṭrarkṣa-godhā-nakula-śalyakāt || 4 ||<BR>
     5.4dv  -godhā-nakula-matsyakāt<BR>
dvīpi-mārjāra-go-siṃha-vyāghra-sāmudra-sat-tvataḥ |<BR>
carma-pitta-dvi-ja-nakhā varge 'smin sādhayed ghṛtam || 5 ||<BR>
purāṇam atha-vā tailaṃ navaṃ tat pāna-nasyayoḥ |<BR>
abhyaṅge ca prayoktavyam eṣāṃ cūrṇaṃ ca dhūpane || 6 ||<BR>
ebhiś ca guṭikāṃ yuñjyād añjane sāvapīḍane |<BR>
pralepe kalkam eteṣāṃ kvāthaṃ ca pariṣecane || 7 ||<BR>
     5.7bv  añjane sāvapīḍake<BR>
prayogo 'yaṃ grahonmādān sāpasmārāñ chamaṃ nayet |<BR>
gajāhvā-pippalī-mūla-vyoṣāmalaka-sarṣapān || 8 ||<BR>
godhā-nakula-mārjāra-jhaṣa-pitta-prapeṣitān |<BR>
nāvanābhyaṅga-sekeṣu vidadhīta grahāpahān || 9 ||<BR>
     5.9bv  -śaśa-pitta-prapeṣitān     5.9bv  -ṛkṣa-pitta-prapeṣitān<BR>
siddhārthaka-vacā-hiṅgu-priyaṅgu-rajanī-dvayam |<BR>
mañjiṣṭhā śveta-kaṭabhī varā śvetādrikarṇikā || 10 ||<BR>
     5.10cv  mañjiṣṭhā-śveta-kaṭabhī-     5.10dv  -varā-śvetādrikarṇikāḥ<BR>
nimbasya pattraṃ bījaṃ tu naktamāla-śirīṣayoḥ |<BR>
surāhvaṃ try-ūṣaṇaṃ sarpir go-mūtre taiś catur-guṇe || 11 ||<BR>
     5.11dv  go-mūtre ca catur-guṇe<BR>
siddhaṃ siddhārthakaṃ nāma pāne nasye ca yojitam |<BR>
grahān sarvān nihanty āśu viśeṣād āsurān grahān || 12 ||<BR>
kṛtyā-lakṣmī-viṣonmāda-jvarāpasmāra-pāpma ca |<BR>
ebhir evauṣadhair basta-vāriṇā kalpito '-gadaḥ || 13 ||<BR>
     5.13bv  -jvarāpasmāra-pāpma-nut<BR>
pāna-nasyāñjanālepa-snānodgharṣaṇa-yojitaḥ |<BR>
guṇaiḥ pūrva-vad uddiṣṭo rāja-dvāre ca siddhi-kṛt || 14 ||<BR>
     5.14cv  sa guṇaiḥ pūrva-vad diṣṭo<BR>
siddhārthaka-vyoṣa-vacāśvagandhā niśā-dvayaṃ hiṅgu-palāṇḍu-kandaḥ |<BR>
bījaṃ karañjāt kusumaṃ śirīṣāt phalaṃ ca valkaṃ ca kapittha-vṛkṣāt || 15 ||<BR>
     5.15bv  niśā-dvayaṃ hiṅgu-palāṇḍu-kandam     5.15dv  phalaṃ ca kalkaś ca<BR>
kapittha-vṛkṣāt<BR>
     5.15dv  phalaṃ ca puṣpaṃ ca kapittha-vṛkṣāt     5.15dv  phalaṃ ca valkaś ca<BR>
kapittha-vṛkṣāt<BR>
sa-māṇimanthaṃ sa-nataṃ sa-kuṣṭhaṃ śyoṇāka-mūlaṃ kiṇihī sitā ca |<BR>
bastasya mūtreṇa su-bhāvitaṃ tat pittena gavyena guḍān vidadhyāt || 16 ||<BR>
duṣṭa-vraṇonmāda-tamo-niśāndhān udbandhakān vāri-nimagna-dehān |<BR>
digdhāhatān darpita-sarpa-daṣṭāṃs te sādhayanty añjana-nasya-lepaiḥ || 17 ||<BR>
     5.17av  duṣṭa-vraṇonmāda-tamo-niśāndhyam     5.17bv  udbaddhakān<BR>
vāri-nimagna-dehān<BR>
     5.17dv  tān sādhayanty añjana-nasya-lepaiḥ     5.17dv  te sādhayanty<BR>
añjana-pāna-lepaiḥ<BR>
kārpāsāsthi-mayūra-pattra-bṛhatī-nirmālya-piṇḍītaka- || 18a ||<BR>
     5.18av  kārpāsāsthi-mayūra-piccha-bṛhatī-nirmālya-piṇḍītaka-<BR>
-tvaṅ-māṃsī-vṛṣa-daṃśa-viṭ-tuṣa-vacā-keśāhi-nirmokakaiḥ || 18b ||<BR>
     5.18bv  -tvag-vāṃśī-vṛṣa-daṃśa-viṭ-tuṣa-vacā-keśāhi-nirmocanaiḥ<BR>
     5.18bv  -tvag-vāṃśī-vṛṣa-daṃśa-viṇ-nakha-vacā-keśāhi-nirmocanaiḥ<BR>
     5.18bv  -tvaṅ-māṃsī-vṛṣa-daṃśa-viṭ-tuṣa-vacā-keśāhi-nirmocanaiḥ<BR>
nāgendra-dvi-ja-śṛṅga-hiṅgu-maricais tulyaiḥ kṛtaṃ dhūpanaṃ || 18c ||<BR>
skandonmāda-piśāca-rākṣasa-surāveśa-jvara-ghnaṃ param || 18d ||<BR>
     5.18dv  skandonmāda-piśāca-rākṣasa-surāveśa-graha-ghnaṃ param<BR>
tri-kaṭuka-dala-kuṅkuma-granthika-kṣāra-siṃhī-niśā-dāru-siddhārtha-yugmāmbu-śakrāhv<BR>
ayaiḥ || 19a ||<BR>
sita-laśuna-phala-trayośīra-tiktā-vacā-tuttha-yaṣṭī-balā-lohitailā-śilā-padmakaiḥ || 19b ||<BR>
dadhi-tagara-madhūka-sāra-priyāhvā-viṣākhyā-viṣā-tārkṣya-śailaiḥ sa-cavyāmayaiḥ<BR>
kalkitaiḥ || 19c ||<BR>
     ghṛtam a-navam a-śeṣa-mūtrāṃśa-siddhaṃ mataṃ bhūta-rāvāhvayaṃ pānatas tad<BR>
graha-ghnaṃ param || 19d ||<BR>
     <BR>
nata-madhuka-karañja-lākṣā-paṭolī-samaṅgā-vacā-pāṭalī-hiṅgu-siddhārtha-siṃhī-niśā-yug<BR>
-latā-rohiṇī- || 20a ||<BR>
     5.20av<BR>
nata-madhuka-karañja-lākṣā-paṭolī-samaṅgā-vacā-pāṭalā-hiṅgu-siddhārtha-siṃhī-niśā-yug<BR>
-latā-rohiṇī-<BR>
     <BR>
-badara-kaṭu-phala-trikā-kāṇḍa-dāru-kṛmighnājagandhāmarāṅkolla-kośātakī-śigru-nimbā<BR>
mbu dendrāhvayaiḥ || 20b ||<BR>
     5.20bv <BR>
-badara-kaṭu-phala-trikā-kāṇḍa-dāru-kṛmighnājagandhā-surāṅkolla-kośātakī-śigru-nimbā<BR>
mbudendrāhvayaiḥ<BR>
     5.20bv <BR>
-madana-kaṭu-phala-trikā-kāṇḍa-dāru-kṛmighnājagandhāmarāṅkolla-kośātakī-śigru-nimbā<BR>
mbudendrāhvayaiḥ<BR>
     5.20bv<BR>
madana-kaṭu-phala-trikā-kāṇḍa-dāru-kṛmighnājagandhā-surāṅkolla-kośātakī-śigru-nimbā<BR>
mbudendrāhvayaiḥ<BR>
     5.20bv <BR>
-madana-kaṭu-phala-trikā-kāṇḍa-dāru-kṛmighnājagandhāmṛtā-kola-kośātakī-śigru-nimbā<BR>
mbudendrāhvayaiḥ<BR>
     gada-śukataru-puṣpa-bījogra-yaṣṭy-adrikarṇī-nikumbhāgni-bilvaiḥ samaiḥ kalkitair<BR>
mūtra-vargeṇa siddhaṃ ghṛtaṃ || 20c ||<BR>
     vidhi-vinihitam āśu sarvaiḥ kramair yojitaṃ hanti sarva-grahonmāda-kuṣṭha-jvarāṃs<BR>
tan mahā-bhūta- rāvaṃ smṛtam || 20d ||<BR>
          5.20dv  vidhi-van nihitam āśu sarvaiḥ kramair yojitaṃ hanti<BR>
sarva-grahonmāda-kuṣṭha-jvarāṃs tan mahā-bhūta- rāvaṃ smṛtam<BR>
          5.20dv  cira-vinihitam āśu sarvaiḥ kramair yojitaṃ hanti<BR>
sarva-grahonmāda-kuṣṭha-jvarāṃs tan mahā-bhūta-rāvaṃ smṛtam<BR>
grahā gṛhṇanti ye yeṣu teṣāṃ teṣu viśeṣataḥ |<BR>
dineṣu bali-homādīn prayuñjīta cikitsakaḥ || 21 ||<BR>
snāna-vastra-vasā-māṃsa-madya-kṣīra-guḍādi ca |<BR>
rocate yad yadā yebhyas tat teṣām āharet tadā || 22 ||<BR>
     5.22av  snānaṃ vastraṃ vasā māṃsaṃ     5.22bv  madyaṃ kṣīra-guḍāni vā<BR>
ratnāni gandha-mālyāni bījāni madhu-sarpiṣī |<BR>
bhakṣyāś ca sarve sarveṣāṃ sāmānyo vidhir ity ayam || 23 ||<BR>
     5.23av  raktāni gandha-mālyāni     5.23cv  bhakṣāś ca sarve sarveṣāṃ<BR>
surarṣi-guru-vṛddhebhyaḥ siddhebhyaś ca surālaye |<BR>
diśy uttarasyāṃ tatrāpi devāyopahared balim || 24 ||<BR>
paścimāyāṃ yathā-kālaṃ daitya-bhūtāya catvare |<BR>
gandharvāya gavāṃ mārge sa-vastrābharaṇaṃ balim || 25 ||<BR>
pitṛ-nāga-grahe nadyāṃ nāgebhyaḥ pūrva-dakṣiṇe |<BR>
yakṣāya yakṣāyatane saritor vā samāgame || 26 ||<BR>
     5.26av  pitṛ-nāma-grahe nadyāṃ<BR>
catuṣ-pathe rākṣasāya bhīmeṣu gahaneṣu ca |<BR>
rakṣasāṃ dakṣiṇasyāṃ tu pūrvasyāṃ brahma-rakṣasām || 27 ||<BR>
     5.27bv  bhīmeṣu gahaneṣu vā<BR>
śūnyālaye piśācāya paścimāṃ diśam āsthite |<BR>
śuci-śuklāni mālyāni gandhāḥ kṣaireyam odanam || 28 ||<BR>
     5.28bv  paścimāṃ diśam āśrite     5.28bv  paścimāyāṃ diśi sthite<BR>
dadhi cchattraṃ ca dhavalaṃ devānāṃ balir iṣyate |<BR>
hiṅgu-sarṣapa-ṣaḍgranthā-vyoṣair ardha-palonmitaiḥ || 29 ||<BR>
catur-guṇe gavāṃ mūtre ghṛta-prasthaṃ vipācayet |<BR>
tat-pāna-nāvanābhyaṅgair deva-graha-vimokṣaṇam || 30 ||<BR>
nasyāñjanaṃ vacā-hiṅgu-laśunaṃ basta-vāriṇā |<BR>
daitye balir bahu-phalaḥ sośīra-kamalotpalaḥ || 31 ||<BR>
     5.31av  nasyāñjane vacā-hiṅgu-<BR>
nāgānāṃ sumano-lāja-guḍāpūpa-guḍaudanaiḥ |<BR>
paramānna-madhu-kṣīra-kṛṣṇa-mṛn-nāgakesaraiḥ || 32 ||<BR>
vacā-padma-purośīra-raktotpala-dalair baliḥ |<BR>
śvetapattraṃ ca lodhraṃ ca tagaraṃ nāga-sarṣapāḥ || 33 ||<BR>
     5.33av  vacā-pāṭhā-purośīra-<BR>
śītena vāriṇā piṣṭaṃ nāvanāñjanayor hitam |<BR>
yakṣāṇāṃ kṣīra-dadhy-ājya-miśrakaudana-guggulu || 34 ||<BR>
devadārūtpalaṃ padmaṃ uśīraṃ vastra-kāñcanam |<BR>
hiraṇyaṃ ca balir yojyo mūtrājya-kṣīram ekataḥ || 35 ||<BR>
     5.35bv  uśīraṃ vastra-candanam     5.35bv  uśīraṃ vastra-kambalam<BR>
siddhaṃ samonmitaṃ pāna-nāvanābhyañjane hitam |<BR>
harītakī haridre dve laśuno maricaṃ vacā || 36 ||<BR>
     5.36av  siddhaṃ palonmitaṃ pāna-<BR>
nimba-pattraṃ ca bastāmbu-kalkitaṃ nāvanāñjanam |<BR>
brahma-rakṣo-baliḥ siddhaṃ yavānāṃ pūrṇam āḍhakam || 37 ||<BR>
     5.37dv  yavānāṃ cūrṇam āḍhakam<BR>
toyasya kumbhaḥ palalaṃ chattraṃ vastram vilepanam |<BR>
gāyatrī-viṃśati-pala-kvāthe 'rdha-palikaiḥ pacet || 38 ||<BR>
     5.38av  toya-kumbhaṃ ca palalaṃ<BR>
try-ūṣaṇa-tri-phalā-hiṅgu-ṣaḍgranthā-miśi-sarṣapaiḥ |<BR>
sa-nimba-pattra-laśunaiḥ kuḍavān sapta sarpiṣaḥ || 39 ||<BR>
go-mūtre tri-guṇe pāna-nasyābhyaṅgeṣu tad dhitam |<BR>
rakṣasāṃ palalaṃ śuklaṃ kusumaṃ miśrakaudanam || 40 ||<BR>
     5.40av  go-mūtre tri-guṇe siddhaṃ     5.40bv  pānābhyaṅgeṣu tad dhitam     5.40dv <BR>
kusumaṃ miśrakaudanaḥ<BR>
baliḥ pakvāma-māṃsāni niṣpāvā rudhirokṣitāḥ |<BR>
naktamāla-śirīṣa-tvaṅ-mūla-puṣpa-phalāni ca || 41 ||<BR>
     5.41dv  -mūlaṃ puṣpaṃ phalāni ca     5.41dv  -mūle puṣpaṃ phalāni ca<BR>
tad-vac ca kṛṣṇa-pāṭalyā bilva-mūlaṃ kaṭu-trikam |<BR>
hiṅgv-indrayava-siddhārtha-laśunāmalakī-phalam || 42 ||<BR>
nāvanāñjanayor yojyo basta-mūtra-yuto '-gadaḥ |<BR>
ebhir eva ghṛtaṃ siddhaṃ gavāṃ mūtre catur-guṇe || 43 ||<BR>
     5.43bv  basta-mūtra-hṛto '-gadaḥ     5.43bv  basta-mūtra-druto '-gadaḥ<BR>
rakṣo-grahān vārayate pānābhyañjana-nāvanaiḥ |<BR>
piśācānāṃ baliḥ sīdhuḥ piṇyākaḥ palalaṃ dadhi || 44 ||<BR>
mūlakaṃ lavaṇaṃ sarpiḥ sa-bhūtaudana-yāvakam |<BR>
haridrā-dvaya-mañjiṣṭhā-miśi-saindhava-nāgaram || 45 ||<BR>
     5.45bv  prabhūtaudana-yāvakam     5.45bv  prāg-bhūtaudana-yāvakam     5.45dv <BR>
-miśi-saindhava-nāgaraiḥ<BR>
hiṅgu-priyaṅgu-tri-kaṭu-laśuna-tri-phalā vacā |<BR>
pāṭalī-śveta-kaṭabhī-śirīṣa-kusumair ghṛtam || 46 ||<BR>
     5.46bv  -laśuna-tri-phalā-vacāḥ     5.46cv  paṭolī-śveta-kaṭabhī-     5.46cv <BR>
pāṭalā-śveta-kaṭabhī-<BR>
go-mūtra-pādikaṃ siddhaṃ pānābhyañjanayor hitam |<BR>
bastāmbu-piṣṭais tair eva yojyam añjana-nāvanam || 47 ||<BR>
devarṣi-pitṛ-gandharve tīkṣṇaṃ nasyādi varjayet |<BR>
sarpiḥ-pānādi mṛdv asmin bhaiṣajyam avacārayet || 48 ||<BR>
ṛte piśācāt sarveṣu pratikūlaṃ ca nācaret |<BR>
sa-vaidyam āturaṃ ghnanti kruddhās te hi mahaujasaḥ || 49 ||<BR>
īśvaraṃ dvā-daśa-bhujaṃ nātham āryāvalokitam |<BR>
sarva-vyādhi-cikitsāṃ ca japan sarva-grahān jayet || 50 ||<BR>
     5.50cv  sarva-vyādhi-cikitsantaṃ     5.50cv  sarva-vyādhi-cikitsaṃ ca     5.50cv <BR>
sarva-vyādhi-cikitsitaṃ<BR>
tathonmādān apasmārān anyaṃ vā citta-viplavam |<BR>
mahā-vidyāṃ ca māyūrīṃ śuciṃ taṃ śrāvayet sadā || 51 ||<BR>
     5.51bv  anyān vā citta-vibhramān     5.51dv  śucis taṃ śrāvayet sadā<BR>
bhūteśaṃ pūjayet sthāṇuṃ pramathākhyāṃś ca tad-gaṇān |<BR>
japan siddhāṃś ca tan-mantrān grahān sarvān apohati || 52 ||<BR>
yac cān-antarayoḥ kiñ-cid vakṣyate 'dhyāyayor hitam |<BR>
yac coktam iha tat sarvaṃ prayuñjīta paras-param || 53 ||<BR>
     5.53cv  yathoktam iha tat sarvaṃ<BR>
<BR>
Uttarasthāna <BR>
unmādāḥ ṣaṭ pṛthag-doṣa-nicayādhi-viṣodbhavāḥ |<BR>
unmādo nāma manaso doṣair unmārga-gair madaḥ || 1 ||<BR>
śārīra-mānasair duṣṭair a-hitād anna-pānataḥ |<BR>
vikṛtā-sātmya-sa-malād viṣamād upayogataḥ || 2 ||<BR>
     6.2av  śārīra-mānasair doṣair     6.2cv  vikṛtā-sātmya-sa-mala-     6.2dv  -viṣamād<BR>
upayogataḥ<BR>
viṣaṇṇasyālpa-sat-tvasya vyādhi-vega-samudgamāt |<BR>
kṣīṇasya ceṣṭā-vaiṣamyāt pūjya-pūjā-vyatikramāt || 3 ||<BR>
     6.3bv  vyādhi-vega-samudbhavāt      6.3bv  vyādhi-vega-samudbhramāt<BR>
ādhibhir citta-vibhraṃśād viṣeṇopaviṣeṇa ca |<BR>
ebhir hi hīna-sat-tvasya hṛdi doṣāḥ pradūṣitāḥ || 4 ||<BR>
     6.4bv  viṣeṇopaviṣeṇa vā     6.4cv  ebhir vihīna-sat-tvasya<BR>
dhiyo vidhāya kāluṣyaṃ hṛtvā mārgān mano-vahān |<BR>
unmādaṃ kurvate tena dhī-vijñāna-smṛti-bhramāt || 5 ||<BR>
deho duḥkha-sukha-bhraṣṭo bhraṣṭa-sārathi-vad rathaḥ |<BR>
bhramaty a-cintitārambhas tatra vātāt kṛśāṅga-tā || 6 ||<BR>
     6.6av  dehī duḥkha-sukha-bhraṣṭo<BR>
a-sthāne rodanākrośa-hasita-smita-nartanam |<BR>
gīta-vāditra-vāg-aṅga-vikṣepāsphoṭanāni ca || 7 ||<BR>
a-sāmnā veṇu-vīṇādi-śabdānukaraṇaṃ muhuḥ |<BR>
āsyāt phenāgamo 'jasram aṭanaṃ bahu-bhāṣi-tā || 8 ||<BR>
     6.8av  abhīkṣṇaṃ veṇu-vīṇādi-     6.8av  āsyena veṇu-vīṇādi-     6.8bv <BR>
-śabdādi-karaṇaṃ muhuḥ<BR>
     6.8dv  aṭanaṃ bahu-bhāṣitam<BR>
alaṅkāro 'n-alaṅkārair a-yānair gamanodyamaḥ |<BR>
gṛddhir abhyavahāryeṣu tal-lābhe cāvamāna-tā || 9 ||<BR>
     6.9dv  tal-lābhe vāvamāna-tā     6.9dv  tal-lābheṣv avamāna-tā<BR>
utpiṇḍitāruṇākṣi-tvaṃ jīrṇe cānne gadodbhavaḥ |<BR>
pittāt saṃtarjanaṃ krodho muṣṭi-loṣṭādy-abhidravaḥ || 10 ||<BR>
     6.10av  utpīḍitāruṇākṣi-tvaṃ<BR>
śīta-cchāyodakākāṅkṣā nagna-tvaṃ pīta-varṇa-tā |<BR>
a-satya-jvalana-jvālā-tārakā-dīpa-darśanam || 11 ||<BR>
     6.11bv  netra-tvak-pīta-varṇa-tā     6.11cv  a-sati jvalane jvālā-     6.11cv <BR>
a-satya-jvalanolkādi-<BR>
kaphād a-rocakaś chardir alpehāhāra-vākya-tā |<BR>
strī-kāma-tā rahaḥ-prītir lālā-siṅghāṇaka-srutiḥ || 12 ||<BR>
baibhatsyaṃ śauca-vidveṣo nidrā śvayathur ānane |<BR>
unmādo bala-vān rātrau bhukta-mātre ca jāyate || 13 ||<BR>
sarvāyatana-saṃsthāna-saṃnipāte tad-ātmakam |<BR>
unmādaṃ dāruṇaṃ vidyāt taṃ bhiṣak parivarjayet || 14 ||<BR>
     6.14bv  -saṃnipātāt tad-ātmakam<BR>
dhana-kāntādi-nāśena duḥ-sahenābhiṣaṅga-vān |<BR>
pāṇḍur dīno muhur muhyan hāheti paridevate || 15 ||<BR>
rodity a-kasmān mriyate tad-guṇān bahu manyate |<BR>
śoka-kliṣṭa-manā dhyāyañ jāgarūko viceṣṭate || 16 ||<BR>
     6.16av  rodity a-kasmāt smayate<BR>
viṣeṇa śyāva-vadano naṣṭa-cchāyā-balendriyaḥ |<BR>
vegāntare 'pi saṃbhrānto raktākṣas taṃ vivarjayet || 17 ||<BR>
     6.17bv  naṣṭa-cchāyo '-balendriyaḥ<BR>
athānila-ja unmāde sneha-pānaṃ prayojayet |<BR>
pūrvam āvṛta-mārge tu sa-snehaṃ mṛdu śodhanam || 18 ||<BR>
kapha-pitta-bhave 'py ādau vamanaṃ sa-virecanam |<BR>
snigdha-svinnasya vastiṃ ca śirasaḥ sa-virecanam || 19 ||<BR>
     6.19av  kapha-pittodbhave 'py ādau     6.19cv  snigdha-svinnasya vastīṃś ca    <BR>
6.19dv  śirasaś ca virecanam<BR>
tathāsya śuddha-dehasya prasādaṃ labhate manaḥ |<BR>
ittham apy anuvṛttau tu tīkṣṇaṃ nāvanam añjanam || 20 ||<BR>
     6.20av  tathaiva śuddha-dehasya<BR>
harṣaṇāśvāsanottrāsa-bhaya-tāḍana-tarjanam |<BR>
abhyaṅgodvartanālepa-dhūpān pānaṃ ca sarpiṣaḥ || 21 ||<BR>
     6.21dv  -dhūmān pānaṃ ca sarpiṣaḥ<BR>
yuñjyāt tāni hi śuddhasya nayanti prakṛtiṃ manaḥ |<BR>
hiṅgu-sauvarcala-vyoṣair dvi-palāṃśair ghṛtāḍhakam || 22 ||<BR>
siddhaṃ sa-mūtram unmāda-bhūtāpasmāra-nut param |<BR>
dvau prasthau sva-rasād brāhmyā ghṛta-prasthaṃ ca sādhitam || 23 ||<BR>
vyoṣa-śyāmā-trivṛd-dantī-śaṅkhapuṣpī-nṛpadrumaiḥ |<BR>
sa-saptalā-kṛmiharaiḥ kalkitair akṣa-saṃmitaiḥ || 24 ||<BR>
     6.24av  vyoṣa-śyāmā-trivṛd-bimbī-     6.24cv  sātalā-kṛmijit-kalkaiḥ     6.24dv  sarvais<BR>
tair akṣa-saṃmitaiḥ<BR>
pala-vṛddhyā prayuñjīta paraṃ mātrā catuḥ-palam |<BR>
unmāda-kuṣṭhāpasmāra-haraṃ vandhyā-suta-pradam || 25 ||<BR>
vāk-svara-smṛti-medhā-kṛd dhanyaṃ brāhmī-ghṛtaṃ smṛtam |<BR>
varā-viśālā-bhadrailā-devadārv-elavālukaiḥ || 26 ||<BR>
     6.26cv  varā-viśālākautpalā-     6.26cv  varā-viśālā-pattrailā-<BR>
dvi-śārivā-dvi-rajanī-dvi-sthirā-phalinī-nataiḥ |<BR>
bṛhatī-kuṣṭha-mañjiṣṭhā-nāgakesara-dāḍimaiḥ || 27 ||<BR>
vella-tālīśa-pattrailā-mālatī-mukulotpalaiḥ |<BR>
sa-dantī-padmaka-himaiḥ karṣāṃśaiḥ sarpiṣaḥ pacet || 28 ||<BR>
     6.28bv  -mālatī-kumudotpalaiḥ     6.28cv  rudantī-padmaka-himaiḥ<BR>
prasthaṃ bhūta-grahonmāda-kāsāpasmāra-pāpmasu |<BR>
pāṇḍu-kaṇḍū-viṣe śoṣe mohe mehe gare jvare || 29 ||<BR>
     6.29bv  -kāsāpasmāra-pāpma-jit     6.29cv  pāṇḍu-kaṇḍū-viṣe śophe<BR>
a-retasy a-prajasi vā daivopahata-cetasi |<BR>
a-medhasi skhalad-vāci smṛti-kāme 'lpa-pāvake || 30 ||<BR>
     6.30av  a-retasy alpa-rajasi<BR>
balyaṃ maṅgalyam āyuṣyaṃ kānti-saubhāgya-puṣṭi-dam |<BR>
kalyāṇakam idaṃ sarpiḥ śreṣṭhaṃ puṃ-savaneṣu ca || 31 ||<BR>
ebhyo dvi-śārivādīni jale paktvaika-viṃśatim |<BR>
rase tasmin pacet sarpir gṛṣṭi-kṣīra-catur-guṇam || 32 ||<BR>
     6.32dv  gṛṣṭi-kṣīre catur-guṇe     6.32dv  gṛṣṭi-kṣīraṃ catur-guṇam<BR>
vīrā-dvi-medā-kākolī-kapikacchū-viṣāṇibhiḥ |<BR>
śūrpaparṇī-yutair etan mahā-kalyāṇakaṃ param || 33 ||<BR>
     6.33av  vīrarddhi-medā-kākolī-     6.33dv  mahā-kalyāṇakaṃ smṛtam<BR>
bṛṃhaṇaṃ saṃnipāta-ghnaṃ pūrvasmād adhikaṃ guṇaiḥ |<BR>
jaṭilā pūtanā keśī cāraṭī markaṭī vacā || 34 ||<BR>
trāyamāṇā jayā vīrā corakaḥ kaṭu-rohiṇī |<BR>
vayaḥsthā śūkarī chattrā sāticchattrā palaṅkaṣā || 35 ||<BR>
     6.35dv  aticchattrā palaṅkaṣā<BR>
mahāpuruṣadantā ca kāyasthā nākulī-dvayam |<BR>
kaṭambharā vṛścikālī śāliparṇī ca tair ghṛtam || 36 ||<BR>
     6.36cv  kaṭambharā-vṛścikālī-     6.36dv  -sthirāś cāhṛtya tair ghṛtam<BR>
siddhaṃ cāturthikonmāda-grahāpasmāra-nāśanam |<BR>
mahā-paiśācakaṃ nāma ghṛtam etad yathāmṛtam || 37 ||<BR>
     6.37av  siddhaṃ caturthakonmāda-     6.37av  siddhaṃ cāturthakonmāda-<BR>
buddhi-medhā-smṛti-karaṃ bālānāṃ cāṅga-vardhanam |<BR>
brāhmīm aindrīṃ viḍaṅgāni vyoṣaṃ hiṅgu jaṭāṃ murām || 38 ||<BR>
     6.38av  smṛti-buddhi-karaṃ caiva     6.38bv  bālānām aṅga-vardhanam<BR>
rāsnāṃ viṣaghnāṃ laśunaṃ viśalyāṃ surasāṃ vacām |<BR>
jyotiṣmatīṃ nāgavinnām anantāṃ sa-harītakīm || 39 ||<BR>
     6.39av  rāsnāṃ viṣaghnīṃ laśunaṃ<BR>
kāṅkṣīṃ ca hasti-mūtreṇa piṣṭvā chāyā-viśoṣītā |<BR>
vartir nasyāñjanālepa-dhūpair unmāda-sūdanī || 40 ||<BR>
     6.40av  kācchīṃ ca hasti-mūtreṇa     6.40av  saurāṣṭrīṃ basta-mūtreṇa     6.40dv <BR>
-dhūpair unmāda-nāśinī<BR>
avapīḍāś ca vividhāḥ sarṣapāḥ sneha-saṃyutāḥ |<BR>
kaṭu-tailena cābhyaṅgo dhmāpayec cāsya tad rajaḥ || 41 ||<BR>
sa-hiṅgus tīkṣṇa-dhūmaś ca sūtra-sthānodito hitaḥ |<BR>
śṛgāla-śalyakolūka-jalaukā-vṛṣa-basta-jaiḥ || 42 ||<BR>
     6.42av  sa-hiṅgu tīkṣṇa-dhūmaś ca     6.42dv  -jalūkā-vṛṣa-basta-jaiḥ     6.42dv <BR>
-jalaukā-vṛka-basta-jaiḥ<BR>
mūtra-pitta-śakṛd-roma-nakha-carmabhir ācaret |<BR>
dhūpa-dhūmāñjanābhyaṅga-pradeha-pariṣecanam || 43 ||<BR>
dhūpayet satataṃ cainaṃ śva-go-matsyaiḥ su-pūtibhiḥ |<BR>
vāta-śleṣmātmake prāyaḥ paittike tu praśasyate || 44 ||<BR>
tiktakaṃ jīvanīyaṃ ca sarpiḥ snehaś ca miśrakaḥ |<BR>
śītāni cānna-pānāni madhurāṇi laghūni ca || 45 ||<BR>
vidhyet sirāṃ yathoktāṃ vā tṛptaṃ medyāmiṣasya vā |<BR>
nivāte śāyayed evaṃ mucyate mati-vibhramāt || 46 ||<BR>
     6.46av  vidhyet sirāṃ yathoktāṃ ca<BR>
prakṣipyā-salile kūpe śoṣayed vā bubhukṣayā |<BR>
āśvāsayet suhṛt taṃ vā vākyair dharmārtha-saṃhitaiḥ || 47 ||<BR>
     6.47cv  āśvāsayet suhṛdbhis taṃ<BR>
brūyād iṣṭa-vināśaṃ vā darśayed adbhutāni vā |<BR>
baddhaṃ sarṣapa-tailāktaṃ nyased vottānam ātape || 48 ||<BR>
     6.48av  brūyād iṣṭasya nāśaṃ vā     6.48dv  nyastaṃ cottānam ātape<BR>
kapikacchvātha-vā taptair loha-taila-jalaiḥ spṛśet |<BR>
kaśābhis tāḍayitvā vā baddhaṃ śvabhre viniḥkṣipet || 49 ||<BR>
     6.49dv  baddhvā śvabhre viniḥkṣipet<BR>
atha-vā vīta-śastrāśma-jane saṃtamase gṛhe |<BR>
sarpeṇoddhṛta-daṃṣṭreṇa dāntaiḥ siṃhair gajaiś ca tam || 50 ||<BR>
trāsayec chastra-hastair vā kirātārāti-taskaraiḥ || 50+(1)ab ||<BR>
     6.50+(1)bv  taskaraiḥ śatrubhis tathā<BR>
atha-vā rāja-puruṣā bahir nītvā su-saṃyatam |<BR>
bhāpayeyur vadhenainaṃ tarjayanto nṛpājñayā || 51 ||<BR>
deha-duḥkha-bhayebhyo hi paraṃ prāṇa-bhayaṃ matam |<BR>
tena yāti śamaṃ tasya sarvato viplutaṃ manaḥ || 52 ||<BR>
     6.52dv  sarvato 'pasṛtaṃ manaḥ<BR>
siddhā kriyā prayojyeyaṃ deśa-kālādy-apekṣayā |<BR>
iṣṭa-dravya-vināśāt tu mano yasyopahanyate || 53 ||<BR>
     6.53av  siddhāḥ kriyā prayoktavyā<BR>
tasya tat-sadṛśa-prāpti-sāntvāśvāsaiḥ śamaṃ nayet |<BR>
kāma-śoka-bhaya-krodha-harṣerṣyā-lobha-saṃbhavān || 54 ||<BR>
     6.54av  tasya tat-sadṛśa-prāptiḥ     6.54bv  -sāntvāśvāsaiḥ prasādayet     6.54bv <BR>
-priyāśvāsaiḥ pradarśayet<BR>
     6.54bv  sāntvāśvāsaiḥ śamaṃ nayet<BR>
paras-para-prati-dvandvair ebhir eva śamaṃ nayet |<BR>
bhūtānubandham īkṣeta prokta-liṅgādhikākṛtim || 55 ||<BR>
     6.55cv  bhūtānubaddham īkṣeta<BR>
yady unmāde tataḥ kuryād bhūta-nirdiṣṭam auṣadham |<BR>
baliṃ ca dadyāt palalaṃ yāvakaṃ saktu-piṇḍikām || 56 ||<BR>
     6.56av  yady unmāde ca tat kuryād<BR>
snigdhaṃ madhuram āhāraṃ taṇḍulān rudhirokṣitān |<BR>
pakvāmakāni māṃsāni surāṃ maireyam āsavam || 57 ||<BR>
     6.57cv  pakvāmāhvāni māṃsāni     6.57dv  surā-maireyam āsavam<BR>
atimuktasya puṣpāṇi jātyāḥ sahacarasya ca |<BR>
catuṣ-pathe gavāṃ tīrthe nadīnāṃ saṃgameṣu ca || 58 ||<BR>
nivṛttāmiṣa-madyo yo hitāśī prayataḥ śuciḥ |<BR>
nijāgantubhir unmādaiḥ sat-tva-vān na sa yujyate || 59 ||<BR>
     6.59av  nivṛttāmiṣa-madyo 'pi<BR>
prasāda indriyārthānāṃ buddhy-ātma-manasāṃ tathā |<BR>
dhātūnāṃ prakṛti-stha-tvaṃ vigatonmāda-lakṣaṇam || 60 ||<BR>
     6.60av  indriyāṇāṃ prasanna-tvaṃ     6.60dv  gatonmādasya lakṣaṇam<BR>
<BR>
Uttarasthāna <BR>
smṛty-apāyo hy apasmāraḥ sa dhī-sat-tvābhisaṃplavāt |<BR>
jāyate 'bhihate citte cintā-śoka-bhayādibhiḥ || 1 ||<BR>
     7.1bv  sa dhī-sat-tvādi-saṃplavāt<BR>
unmāda-vat prakupitaiś citta-deha-gatair malaiḥ |<BR>
hate sat-tve hṛdi vyāpte saṃjñā-vāhiṣu kheṣu ca || 2 ||<BR>
tamo viśan mūḍha-matir bībhatsāḥ kurute kriyāḥ |<BR>
dantān khādan vaman phenaṃ hastau pādau ca vikṣipan || 3 ||<BR>
     7.3dv  hastau pādau ca kampayan<BR>
paśyann a-santi rūpāṇi praskhalan patati kṣitau |<BR>
vijihmākṣi-bhruvo doṣa-vege 'tīte vibudhyate || 4 ||<BR>
kālāntareṇa sa punaś caivam eva viceṣṭate |<BR>
apasmāraś catur-bhedo vātādyair nicayena ca || 5 ||<BR>
rūpam utpatsyamāne 'smin hṛt-kampaḥ śūnya-tā bhramaḥ |<BR>
tamaso darśanaṃ dhyānaṃ bhrū-vyudāso 'kṣi-vaikṛtam || 6 ||<BR>
     7.6av  rūpam utpadyamāne 'smin<BR>
a-śabda-śravaṇaṃ svedo lālā-siṅghāṇaka-srutiḥ |<BR>
a-vipāko '-rucir mūrchā kukṣy-āṭopo bala-kṣayaḥ || 7 ||<BR>
nidrā-nāśo 'ṅga-mardas tṛṭ svapne gānaṃ sa-nartanam |<BR>
pānaṃ tailasya madyasya tayor eva ca mehanam || 8 ||<BR>
tatra vātāt sphurat-sakthiḥ prapataṃś ca muhur muhuḥ |<BR>
apasmarati saṃjñāṃ ca labhate vi-svaraṃ rudan || 9 ||<BR>
     7.9bv  pratataṃ ca muhur muhuḥ<BR>
utpiṇḍitākṣaḥ śvasiti phenaṃ vamati kampate |<BR>
āvidhyati śiro dantān daśaty ādhmāta-kandharaḥ || 10 ||<BR>
parito vikṣipaty aṅgaṃ viṣamaṃ vinatāṅguliḥ |<BR>
rūkṣa-śyāvāruṇākṣi-tvaṅ-nakhāsyaḥ kṛṣṇam īkṣate || 11 ||<BR>
capalaṃ paruṣaṃ rūpaṃ vi-rūpaṃ vikṛtānanam |<BR>
apasmarati pittena muhuḥ saṃjñāṃ ca vindati || 12 ||<BR>
     7.12av  capalaṃ paramaṃ rūpaṃ     7.12av  capalaṃ paruṣaṃ rūkṣaṃ<BR>
pīta-phenākṣi-vaktra-tvag āsphālayati medinīm |<BR>
bhairavādīpta-ruṣita-rūpa-darśī tṛṣānvitaḥ || 13 ||<BR>
kaphāc cireṇa grahaṇaṃ cireṇaiva vibodhanam |<BR>
ceṣṭālpā bhūyasī lālā śukla-netra-nakhāsya-tā || 14 ||<BR>
śuklābha-rūpa-darśi-tvaṃ sarva-liṅgaṃ tu varjayet |<BR>
athāvṛtānāṃ dhī-citta-hṛt-khānāṃ prāk-prabodhanam || 15 ||<BR>
tīkṣṇaiḥ kuryād apasmāre karmabhir vamanādibhiḥ |<BR>
vātikaṃ vasti-bhūyiṣṭhaiḥ paittaṃ prāyo virecanaiḥ || 16 ||<BR>
ślaiṣmikaṃ vamana-prāyair apasmāram upācaret |<BR>
sarvataḥ su-viśuddhasya samyag āśvāsitasya ca || 17 ||<BR>
apasmāra-vimokṣārthaṃ yogān saṃśamanāñ chṛṇu |<BR>
go-maya-sva-rasa-kṣīra-dadhi-mūtraiḥ śṛtaṃ haviḥ || 18 ||<BR>
apasmāra-jvaronmāda-kāmalānta-karaṃ pibet |<BR>
dvi-pañca-mūla-tri-phalā-dvi-niśā-kuṭaja-tvacaḥ || 19 ||<BR>
     7.19cv  dvi-pañca-mūlī-tri-phalā-<BR>
saptaparṇam apāmārgaṃ nīlinīṃ kaṭu-rohiṇīm |<BR>
śamyāka-puṣkara-jaṭā-phalgu-mūla-durālabhāḥ || 20 ||<BR>
     7.20cv  śyoṇāka-puṣkara-jaṭā-<BR>
dvi-palāḥ salila-droṇe paktvā pādāvaśeṣite |<BR>
bhārgī-pāṭhāḍhakī-kumbha-nikumbha-vyoṣa-rohiṣaiḥ || 21 ||<BR>
     7.21av  dvi-palāni jala-droṇe<BR>
mūrvā-bhūtika-bhūnimba-śreyasī-śārivā-dvayaiḥ |<BR>
madayanty-agni-niculair akṣāṃśaiḥ sarpiṣaḥ pacet || 22 ||<BR>
     7.22av  mūrvā-pūtika-bhūnimba-<BR>
prasthaṃ tad-vad dravaiḥ pūrvaiḥ pañca-gavyam idaṃ mahat |<BR>
jvarāpasmāra-jaṭhara-bhagandara-haraṃ param || 23 ||<BR>
śophārśaḥ-kāmalā-pāṇḍu-gulma-kāsa-grahāpaham |<BR>
brāhmī-rasa-vacā-kuṣṭha-śaṅkhapuṣpī-śṛtaṃ ghṛtam || 24 ||<BR>
     7.24bv  -gulma-kāsa-bhramāpaham<BR>
purāṇaṃ medhyam unmādā-lakṣmy-apasmāra-pāpma-jit |<BR>
taila-prasthaṃ ghṛta-prasthaṃ jīvanīyaiḥ palonmitaiḥ || 25 ||<BR>
kṣīra-droṇe pacet siddham apasmāra-vimokṣaṇam |<BR>
kaṃse kṣīrekṣu-rasayoḥ kāśmarye 'ṣṭa-guṇe rase || 26 ||<BR>
kārṣikair jīvanīyaiś ca sarpiḥ-prasthaṃ vipācayet |<BR>
vāta-pittodbhavaṃ kṣipram apasmāraṃ nihanti tat || 27 ||<BR>
tad-vat kāśa-vidārīkṣu-kuśa-kvātha-śṛtaṃ payaḥ |<BR>
kūṣmāṇḍa-sva-rase sarpir aṣṭā-daśa-guṇe śṛtam || 28 ||<BR>
     7.28bv  -kuśa-kvāthe śṛtaṃ payaḥ     7.28bv  -kuśa-kvāthaiḥ śṛtaṃ payaḥ<BR>
yaṣṭī-kalkam apasmāra-haraṃ dhī-vāk-svara-pradam |<BR>
kapilānāṃ gavāṃ pittaṃ nāvane paramaṃ hitam || 29 ||<BR>
     7.29av  yaṣṭī-kalkaṃ apasmāraṃ     7.29bv  nāvanaṃ paramaṃ hitam     7.29bv <BR>
hared dhī-vāk-svara-pradam<BR>
śva-śṛgāla-biḍālānāṃ siṃhādīnāṃ ca pūjitam |<BR>
godhā-nakula-nāgānāṃ pṛṣatarkṣa-gavām api || 30 ||<BR>
     7.30dv  vṛṣabharkṣa-gavām api     7.30dv  vṛka-carka-gavām api<BR>
pitteṣu sādhitaṃ tailaṃ nasye 'bhyaṅge ca śasyate |<BR>
tri-phalā-vyoṣa-pītadru-yava-kṣāra-phaṇijjakaiḥ || 31 ||<BR>
     7.31av  pitteṣu sādhayet tailaṃ     7.31bv  nasyābhyaṅgeṣu śasyate<BR>
śry-āhvāpāmārga-kārañja-bījais tailaṃ vipācitam |<BR>
basta-mūtre hitaṃ nasyaṃ cūrṇaṃ vā dhmāpayed bhiṣak || 32 ||<BR>
     7.32av  śyāmāpāmārga-kārañja-     7.32bv  -bījais tailaṃ prasādhitam     7.32bv <BR>
-bījais tailaṃ vipācayet<BR>
nakulolūka-mārjāra-gṛdhra-kīṭāhi-kāka-jaiḥ |<BR>
tuṇḍaiḥ pakṣaiḥ purīṣaiś ca dhūpam asya prayojayet || 33 ||<BR>
     7.33dv  dhūmam asya prayojayet     7.33dv  dhūpam asmai prayojayet<BR>
śīlayet taila-laśunaṃ payasā vā śatāvarīm |<BR>
brāhmī-rasaṃ kuṣṭha-rasaṃ vacāṃ vā madhu-saṃyutām || 34 ||<BR>
samaṃ kruddhair apasmāro doṣaiḥ śārīra-mānasaiḥ |<BR>
yaj jāyate yataś caiṣa mahā-marma-samāśrayaḥ || 35 ||<BR>
tasmād rasāyanair enaṃ duś-cikitsyam upācaret |<BR>
tad-ārtaṃ cāgni-toyāder viṣamāt pālayet sadā || 36 ||<BR>
     7.36av  tasmād rasāyanenainaṃ     7.36cv  tad-ārtaṃ cāgni-toyādi-     7.36dv  -viṣamāt<BR>
pālayet sadā<BR>
muktaṃ mano-vikāreṇa tvam itthaṃ kṛta-vān iti |<BR>
na brūyād viṣayair iṣṭaiḥ kliṣṭaṃ ceto 'sya bṛṃhayet || 37 ||<BR>
<BR>
Uttarasthāna <BR>
sarva-roga-nidānoktair a-hitaiḥ kupitā malāḥ |<BR>
a-cakṣuṣyair viśeṣeṇa prāyaḥ pittānusāriṇaḥ || 1 ||<BR>
sirābhir ūrdhvaṃ prasṛtā netrāvayavam āśritāḥ |<BR>
vartma saṃdhiṃ sitaṃ kṛṣṇaṃ dṛṣṭiṃ vā sarvam akṣi vā || 2 ||<BR>
rogān kuryuś calas tatra prāpya vartmāśrayāḥ sirāḥ |<BR>
suptotthitasya kurute vartma-stambhaṃ sa-vedanam || 3 ||<BR>
pāṃsu-pūrṇābha-netra-tvaṃ kṛcchronmīlanam aśru ca |<BR>
vimardanāt syāc ca śamaḥ kṛcchronmūlaṃ vadanti tat || 4 ||<BR>
cālayan vartmanī vāyur nimeṣonmeṣaṇaṃ muhuḥ |<BR>
karoty a-ruṅ nimeṣo 'sau vartma yat tu nimīlyate || 5 ||<BR>
vimukta-saṃdhi niś-ceṣṭaṃ hīnaṃ vāta-hataṃ hi tat |<BR>
kṛṣṇāḥ pittena bahvyo 'ntar-vartma kumbhīka-bīja-vat || 6 ||<BR>
     8.6cv  pittena vartmano 'ntar-jā     8.6dv  bahvyaḥ kumbhīka-bīja-vat<BR>
ādhmāyante punar bhinnāḥ piṭikāḥ kumbhi-saṃjñitāḥ |<BR>
sa-dāha-kleda-nistodaṃ raktābhaṃ sparśanā-kṣamam || 7 ||<BR>
     8.7bv  piṭikāḥ kumbhi-saṃjñakāḥ<BR>
pittena jāyate vartma pittotkliṣṭam uśanti tat |<BR>
karoti kaṇḍūṃ dāhaṃ ca pittaṃ pakṣṃāntam āsthitam || 8 ||<BR>
     8.8dv  pittaṃ pakṣṃāntam āśritam<BR>
pakṣmaṇāṃ śātanaṃ cānu pakṣma-śātaṃ vadanti tam |<BR>
pothakyaḥ piṭikāḥ śvetāḥ sarṣapābhā ghanāḥ kaphāt || 9 ||<BR>
     8.9av  pakṣmaṇāṃ śatanaṃ cānu     8.9av  pakṣmaṇāṃ sadanaṃ cānu<BR>
śophopadeha-ruk-kaṇḍū-picchilāśru-samanvitāḥ |<BR>
kaphotkliṣṭaṃ bhaved vartma stambha-kledopadeha-vat || 10 ||<BR>
granthiḥ pāṇḍura-ruk-pākaḥ kaṇḍū-mān kaṭhinaḥ kaphāt |<BR>
kola-mātraḥ sa lagaṇaḥ kiñ-cid alpas tato 'tha-vā || 11 ||<BR>
     8.11dv  kiñ-cid alpas tato 'pi vā<BR>
raktā raktena piṭikā tat-tulya-piṭikācitā |<BR>
utsaṅgākhyā tathotkliṣṭaṃ rājī-mat sparśanā-kṣamam || 12 ||<BR>
     8.12av  raktā raktena piṭikās     8.12bv  tat-tulya-piṭikācitāḥ     8.12cv  utsaṅgākhyās<BR>
tathotkliṣṭaṃ<BR>
arśo 'dhi-māṃsaṃ vartmāntaḥ stabdhaṃ snigdhaṃ sa-dāha-ruk |<BR>
raktaṃ raktena tat-srāvi cchinnaṃ chinnaṃ ca vardhate || 13 ||<BR>
madhye vā vartmano 'nte vā kaṇḍūṣā-rug-vatī sthirā |<BR>
mudga-mātrāsṛjā tāmrā piṭikāñjana-nāmikā || 14 ||<BR>
doṣair vartma bahiḥ śūnaṃ yad antaḥ sūkṣma-khācitam |<BR>
sa-srāvam antar-udakaṃ bisābhaṃ bisa-vartma tat || 15 ||<BR>
yad vartmotkliṣṭam utkliṣṭam a-kasmān mlāna-tām iyāt |<BR>
rakta-doṣa-trayotkleśād bhavaty utkliṣṭa-vartma tat || 16 ||<BR>
     8.16dv  vadanty utkliṣṭa-vartma tat<BR>
śyāva-vartma malaiḥ sāsraiḥ śyāvaṃ ruk-kleda-śopha-vat |<BR>
śliṣṭākhyaṃ vartmanī śliṣṭe kaṇḍū-śvayathu-rāgiṇī || 17 ||<BR>
vartmano 'ntaḥ kharā rūkṣāḥ piṭikāḥ sikatopamāḥ |<BR>
sikatā-vartma kṛṣṇaṃ tu kardamaṃ kardamopamam || 18 ||<BR>
bahalaṃ bahalair māṃsaiḥ sa-varṇaiś cīyate samaiḥ |<BR>
kukūṇakaḥ śiśor eva dantotpatti-nimitta-jaḥ || 19 ||<BR>
syāt tena śiśur ucchūna-tāmrākṣo vīkṣaṇā-kṣamaḥ |<BR>
sa-vartma-śūla-paicchilyaḥ karṇa-nāsākṣi-mardanaḥ || 20 ||<BR>
     8.20bv  -tāmrākṣo vīkṣaṇe '-kṣamaḥ<BR>
pakṣmoparodhe saṃkoco vartmanāṃ jāyate tathā |<BR>
khara-tāntar-mukha-tvaṃ ca romṇām anyāni vā punaḥ || 21 ||<BR>
     8.21bv  vartmano jāyate tathā<BR>
kaṇṭakair iva tīkṣṇāgrair ghṛṣṭaṃ tair akṣi śūyate |<BR>
uṣyate cānilādi-dviḍ alpāhaḥ śāntir uddhṛtaiḥ || 22 ||<BR>
     8.22bv  ghṛṣṭaṃ tair akṣi sūyate     8.22cv  uṣyate vānilādi-dviḍ     8.22cv  uṣyate<BR>
cānilādyaiś ca<BR>
     8.22dv  alpāhaṃ śāntir uddhṛtaiḥ<BR>
kanīnake bahir-vartma kaṭhino granthir unnataḥ |<BR>
tāmraḥ pakvo 'sra-pūya-srud alajy ādhmāyate muhuḥ || 23 ||<BR>
vartmāntar māṃsa-piṇḍābhaḥ śvayathur grathito '-rujaḥ |<BR>
sāsraiḥ syād arbudo doṣair viṣamo bāhyataś calaḥ || 24 ||<BR>
catur-viṃśatir ity ete vyādhayo vartma-saṃśrayāḥ |<BR>
ādyo 'tra bheṣajaiḥ sādhyo dvau tato 'rśaś ca varyajet || 25 ||<BR>
pakṣmoparodho yāpyaḥ syāc cheṣāñ chastreṇa sādhayet |<BR>
kuṭṭayet pakṣma-sadanaṃ chindyāt teṣv api cārbudam || 26 ||<BR>
     8.26cv  kuṭṭayet pakṣma-śadanaṃ<BR>
bhindyāl lagaṇa-kumbhīkā-bisotsaṅgāñjanālajīḥ |<BR>
pothakī-śyāva-sikatā-śliṣṭotkliṣṭa-catuṣṭayam || 27 ||<BR>
sa-kardamaṃ sa-bahalaṃ vilikhet sa-kukūṇakam || 27ū̆ab ||<BR>
<BR>
Uttarasthāna <BR>
kṛcchronmīle purāṇājyaṃ drākṣā-kalkāmbu-sādhitam |<BR>
sa-sitaṃ yojayet snigdhaṃ nasya-dhūmāñjanādi ca || 1 ||<BR>
kumbhīkā-vartma-likhitaṃ saindhava-pratisāritam |<BR>
yaṣṭī-dhātrī-paṭolīnāṃ kvāthena pariṣecayet || 2 ||<BR>
nivāte 'dhiṣṭhitasyāptaiḥ śuddhasyottāna-śāyinaḥ |<BR>
bahiḥ koṣṇāmbu-taptena sveditaṃ vartma vāsasā || 3 ||<BR>
nirbhujya vastrāntaritaṃ vāmāṅguṣṭhāṅgulī-ghṛtam |<BR>
na sraṃsate calati vā vartmaivaṃ sarvatas tataḥ || 4 ||<BR>
     9.4cv  na sraṃsate na calati<BR>
maṇḍalāgreṇa tat tiryak kṛtvā śastra-padāṅkitam |<BR>
likhet tenaiva pattrair vā śāka-śephālikādi-jaiḥ || 5 ||<BR>
     9.5dv  śāka-śephālikādikaiḥ     9.5dv  śāka-śephālikādibhiḥ<BR>
phenena toya-rāśer vā picunā pramṛjann asṛk |<BR>
sthite rakte su-likhitaṃ sa-kṣaudraiḥ pratisārayet || 6 ||<BR>
yathā-svam uktair anu ca prakṣālyoṣṇena vāriṇā |<BR>
ghṛtena siktam abhyaktaṃ badhnīyān madhu-sarpiṣā || 7 ||<BR>
     9.7cv  ghṛtenāsiktam abhyaktaṃ<BR>
ūrdhvādhaḥ karṇayor dattvā piṇḍīṃ ca yava-saktubhiḥ |<BR>
dvitīye 'hani muktasya pariṣekaṃ yathā-yatham || 8 ||<BR>
kuryāc caturthe nasyādīn muñced evāhni pañcame |<BR>
samaṃ nakha-nibhaṃ śopha-kaṇḍū-gharṣādya-pīḍitam || 9 ||<BR>
vidyāt su-likhitaṃ vartma likhed bhūyo viparyaye |<BR>
ruk-pakṣma-vartma-sadana-sraṃsanāny ati-lekhanāt || 10 ||<BR>
sneha-svedādikas tasminn iṣṭo vāta-haraḥ kramaḥ |<BR>
abhyajya nava-nītena śveta-lodhraṃ pralepayet || 11 ||<BR>
eraṇḍa-mūla-kalkena puṭa-pāke pacet tataḥ |<BR>
svinnaṃ prakṣālitaṃ śuṣkaṃ cūrṇitaṃ poṭalī-kṛtam || 12 ||<BR>
striyāḥ kṣīre chagalyā vā mṛditaṃ netra-secanam |<BR>
śāli-taṇḍula-kalkena liptaṃ tad-vat pariṣkṛtam || 13 ||<BR>
     9.13av  striyāḥ kṣīre chāgale vā<BR>
kuryān netre 'ti-likhite mṛditaṃ dadhi-mastunā |<BR>
kevalenāpi vā sekaṃ mastunā jāṅgalāśinaḥ || 14 ||<BR>
piṭikā vrīhi-vaktreṇa bhittvā tu kaṭhinonnatāḥ |<BR>
niṣpīḍayed anu vidhiḥ pariśeṣas tu pūrva-vat || 15 ||<BR>
     9.15av  piṭikāṃ vrīhi-vaktreṇa     9.15bv  bhittvā tu kaṭhinonnatām<BR>
lekhane bhedane cāyaṃ kramaḥ sarva-tra vartmani |<BR>
pittāsrotkliṣṭayoḥ svādu-skandha-siddhena sarpiṣā || 16 ||<BR>
sirā-vimokṣaḥ snigdhasya trivṛc chreṣṭhaṃ virecanam |<BR>
likhite sruta-rakte ca vartmani kṣālanaṃ hitam || 17 ||<BR>
     9.17bv  trivṛc chreṣṭhā virecane     9.17cv  likhite niḥsṛte rakte<BR>
yaṣṭī-kaṣāyaḥ sekas tu kṣīraṃ candana-sādhitam |<BR>
pakṣmaṇāṃ sadane sūcyā roma-kūpān vikuṭṭayet || 18 ||<BR>
     9.18av  yaṣṭī-kvāthena sekas tu<BR>
grāhayed vā jalaukobhiḥ payasekṣu-rasena vā |<BR>
vamanaṃ nāvanaṃ sarpiḥ śṛtaṃ madhura-śītalaiḥ || 19 ||<BR>
saṃcūrṇya puṣpa-kāsīsaṃ bhāvayet surasā-rasaiḥ |<BR>
tāmre daśāhaṃ paramaṃ pakṣma-śāte tad añjanam || 20 ||<BR>
pothakīr likhitāḥ śuṇṭhī-saindhava-pratisāritāḥ |<BR>
uṣṇāmbu-kṣālitāḥ siñcet khadirāḍhaki-śigrubhiḥ || 21 ||<BR>
     9.21av  pothakīṃ likhitaṃ śuṇṭhī-     9.21bv  -saindhava-pratisāritām     9.21cv <BR>
uṣṇāmbu-kṣālitāṃ siñcet<BR>
ap-siddhair dvi-niṣā-śreṣṭhā-madhukair vā sa-mākṣikaiḥ |<BR>
kaphotkliṣṭe vilikhite sa-kṣaudraiḥ pratisāraṇam || 22 ||<BR>
sūkṣmaiḥ saindhava-kāsīsa-manohvā-kaṇa-tārkṣya-jaiḥ |<BR>
vamanāñjana-nasyādi sarvaṃ ca kapha-jid dhitam || 23 ||<BR>
kartavyaṃ lagaṇe 'py etad a-śāntāv agninā dahet |<BR>
kukūṇe khadira-śreṣṭhā-nimba-pattra-śṛtaṃ ghṛtam || 24 ||<BR>
     9.24dv  -nimba-pattraiḥ śṛtaṃ ghṛtam<BR>
svinnāṃ bhittvā viniṣpīḍya bhiṣag añjana-nāmikām |<BR>
śilailā-saindhava-nataiḥ sa-kṣaudraiḥ pratisārayet || 24.1+(1) ||<BR>
     9.24.1+(1)av  svinnāṃ bhittvā viniṣpīḍyotṃ     9.24.1+(1)bv  ṃsaṅgāṃ<BR>
cāñjana-nāmikām<BR>
pītvā dhātrī vamet kṛṣṇā-yaṣṭī-sarṣapa-saindhavaiḥ |<BR>
abhayā-pippalī-drākṣā-kvāthenaināṃ virecayet || 25 ||<BR>
mustā-dvi-rajanī-kṛṣṇā-kalkenālepayet stanau |<BR>
dhūpayet sarṣapaiḥ sājyaiḥ śuddhāṃ kvāthaṃ ca pāyayet || 26 ||<BR>
paṭola-musta-mṛdvīkā-guḍūcī-tri-phalodbhavam |<BR>
śiśos tu likhitaṃ vartma srutāsṛg vāmbu-janmabhiḥ || 27 ||<BR>
dhātry-aśmantaka-jambūttha-pattra-kvāthena secayet |<BR>
prāyaḥ kṣīra-ghṛtāśi-tvād bālānāṃ śleṣma-jā gadāḥ || 28 ||<BR>
tasmād vamanam evāgre sarva-vyādhiṣu pūjitam |<BR>
sindhūttha-kṛṣṇāpāmārga-bījājya-stanya-mākṣikam || 29 ||<BR>
cūrṇo vacāyāḥ sa-kṣaudro madanaṃ madhukānvitam |<BR>
kṣīraṃ kṣīrānnam annaṃ ca bhajataḥ kramataḥ śiśoḥ || 30 ||<BR>
     9.30dv  bhajataḥ krama-śaḥ śiśoḥ<BR>
vamanaṃ sarva-rogeṣu viśeṣeṇa kukūṇake |<BR>
saptalā-rasa-siddhājyaṃ yojyaṃ cobhaya-śodhanam || 31 ||<BR>
dvi-niśā-lodhra-yaṣṭy-āhva-rohiṇī-nimba-pallavaiḥ |<BR>
kukūṇake hitā vartiḥ piṣṭais tāmra-rajo-'nvitaiḥ || 32 ||<BR>
kṣīra-kṣaudra-ghṛtopetaṃ dagdhaṃ vā loha-jaṃ rajaḥ |<BR>
elā-laśuna-kataka-śaṅkhoṣaṇa-phaṇijjakaiḥ || 33 ||<BR>
     9.33bv  dagdhaṃ vā lodhra-jaṃ rajaḥ<BR>
vartiḥ kukūṇa-pothakyoḥ surā-piṣṭaiḥ sa-kaṭphalaiḥ |<BR>
pakṣma-rodhe pravṛddheṣu śuddha-dehasya romasu || 34 ||<BR>
utsṛjya dvau bhruvo 'dhas-tād bhāgau bhāgaṃ ca pakṣmataḥ |<BR>
yava-mātraṃ yavākāraṃ tiryak chittvārdra-vāsasā || 35 ||<BR>
apaneyam asṛk tasminn alpī-bhavati śoṇite |<BR>
sīvyet kuṭilayā sūcyā mudga-mātrāntaraiḥ padaiḥ || 36 ||<BR>
baddhvā lalāṭe paṭṭaṃ ca tatra sīvana-sūtrakam |<BR>
nāti-gāḍha-ślathaṃ sūcyā nikṣiped atha yojayet || 37 ||<BR>
madhu-sarpiḥ-kavalikāṃ na cāsmin bandham ācaret |<BR>
nyagrodhādi-kaṣāyaiś ca sa-kṣīraiḥ secayed ruji || 38 ||<BR>
pañcame divase sūtram apanīyāvacūrṇayet |<BR>
gairikeṇa vraṇaṃ yuñjyāt tīkṣṇaṃ nasyāñjanādi ca || 39 ||<BR>
     9.39dv  tīkṣṇa-nasyāñjanādi ca     9.39dv  tīkṣṇa-nasyāñjanāni ca     9.39dv <BR>
tīkṣṇaṃ nasyāñjanāni ca<BR>
dahed a-śāntau nirbhujya vartma-doṣāśrayāṃ valīm |<BR>
saṃdaṃśenādhikaṃ pakṣma hṛtvā tasyāśrayaṃ dahet || 40 ||<BR>
sūcy-agreṇāgni-varṇena dāho bāhyālajeḥ punaḥ |<BR>
bhinnasya kṣāra-vahnibhyāṃ su-cchinnasyārbudasya ca || 41 ||<BR>
<BR>
Uttarasthāna <BR>
vāyuḥ kruddhaḥ sirāḥ prāpya jalābhaṃ jala-vāhinīḥ |<BR>
aśru srāvayate vartma-śukla-saṃdheḥ kanīnakāt || 1 ||<BR>
     10.1dv  -śukla-saṃdhi-kanīnikāt<BR>
tena netraṃ sa-rug-rāga-śophaṃ syāt sa jalāsravaḥ |<BR>
kaphāt kaphāsrave śvetaṃ picchilaṃ bahalaṃ sravet || 2 ||<BR>
     10.2cv  kaphāt kapha-śrave śvetaṃ     10.2cv  kaphāt kapha-srave śvetaṃ<BR>
kaphena śophas tīkṣṇāgraḥ kṣāra-budbudakopamaḥ |<BR>
pṛthu-mūla-balaḥ snigdhaḥ sa-varṇo mṛdu-picchilaḥ || 3 ||<BR>
     10.3dv  sa-varṇa-mṛdu-picchilaḥ<BR>
mahān a-pākaḥ kaṇḍū-mān upanāhaḥ sa nī-rujaḥ |<BR>
raktād raktāsrāve tāmraṃ bahūṣṇaṃ cāśru saṃsravet || 4 ||<BR>
     10.4cv  raktād rakta-srave tāmraṃ     10.4cv  raktād raktaṃ sravet tāmraṃ     10.4dv <BR>
bahūṣṇaṃ vāśru saṃsravet<BR>
vartma-saṃdhy-āśrayā śukle piṭikā dāha-śūlinī |<BR>
tāmrā mudgopamā bhinnā raktaṃ sravati parvaṇī || 5 ||<BR>
pūyāsrave malāḥ sāsrā vartma-saṃdheḥ kanīnakāt |<BR>
srāvayanti muhuḥ pūyaṃ sāsraṃ tvaṅ-māṃsa-pākataḥ || 6 ||<BR>
     10.6bv  vartma-saṃdhi-kanīnakāt     10.6dv  sāsra-tvaṅ-māṃsa-pākataḥ     10.6dv <BR>
sāśru-tvaṅ-māṃsa-pākataḥ<BR>
pūyālaso vraṇaḥ sūkṣmaḥ śopha-saṃrambha-pūrvakaḥ |<BR>
kanīna-saṃdhāv ādhmāyī pūyāsrāvī sa-vedanaḥ || 7 ||<BR>
kanīnasyāntar alajī śopho ruk-toda-dāha-vān |<BR>
apāṅge vā kanīne vā kaṇḍūṣā-pakṣma-poṭa-vān || 8 ||<BR>
pūyāsrāvī kṛmi-granthir granthiḥ kṛmi-yuto 'rti-mān |<BR>
upanāha-kṛmi-granthi-pūyālasaka-parvaṇīḥ || 9 ||<BR>
śastreṇa sādhayet pañca sālajīn āsravāṃs tyajet |<BR>
pittaṃ kuryāt site bindūn asita-śyāva-pītakān || 10 ||<BR>
malāktādarśa-tulyaṃ vā sarvaṃ śuklaṃ sa-dāha-ruk |<BR>
rogo 'yaṃ śuktikā-saṃjñaḥ sa-śakṛd-bheda-tṛḍ-jvaraḥ || 11 ||<BR>
     10.11bv  sarvaṃ śuklam a-dāha-ruk<BR>
kaphāc chukle samaṃ śvetaṃ cira-vṛddhy-adhi-māṃsakam |<BR>
śuklārma śophas tv a-rujaḥ sa-varṇo bahalo '-mṛduḥ || 12 ||<BR>
guruḥ snigdho 'mbu-bindv-ābho balāsa-grathitaṃ smṛtaṃ |<BR>
bindubhiḥ piṣṭa-dhavalair utsannaiḥ piṣṭakaṃ vadet || 13 ||<BR>
     10.13dv  balāsa-granthi sa smṛtaḥ<BR>
rakta-rājī-tataṃ śuklam uṣyate yat sa-vedanam |<BR>
a-śophāśrūpadehaṃ ca sirotpātaḥ sa śoṇitāt || 14 ||<BR>
     10.14cv  sa-śothāśrūpadehaṃ ca<BR>
upekṣitah sirotpāto rājīs tā eva vardhayan |<BR>
kuryāt sāsraṃ sirā-harṣaṃ tenākṣy-udvīkṣaṇā-kṣamam || 15 ||<BR>
     10.15cv  kuryāt sāśruṃ sirā-harṣaṃ     10.15dv  tenākṣaṃ vīkṣaṇā-kṣamam<BR>
sirā-jāle sirā-jālaṃ bṛhad raktaṃ ghanonnatam |<BR>
śoṇitārma samaṃ ślakṣṇaṃ padmābham adhi-māṃsakam || 16 ||<BR>
nī-ruk ślakṣṇo 'rjunaṃ binduḥ śaśa-lohita-lohitaḥ |<BR>
mṛdv-āśu-vṛddhy-a-ruṅ-māṃsaṃ prastāri śyāva-lohitam || 17 ||<BR>
prastāry-arma malaiḥ sāsraiḥ snāvārma snāva-saṃnibham |<BR>
śuṣkāsṛk-piṇḍa-vac chyāvaṃ yan māṃsaṃ bahalaṃ pṛthu || 18 ||<BR>
adhi-māṃsārma tad dāha-gharṣa-vatyaḥ sirāvṛtāḥ |<BR>
kṛṣṇāsannāḥ sirā-saṃjñāḥ piṭikāḥ sarṣapopamāḥ || 19 ||<BR>
     10.19av  adhi-māṃsārma rug-dāha-<BR>
śukti-harṣa-sirotpāta-piṣṭaka-grathitārjunam |<BR>
sādhayed auṣadhaiḥ ṣaṭkaṃ śeṣaṃ śastreṇa saptakam || 20 ||<BR>
     10.20av  śukti-harṣa-sirotpātān     10.20bv  piṣṭaka-grathitārjunam<BR>
navotthaṃ tad api dravyair armoktaṃ yac ca pañca-dhā |<BR>
tac chedyam asita-prāptaṃ māṃsa-snāva-sirāvṛtam || 21 ||<BR>
     10.21bv  armoktaṃ yat tu pañca-dhā<BR>
carmoddāla-vad ucchrāyi dṛṣṭi-prāptaṃ ca varjayet |<BR>
pittaṃ kṛṣṇe 'tha-vā dṛṣṭau śukraṃ todāśru-rāga-vat || 22 ||<BR>
     10.22bv  dṛṣṭi-prāptaṃ tu varjayet     10.22dv  śukraṃ todāsra-rāga-vat<BR>
chittvā tvacaṃ janayati tena syāt kṛṣṇa-maṇḍalam |<BR>
pakva-jambū-nibhaṃ kiñ-cin nimnaṃ ca kṣata-śukrakam || 23 ||<BR>
tat kṛcchra-sādhyaṃ yāpyaṃ tu dvitīya-paṭala-vyadhāt |<BR>
tatra todādi-bāhulyaṃ sūcī-viddhābha-kṛṣṇa-tā || 24 ||<BR>
tṛtīya-paṭala-cchedād a-sādhyaṃ nicitaṃ vraṇaiḥ |<BR>
śaṅkha-śuklaṃ kaphāt sādhyaṃ nāti-ruk śuddha-śukrakam || 25 ||<BR>
ā-tāmra-picchilāsra-srud ā-tāmra-piṭikāti-ruk |<BR>
ajā-viṭ-sadṛśocchrāya-kārṣṇyā varjyāsṛjājakā || 26 ||<BR>
     10.26av  ā-tāmra-picchilāśruḥ syād     10.26av  ā-tāmra-picchilāsṛk syād     10.26cv <BR>
ajā-viṭ-sadṛśocchrāyā<BR>
     10.26dv  kṛṣṇā varjyāsṛjājakā<BR>
sirā-śukraṃ malaiḥ sāsrais taj-juṣṭaṃ kṛṣṇa-maṇḍalam |<BR>
sa-toda-dāha-tāmrābhiḥ sirābhir avatanyate || 27 ||<BR>
a-nimittoṣṇa-śītāccha-ghanāsra-sruc ca tat tyajet |<BR>
doṣaiḥ sāsraiḥ sakṛt kṛṣṇaṃ nīyate śukla-rūpa-tām || 28 ||<BR>
     10.28bv  -ghanāśru syāc ca tat tyajet     10.28bv  -ghanāśru-srāvi tat tyajet     10.28bc <BR>
-ghanāśru-sruc ca tat tyajet<BR>
     10.28cv  doṣaiḥ sāsraiḥ sa-dṛk kṛṣṇaṃ<BR>
dhavalābhropaliptābhaṃ niṣpāvārdha-dalākṛti |<BR>
ati-tīvra-rujā-rāga-dāha-śvayathu-pīḍitam || 29 ||<BR>
pākātyayena tac chukraṃ varjayet tīvra-vedanam |<BR>
yasya vā liṅga-nāśo 'ntaḥ śyāvaṃ yad vā sa-lohitam || 30 ||<BR>
aty-utsedhāvagāḍhaṃ vā sāśru nāḍī-vraṇāvṛtam |<BR>
purāṇaṃ viṣamaṃ madhye vicchinnaṃ yac ca śukrakam || 31 ||<BR>
     10.31bv  sāsra-nāḍī-vraṇāvṛtam<BR>
pañcety uktā gadāḥ kṛṣṇe sādhyā-sādhya-vibhāgataḥ || 31ū̆ab ||<BR>
<BR>
Uttarasthāna <BR>
upanāhaṃ bhiṣak svinnaṃ bhinnaṃ vrīhi-mukhena ca |<BR>
lekhayen maṇḍalāgreṇa tataś ca pratisārayet || 1 ||<BR>
     11.1bv  bhinnaṃ vrīhi-mukhena tu<BR>
pippalī-kṣaudra-sindhūtthair badhnīyāt pūrva-vat tataḥ |<BR>
paṭola-pattrāmalaka-kvāthenāścyotayec ca tam || 2 ||<BR>
parvaṇī baḍiśenāttā bāhya-saṃdhi-tri-bhāgataḥ |<BR>
vṛddhi-pattreṇa vardhyārdhe syād aśru-gatir anya-thā || 3 ||<BR>
     11.3av  parvaṇī baḍiśenāntar-     11.3bv  -bāhya-saṃdhi-tri-bhāgataḥ     11.3dv  syād<BR>
asra-gatir anya-thā<BR>
     11.3dv  syād asra-srutir anya-thā<BR>
cikitsā cārma-vat kṣaudra-saindhava-pratisāritā |<BR>
pūyālase sirāṃ vidhyet tatas tam upanāhayet || 4 ||<BR>
     11.4dv  tatas tad upanāhayet<BR>
kurvīta cākṣi-pākoktaṃ sarvaṃ karma yathā-vidhi |<BR>
saindhavārdraka-kāsīsa-loha-tāmraiḥ su-cūrṇitaiḥ || 5 ||<BR>
cūrṇāñjanaṃ prayuñjīta sa-kṣaudrair vā rasa-kriyām |<BR>
kṛmi-granthiṃ karīṣeṇa svinnaṃ bhittvā vilikhya ca || 6 ||<BR>
tri-phalā-kṣaudra-kāsīsa-saindhavaiḥ pratisārayet |<BR>
pittābhiṣyanda-vac chuktiṃ balāsāhvaya-piṣṭake || 7 ||<BR>
     11.7dv  balāsāhvaya-piṣṭakau<BR>
kaphābhiṣyanda-van muktvā sirā-vyadham upācaret |<BR>
bījapūra-rasāktaṃ ca vyoṣa-kaṭphalam añjanam || 8 ||<BR>
jātī-mukula-sindhūttha-devadāru-mahauṣadhaiḥ |<BR>
piṣṭaiḥ prasannayā vartiḥ śopha-kaṇḍū-ghnam añjanam || 9 ||<BR>
     11.9dv  śopha-kaṇḍū-ghnam auṣadham<BR>
rakta-syanda-vad utpāta-harṣa-jālārjuna-kriyā |<BR>
sirotpāte viśeṣeṇa ghṛta-mākṣikam añjanam || 10 ||<BR>
sirā-harṣe tu madhunā ślakṣṇa-ghṛṣṭaṃ rasāñjanam |<BR>
arjune śarkarā-mastu-kṣaudrair āścyotanaṃ hitam || 11 ||<BR>
sphaṭikaḥ kuṅkumaṃ śaṅkho madhukaṃ madhunāñjanam |<BR>
madhunā cāñjanaṃ śaṅkhaḥ pheno vā sitayā saha || 12 ||<BR>
     11.12av  sphaṭikaṃ kuṅkumaṃ śaṅkhaṃ     11.12bv  kāsīsaṃ madhunāñjanam<BR>
armoktaṃ pañca-dhā tatra tanu dhūmāvilaṃ ca yat |<BR>
raktaṃ dadhi-nibhaṃ yac ca śukra-vat tasya bheṣajam || 13 ||<BR>
uttānasyetarat svinnaṃ sa-sindhūtthena cāñjitam |<BR>
rasena bījapūrasya nimīlyākṣi vimardayet || 14 ||<BR>
itthaṃ saṃroṣitākṣasya pracale 'rmādhi-māṃsake |<BR>
ghṛtasya niś-calaṃ mūrdhni vartmanoś ca viśeṣataḥ || 15 ||<BR>
     11.15bv  prabale 'rmādhi-māṃsake<BR>
apāṅgam īkṣamāṇasya vṛddhe 'rmaṇi kanīnakāt |<BR>
valī syād yatra tatrārma baḍiśenāvalambitam || 16 ||<BR>
nāty-āyataṃ mucuṇḍyā vā sūcyā sūtreṇa vā tataḥ |<BR>
samantān maṇḍalāgreṇa mocayed atha mokṣitam || 17 ||<BR>
     11.17av  nāty-āyataṃ samutpāṭya<BR>
kanīnakam upānīya catur-bhāgāvaśeṣitam |<BR>
chindyāt kanīnakaṃ rakṣed vāhinīś cāśru-vāhinīḥ || 18 ||<BR>
     11.18cv  chindyāt kanīnakaṃ rakṣan     11.18cv  chindyāt kanīnakaṃ rakṣye<BR>
kanīnaka-vyadhād aśru nāḍī cākṣṇi pravartate |<BR>
vṛddhe 'rmaṇi tathāpāṅgāt paśyato 'sya kanīnakam || 19 ||<BR>
     11.19av  kanīnaka-vadhād aśru     11.19av  kanīnaka-vadhād āśu     11.19av <BR>
kanīnaka-vyadhād a-sru-<BR>
     11.19bv  -nāḍī cākṣṇi pravartate<BR>
samyak-chinnaṃ madhu-vyoṣa-saindhava-pratisāritam |<BR>
uṣṇena sarpiṣā siktam abhyaktaṃ madhu-sarpiṣā || 20 ||<BR>
badhnīyāt secayen muktvā tṛtīyādi-dineṣu ca |<BR>
karañja-bīja-siddhena kṣīreṇa kvathitais tathā || 21 ||<BR>
sa-kṣaudrair dvi-niśā-lodhra-paṭolī-yaṣṭi-kiṃśukaiḥ |<BR>
kuraṇṭa-mukulopetair muñced evāhni saptame || 22 ||<BR>
     11.22cv  koraṇṭa-mukulopetair<BR>
samyak-chinne bhavet svāsthyaṃ hīnāti-ccheda-jān gadān |<BR>
sekāñjana-prabhṛtibhir jayel lekhana-bṛṃhaṇaiḥ || 23 ||<BR>
sitā-manaḥśilaileya-lavaṇottama-nāgaram |<BR>
ardha-karṣonmitaṃ tārkṣyaṃ palārdhaṃ ca madhu-drutam || 24 ||<BR>
     11.24dv  palārdhaṃ ca madhu-plutam<BR>
añjanaṃ śleṣma-timira-pilla-śukrārma-śoṣa-jit |<BR>
tri-phalaika-tama-dravya-tvacaṃ pānīya-kalkitām || 25 ||<BR>
     11.25bv  -pilla-śukrārma-kāca-jit<BR>
śarāva-pihitāṃ dagdhvā kapāle cūrṇayet tataḥ |<BR>
pṛthak-śeṣauṣadha-rasaiḥ pṛthag eva ca bhāvitā || 26 ||<BR>
sā maṣī śoṣitā peṣyā bhūyo dvi-lavaṇānvitā |<BR>
trīṇy etāny añjanāny āha lekhanāni paraṃ nimiḥ || 27 ||<BR>
sirā-jāle sirā yās tu kaṭhinā lekhanauṣadhaiḥ |<BR>
na sidhyanty arma-vat tāsāṃ piṭikānāṃ ca sādhanam || 28 ||<BR>
doṣānurodhāc chukreṣu snigdha-rūkṣā varā ghṛtam |<BR>
tiktam ūrdhvam asṛk-srāvo reka-sekādi ceṣyate || 29 ||<BR>
     11.29av  doṣānubandhāc chukreṣu     11.29bv  snigdhā rūkṣā varā ghṛtam    <BR>
11.29bv  snigdha-rūkṣa-varā ghṛtam<BR>
     11.29cv  tiktam ūrdhvam asṛk-srāva-     11.29dv  -reka-sekādi ceṣyate<BR>
tris trivṛd-vāriṇā pakvaṃ kṣata-śukre ghṛtaṃ pibet |<BR>
sirayānu hared raktaṃ jalaukobhiś ca locanāt || 30 ||<BR>
siddhenotpala-kākolī-drākṣā-yaṣṭī-vidāribhiḥ |<BR>
sa-sitenāja-payasā secanaṃ salilena vā || 31 ||<BR>
rāgāśru-vedanā-śāntau paraṃ lekhanam añjanam |<BR>
vartayo jāti-mukula-lākṣā-gairika-candanaiḥ || 32 ||<BR>
prasādayanti pittāsraṃ ghnanti ca kṣata-śukrakam |<BR>
dantair danti-varāhoṣṭra-gavāśvāja-kharodbhavaiḥ || 33 ||<BR>
     11.33av  prasādayanti pittāsṛk     11.33dv  -go-rāsabha-samudbhavaiḥ<BR>
sa-śaṅkha-mauktikāmbho-dhi-phenair marica-pādikaiḥ |<BR>
kṣata-śukram api vyāpi danta-vartir nivartayet || 34 ||<BR>
tamāla-pattraṃ go-danta-śaṅkha-pheno 'sthi gārdabham |<BR>
tāmraṃ ca vartir mūtreṇa sarva-śukraka-nāśinī || 35 ||<BR>
     11.35cv  tāmraṃ ca basta-mūtreṇa<BR>
ratnāni dantāḥ śṛṅgāṇi dhātavas try-ūṣaṇaṃ truṭī |<BR>
karañja-bījaṃ laśuno vraṇa-sādi ca bheṣajam || 36 ||<BR>
sa-vraṇā-vraṇa-gambhīra-tvak-stha-śukra-ghnam añjanam |<BR>
nimnam unnamayet sneha-pāna-nasya-rasāñjanaiḥ || 37 ||<BR>
sa-rujaṃ nī-rujaṃ tṛpti-puṭa-pākena śukrakam |<BR>
śuddha-śukre niśā-yaṣṭī-śārivā-śābarāmbhasā || 38 ||<BR>
     11.38dv  -śārivā-sādhitāmbhasā<BR>
secanaṃ lodhra-poṭalyā koṣṇāmbho-magnayātha-vā |<BR>
bṛhatī-mūla-yaṣṭy-āhva-tāmra-saindhava-nāgaraiḥ || 39 ||<BR>
dhātrī-phalāmbunā piṣṭair lepitaṃ tāmra-bhājanam |<BR>
yavājyāmalakī-pattrair bahu-śo dhūpayet tataḥ || 40 ||<BR>
tatra kurvīta guṭikās tā jala-kṣaudra-peṣitāḥ |<BR>
mahā-nīlā iti khyātāḥ śuddha-śukra-harāḥ param || 41 ||<BR>
sthire śukre ghane cāsya bahu-śo 'pahared asṛk |<BR>
śiraḥ-kāya-virekāṃś ca puṭa-pākāṃś ca bhūri-śaḥ || 42 ||<BR>
kuryān marica-vaidehī-śirīṣa-phala-saindhavaiḥ |<BR>
harṣaṇaṃ tri-phalā-kvātha-pītena lavaṇena vā || 43 ||<BR>
     11.43cv  gharṣaṇaṃ tri-phalā-kvātha-     11.43cv  sarṣapa-tri-phalā-kvātha-<BR>
kuryād añjana-yogau vā ślokārdha-gaditāv imau |<BR>
śaṅkha-kolāsthi-kataka-drākṣā-madhuka-mākṣikaiḥ || 44 ||<BR>
surā-dantārṇava-malaiḥ śirīṣa-kusumānvitaiḥ |<BR>
dhātrī-phaṇijjaka-rase kṣāro lāṅgalikodbhavaḥ || 45 ||<BR>
     11.45av  khara-dantārṇava-malaiḥ     11.45dv  kṣāro lāṅgalikā-bhavaḥ     11.45dv <BR>
kṣāro lāṅgalikī-bhavaḥ<BR>
uṣitaḥ śoṣitaś cūrṇaḥ śukra-harṣaṇam añjanam |<BR>
mudgā vā nis-tuṣāḥ piṣṭāḥ śaṅkha-kṣaudra-samāyutāḥ || 46 ||<BR>
     11.46bv  śukra-gharṣaṇam añjanam<BR>
sāro madhūkān madhu-mān majjā vākṣāt sa-mākṣikā |<BR>
go-kharāśvoṣṭra-daśanāḥ śaṅkhaḥ phenaḥ samudra-jaḥ || 47 ||<BR>
     11.47av  sāro madhūkāt sa-madhur     11.47av  sāro madhūkān madhunā<BR>
vartir arjuna-toyena hṛṣṭa-śukraka-nāśinī |<BR>
utsannaṃ vā sa-śalyaṃ vā śūkraṃ vālādibhir likhet || 48 ||<BR>
     11.48bv  piṣṭā śukraka-nāśinī     11.48bv  duṣṭa-śukraka-nāśinī<BR>
sirā-śukre tv a-dṛṣṭi-ghne cikitsā vraṇa-śukra-vat |<BR>
puṇḍra-yaṣṭy-āhva-kākolī-siṃhī-loha-niśāñjanam || 49 ||<BR>
kalkitaṃ chāga-dugdhena sa-ghṛtair dhūpitaṃ yavaiḥ |<BR>
dhātrī-pattraiś ca paryāyād vartir atrāñjanaṃ param || 50 ||<BR>
     11.50dv  vartir atrāñjanaṃ hitam     11.50dv  vartir netrāñjanaṃ param<BR>
a-śāntāv arma-vac chastram ajakākhye ca yojayet |<BR>
ajakāyām a-sādhyāyāṃ śukre 'nya-tra ca tad-vidhe || 51 ||<BR>
vedanopaśamaṃ sneha-pānāsṛk-srāvaṇādibhiḥ |<BR>
kuryād bībhatsa-tāṃ jetuṃ śukrasyotsedha-sādhanam || 52 ||<BR>
     11.52dv  śukla-tvotsedha-sādhanam<BR>
nārikelāsthi-bhallāta-tāla-vaṃśa-karīra-jam |<BR>
bhasmādbhiḥ srāvayet tābhir bhāvayet karabhāsthi-jam || 53 ||<BR>
cūrṇaṃ śukreṣv a-sādhyeṣu tad vaivarṇya-ghnam añjanam |<BR>
sādhyeṣu sādhanāyālam idam eva ca śīlitam || 54 ||<BR>
ajakāṃ pārśvato viddhvā sūcyā visrāvya codakam |<BR>
samaṃ prapīḍyāṅguṣṭhena vasārdreṇānu pūrayet || 55 ||<BR>
vraṇaṃ go-māṃsa-cūrṇena baddhaṃ baddhaṃ vimucya ca |<BR>
sapta-rātrād vraṇe rūḍhe kṛṣṇa-bhāge same sthire || 56 ||<BR>
snehāñjanaṃ ca kartavyaṃ nasyaṃ ca kṣīra-sarpiṣā |<BR>
tathāpi punar-ādhmāne bheda-cchedādikāṃ kriyām || 57 ||<BR>
     11.57cv  tathāpi punar-ādhmāte<BR>
yuktyā kuryād yathā nāti-cchedena syāt nimajjanam || 57ū̆ab ||<BR>
     11.57ū̆av  yuktyā yuñjyād yathā nāti-<BR>
nityaṃ ca śukreṣu śṛtaṃ yathā-svaṃ pāne ca marśe ca ghṛtaṃ vidadhyāt |<BR>
na hīyate labdha-balā tathāntas tīkṣṇāñjanair dṛk satataṃ prayuktaiḥ || 58 ||<BR>
     11.58dv  tīkṣṇāñjanair dṛk pratataṃ prayuktaiḥ<BR>
<BR>
Uttarasthāna <BR>
sirānusāriṇi male prathamaṃ paṭalaṃ śrite |<BR>
a-vyaktam īkṣate rūpaṃ vyaktam apy a-nimittataḥ || 1 ||<BR>
     12.1bv  prathamaṃ paṭalaṃ gate     12.1cv  a-vyaktam īkṣyate rūpaṃ<BR>
prāpte dvitīyaṃ paṭalaṃ a-bhūtam api paśyati |<BR>
bhūtaṃ tu yatnād āsannaṃ dūre sūkṣmaṃ ca nekṣate || 2 ||<BR>
     12.2dv  dūraṃ sūkṣmaṃ ca nekṣate<BR>
dūrāntika-sthaṃ rūpaṃ ca viparyāsena manyate |<BR>
doṣe maṇḍala-saṃsthāne maṇḍalānīva paśyati || 3 ||<BR>
dvi-dhaikaṃ dṛṣṭi-madhya-sthe bahu-dhā bahu-dhā-sthite |<BR>
dṛṣṭer abhyantara-gate hrasva-vṛddha-viparyayam || 4 ||<BR>
     12.4dv  hrasva-dīrgha-viparyayam     12.4dv  hrasvaṃ bahu viparyayam<BR>
nāntika-stham adhaḥ-saṃsthe dūra-gaṃ nopari sthite |<BR>
pārśve paśyen na pārśva-sthe timirākhyo 'yam āmayaḥ || 5 ||<BR>
prāpnoti kāca-tāṃ doṣe tṛtīya-paṭalāśrite |<BR>
tenordhvam īkṣate nādhas tanu-cailāvṛtopamam || 6 ||<BR>
     12.6cv  tenordhvam īkṣyate nādhas<BR>
yathā-varṇaṃ ca rajyeta dṛṣṭir hīyeta ca kramāt |<BR>
tathāpy upekṣamāṇasya caturthaṃ paṭalaṃ gataḥ || 7 ||<BR>
     12.7av  yathā-doṣaṃ ca rajyeta<BR>
liṅga-nāśaṃ malaḥ kurvaṃś chādayed dṛṣṭi-maṇḍalam |<BR>
tatra vātena timire vyāviddham iva paśyati || 8 ||<BR>
calāvilāruṇābhāsaṃ prasannaṃ cekṣate muhuḥ |<BR>
jālāni keśān maśakān raśmīṃś copekṣite 'tra ca || 9 ||<BR>
     12.9av  dhūmāvilāruṇābhāsaṃ     12.9bv  prasannaṃ vīkṣate muhuḥ     12.9dv <BR>
raśmīṃś copekṣite 'tra tu<BR>
kācī-bhūte dṛg aruṇā paśyaty āsyam a-nāsikam |<BR>
candra-dīpādy-aneka-tvaṃ vakram ṛjv api manyate || 10 ||<BR>
vṛddhaḥ kāco dṛśaṃ kuryād rajo-dhūmāvṛtām iva |<BR>
spaṣṭāruṇābhāṃ vistīrṇāṃ sūkṣmāṃ vā hata-darśanām || 11 ||<BR>
     12.11cv  sphuṭāruṇābhāṃ vistīrṇāṃ<BR>
sa liṅga-nāśo vāte tu saṃkocayati dṛk-sirāḥ |<BR>
dṛṅ-maṇḍalaṃ viśaty antar gambhīrā dṛg asau smṛtā || 12 ||<BR>
pitta-je timire vidyut-khadyota-dyota-dīpitam |<BR>
śikhi-tittiri-pattrābhaṃ prāyo nīlaṃ ca paśyati || 13 ||<BR>
     12.13bv  -khadyotodyota-dīpitam     12.13cv  śikhi-tittiri-picchābhaṃ<BR>
kāce dṛg kāca-nīlābhā tādṛg eva ca paśyati |<BR>
arkendu-pariveṣāgni-marīcīndra-dhanūṃṣi ca || 14 ||<BR>
     12.14av  kāce dṛg kāṃsya-nīlābhā<BR>
bhṛṅga-nīlā nir-ālokā dṛk snigdhā liṅga-nāśataḥ |<BR>
dṛṣṭiḥ pittena hrasvākhyā sā hrasvā hrasva-darśinī || 15 ||<BR>
bhavet pitta-vidagdhākhyā pītā pītābha-darśanā |<BR>
kaphena timire prāyaḥ snigdhaṃ śvetaṃ ca paśyati || 16 ||<BR>
     12.16bv  pītā pītābha-darśinī<BR>
śaṅkhendu-kunda-kusumaiḥ kumudair iva cācitam |<BR>
kāce tu niṣ-prabhendv-arka-pradīpādyair ivācitam || 17 ||<BR>
     12.17bv  kumudair iva vācitam<BR>
sitābhā sā ca dṛṣṭiḥ syāl liṅga-nāśe tu lakṣyate |<BR>
mūrtaḥ kapho dṛṣṭi-gataḥ snigdho darśana-nāśanaḥ || 18 ||<BR>
bindur jalasyeva calaḥ padminī-puṭa-saṃsthitaḥ |<BR>
uṣṇe saṃkocam āyāti cchāyāyāṃ parisarpati || 19 ||<BR>
     12.19bv  padminī-puṭa-saṃśritaḥ     12.19bv  padminī-pattra-saṃśritaḥ<BR>
śaṅkha-kundendu-kumuda-sphaṭikopama-śuklimā |<BR>
raktena timire raktaṃ tamo-bhūtaṃ ca paśyati || 20 ||<BR>
kācena raktā kṛṣṇā vā dṛṣṭis tādṛk ca paśyati |<BR>
liṅga-nāśe 'pi tādṛg dṛṅ niṣ-prabhā hata-darśanā || 21 ||<BR>
saṃsarga-saṃnipāteṣu vidyāt saṃkīrṇa-lakṣaṇān |<BR>
timirādīn a-kasmāc ca taiḥ syād vyaktākulekṣaṇaḥ || 22 ||<BR>
     12.22dv  taiḥ syād vakrākulekṣaṇaḥ     12.22dv  taiḥ syād vyaktākulekṣaṇam<BR>
timire śeṣayor dṛṣṭau citro rāgaḥ prajāyate |<BR>
dyotyate nakulasyeva yasya dṛṅ nicitā malaiḥ || 23 ||<BR>
nakulāndhaḥ sa tatrāhni citraṃ paśyati no niśi |<BR>
arke 'sta-mastaka-nyasta-gabhastau stambham āgatāḥ || 24 ||<BR>
sthagayanti dṛśaṃ doṣā doṣāndhaḥ sa gado 'paraḥ |<BR>
divā-kara-kara-spṛṣṭā bhraṣṭā dṛṣṭi-pathān malāḥ || 25 ||<BR>
vilīna-līnā yacchanti vyaktam atrāhni darśanam |<BR>
uṣṇa-taptasya sahasā śīta-vāri-nimajjanāt || 26 ||<BR>
tri-doṣa-rakta-saṃpṛkto yāty ūṣmordhvaṃ tato 'kṣiṇi |<BR>
dāhoṣe malinaṃ śuklam ahany āvila-darśanam || 27 ||<BR>
rātrāv āndhyaṃ ca jāyeta vidagdhoṣṇena sā smṛtā |<BR>
bhṛśam amlāśanād doṣaiḥ sāsrair yā dṛṣṭir ācitā || 28 ||<BR>
sa-kleda-kaṇḍū-kaluṣā vidagdhāmlena sā smṛtā |<BR>
śoka-jvara-śiro-roga-saṃtaptasyānilādayaḥ || 29 ||<BR>
     12.29bv  vidagdhāmlena sā matā<BR>
dhūmāvilāṃ dhūma-dṛśaṃ dṛśaṃ kuryuḥ sa dhūmaraḥ |<BR>
sahasaivālpa-sat-tvasya paśyato rūpam adbhutam || 30 ||<BR>
     12.30av  dhūmāvilāṃ dhūma-dṛśāṃ     12.30bv  dṛśaṃ kuryuḥ sa dhūsaraḥ     12.30bv <BR>
dṛśaṃ kuryuḥ sa dhūmakaḥ<BR>
bhāsvaraṃ bhās-karādiṃ vā vātādyā nayanāśritāḥ |<BR>
kurvanti tejaḥ saṃśoṣya dṛṣṭiṃ muṣita-darśanām || 31 ||<BR>
     12.31av  bhāsuraṃ bhās-karādiṃ vā<BR>
vaiḍūrya-varṇāṃ stimitāṃ prakṛti-sthām ivā-vyathām |<BR>
aupasargika ity eṣa liṅga-nāśo 'tra varjayet || 32 ||<BR>
vinā kaphāl liṅga-nāśān gambhīrāṃ hrasva-jām api |<BR>
ṣaṭ kācā nakulāndhaś ca yāpyāḥ śeṣāṃs tu sādhayet || 33 ||<BR>
     12.33cv  ṣaṭ kācā nakulāndhyaś ca<BR>
dvā-daśeti gadā dṛṣṭau nirdiṣṭāḥ sapta-viṃśatiḥ || 33ū̆ab ||<BR>
<BR>
Uttarasthāna <BR>
timiraṃ kāca-tāṃ yāti kāco 'py āndhyam upekṣayā |<BR>
netra-rogeṣv ato ghoraṃ timiraṃ sādhayed drutam || 1 ||<BR>
tulāṃ paceta jīvantyā droṇe 'pāṃ pāda-śeṣite |<BR>
tat-kvāthe dvi-guṇa-kṣīraṃ ghṛta-prasthaṃ vipācayet || 2 ||<BR>
     13.2cv  tat-kvāthe dvi-guṇaṃ kṣīraṃ<BR>
prapauṇḍarīka-kākolī-pippalī-lodhra-saindhavaiḥ |<BR>
śatāhvā-madhuka-drākṣā-sitā-dāru-phala-trayaiḥ || 3 ||<BR>
kārṣikair niśi tat pītaṃ timirāpaharaṃ param |<BR>
drākṣā-candana-mañjiṣṭhā-kākolī-dvaya-jīvakaiḥ || 4 ||<BR>
     13.4bv  timirāṇāṃ haraṃ param<BR>
sitā-śatāvarī-medā-puṇḍrāhva-madhukotpalaiḥ |<BR>
pacej jīrṇa-ghṛta-prasthaṃ sama-kṣīraṃ picūnmitaiḥ || 5 ||<BR>
     13.5cv  pacej jīrṇaṃ ghṛta-prasthaṃ<BR>
hanti tat kāca-timira-rakta-rājī-śiro-rujaḥ |<BR>
paṭola-nimba-kaṭukā-dārvī-sevya-varā-vṛṣam || 6 ||<BR>
sa-dhanvayāsa-trāyantī-parpaṭaṃ pālikaṃ pṛthak |<BR>
prastham āmalakānāṃ ca kvāthayen nalvaṇe 'mbhasi || 7 ||<BR>
tad-āḍhake 'rdha-palikaiḥ piṣṭaiḥ prasthaṃ ghṛtāt pacet |<BR>
musta-bhūnimba-yaṣṭy-āhva-kuṭajodīcya-candanaiḥ || 8 ||<BR>
     13.8av  tad-āḍhake 'rdha-palikair     13.8bv  ghṛta-prasthaṃ vipācayet<BR>
sa-pippalīkais tat sarpir ghrāṇa-karṇāsya-roga-jit |<BR>
vidradhi-jvara-duṣṭārur-visarpāpaci-kuṣṭha-nut || 9 ||<BR>
     13.9av  sa-vyoṣa-cavyais tat sarpir     13.9bv  ghrāṇa-karṇākṣi-roga-jit     13.9cv <BR>
vidradhi-jvara-duṣṭāsra-<BR>
viśeṣāc chukra-timira-naktāndhyoṣṇāmla-dāha-hṛt |<BR>
tri-phalāṣṭa-palaṃ kvāthyaṃ pāda-śeṣaṃ jalāḍhake || 10 ||<BR>
     13.10bv  -naktāndhyoṣṇāmla-dāha-nut     13.10dv  pāda-śeṣe jalāḍhake<BR>
tena tulya-payaskena tri-phalā-pala-kalka-vān |<BR>
ardha-prastho ghṛtāt siddhaḥ sitayā mākṣikeṇa vā || 11 ||<BR>
yuktaṃ pibet tat timirī tad-yuktaṃ vā varā-rasam |<BR>
yaṣṭīmadhu-dvi-kākolī-vyāghrī-kṛṣṇāmṛtotpalaiḥ || 12 ||<BR>
pālikaiḥ sa-sitā-drākṣair ghṛta-prasthaṃ pacet samaiḥ |<BR>
ajā-kṣīra-varā-vasā-mārkava-sva-rasaiḥ pṛthak || 13 ||<BR>
mahā-traiphalam ity etat paraṃ dṛṣṭi-vikāra-jit |<BR>
traiphalenātha haviṣā lihānas tri-phalāṃ niśi || 14 ||<BR>
     13.14bv  paraṃ dṛṣṭi-vikāra-nut<BR>
yaṣṭīmadhuka-saṃyuktāṃ madhunā ca pariplutām |<BR>
māsam ekaṃ hitāhāraḥ pibann āmalakodakam || 15 ||<BR>
sauparṇaṃ labhate cakṣur ity āha bhaga-vān nimiḥ |<BR>
tāpyāyo-hema-yaṣṭy-āhva-sitā-jīrṇājya-mākṣikaiḥ || 16 ||<BR>
saṃyojitā yathā-kāmaṃ timira-ghnī varā varā |<BR>
sa-ghṛtaṃ vā varā-kvāthaṃ śīlayet timirāmayī || 17 ||<BR>
apūpa-sūpa-saktūn vā tri-phalā-cūrṇa-saṃyutān |<BR>
pāyasaṃ vā varā-yuktaṃ śītaṃ sa-madhu-śarkaram || 18 ||<BR>
     13.18av  apūpa-takra-saktūn vā<BR>
prātar bhaktasya vā pūrvam adyāt pathyāṃ pṛthak pṛthak |<BR>
mṛdvīkā-śarkarā-kṣaudraiḥ satataṃ timirāturaḥ || 19 ||<BR>
     13.19av  prātar bhuktasya vā pūrvam<BR>
sroto-jāṃśāṃś catuḥ-ṣaṣṭiṃ tāmrāyo-rūpya-kāñcanaiḥ |<BR>
yuktān praty-ekam ekāṃśair andha-mūṣodara-sthitān || 20 ||<BR>
dhmāpayitvā samāvṛttaṃ tatas tac ca niṣecayet |<BR>
rasa-skandha-kaṣāyeṣu sapta-kṛtvaḥ pṛthak pṛthak || 21 ||<BR>
vaiḍūrya-muktā-śaṅkhānāṃ tribhir bhāgair yutaṃ tataḥ |<BR>
cūrṇāñjanaṃ prayuñjīta tat sarva-timirāpaham || 22 ||<BR>
     13.22dv  tat sarvaṃ timirāpaham<BR>
māṃsī-tri-jātakāyaḥ-kuṅkuma-nīlotpalābhayā-tutthaiḥ |<BR>
sita-kāca-śaṅkha-phenaka-maricāñjana-pippalī-madhukaiḥ || 23 ||<BR>
candre 'śvinī-sa-nāthe su-cūrṇitair añjayed yugalaṃ akṣṇoḥ |<BR>
timirārma-rakta-rājī-kaṇḍū-kācādi-śamam icchan || 24 ||<BR>
marica-vara-lavaṇa-bhāgau bhāgau dvau kaṇa-samudra-phenābhyām |<BR>
sauvīra-bhāga-navakaṃ citrāyāṃ cūrṇitaṃ kaphāmaya-jit || 25 ||<BR>
     13.25dv  citrā-saṃcūrṇitaṃ kaphāmaya-jit<BR>
manohvā-tuttha-kastūrī-māṃsī-malaya-rocanāḥ |<BR>
daśa-karpūra-saṃyuktam aśīti-guṇam añjanam || 25+(1) ||<BR>
     13.25+(1)cv  dara-karpūra-saṃyuktam<BR>
piṣṭaṃ citrāśvinī-puṣye ṣaḍ-vidhe timire hitam |<BR>
prasādanaṃ ca dṛṣṭeḥ syāc cakṣuṣeṇāvabhāṣitam || 25+(2) ||<BR>
drākṣā-mṛṇālī-sva-rase kṣīra-madya-vasāsu ca |<BR>
pṛthak divyāpsu sroto-jaṃ sapta-kṛtvo niṣecayet || 26 ||<BR>
tac cūrṇitaṃ sthitaṃ śaṅkhe dṛk-prasādanam añjanam |<BR>
śastaṃ sarvākṣi-rogeṣu videha-pati-nirmitam || 27 ||<BR>
     13.27av  tac cūrṇitaṃ ghṛtaṃ śaṅkhe<BR>
nirdagdhaṃ bādarāṅgārais tutthaṃ cetthaṃ niṣecitam |<BR>
kramād ajā-payaḥ-sarpiḥ-kṣaudre tasmāt pala-dvayam || 28 ||<BR>
     13.28bv  tutthaṃ caivaṃ niṣecitam     13.28cv  kramāc chāga-payaḥ-sarpiḥ-<BR>
kārṣikais tāpya-marica-sroto-ja-kaṭukā-nataiḥ |<BR>
paṭu-lodhra-śilā-pathyā-kaṇailāñjana-phenakaiḥ || 29 ||<BR>
yuktaṃ palena yaṣṭyāś ca mūṣāntar-dhmāta-cūrṇitam |<BR>
hanti kācārma-naktāndhya-rakta-rājīḥ su-śīlitaḥ || 30 ||<BR>
cūrṇo viśeṣāt timiraṃ bhās-karo bhās-karo yathā |<BR>
triṃśad-bhāgā bhujaṅgasya gandha-pāṣāṇa-pañcakam || 31 ||<BR>
śulba-tālakayor dvau dvau vaṅgasyaiko 'ñjanāt trayam |<BR>
andha-mūṣī-kṛtaṃ dhmātaṃ pakvaṃ vi-malam añjanam || 32 ||<BR>
     13.32av  śulba-tārakayor dvau dvau     13.32cv  andha-mūṣā-gataṃ dhmātaṃ<BR>
timirānta-karaṃ loke dvitīya iva bhās-karaḥ || 33ab ||<BR>
     13.33av  timirāpaharaṃ loke<BR>
go-mūtre chagaṇa-rase 'mla-kāñjike ca strī-stanye || 33c ||<BR>
     13.33cv  go-mūtre chagala-rase 'mla-kāñjike ca<BR>
haviṣi viṣe ca mākṣike ca || 33d ||<BR>
yat tutthaṃ jvalitam aneka-śo niṣiktaṃ || 33e ||<BR>
tat kuryād garuḍa-samaṃ narasya cakṣuḥ || 33f ||<BR>
tutthaṃ sa-kāśaṃ kanakaṃ sa-phalaṃ śaṅkha-śilā-gairikam añjanaṃ ca |<BR>
naraḥ kapāla-sahi-kūṅkuḍāṇḍaṃ sapta-dvi-sapta-tri-samayo gataḥ || 33+1 ||<BR>
bhṛṅgodbhava-sva-rasa-bhāvitam āja-dugdhe mūtre gavām payasi ca tri-phalā-kaṣāye |<BR>
drākṣā-rase ca pariśuddham iti krameṇa sauvīram añjanam idaṃ timiraṃ nihanti || 33+2<BR>
||<BR>
śreṣṭhā-jalaṃ bhṛṅga-rasaṃ sa-viṣājyam ajā-payaḥ |<BR>
yaṣṭī-rasaṃ ca yat sīsaṃ sapta-kṛtvaḥ pṛthak pṛthak || 34 ||<BR>
     13.34av  śreṣṭhā-rasaṃ bhṛṅga-rasaṃ<BR>
taptaṃ taptaṃ pāyitaṃ tac-chalākā netre yuktā sāñjanān-añjanā vā |<BR>
taimiryārma-srāva-paicchilya-paillaṃ kaṇḍūṃ jāḍyaṃ rakta-rājīṃ ca hanti || 35 ||<BR>
rasendra-bhujagau tulyau tayos tulyam athāñjanam |<BR>
īṣat-karpūra-saṃyuktam añjanaṃ timirāpaham || 36 ||<BR>
     13.36cv  īṣat-karpūra-sahitam     13.36dv  añjanaṃ timire varam     13.36dv  añjanaṃ<BR>
nayanāmṛtam<BR>
yo gṛdhras taruṇa-ravi-prakāśa-gallas tasyāsyaṃ samaya-mṛtasya go-śakṛdbhiḥ |<BR>
nirdagdhaṃ sama-ghṛtam añjanaṃ ca peṣyaṃ yogo 'yaṃ nayana-balaṃ karoti gārdhram || 37<BR>
||<BR>
kṛṣṇa-sarpa-vadane sa-haviṣkaṃ dagdham añjana-niḥsṛta-dhūmam |<BR>
cūrṇitaṃ nalada-pattra-vimiśraṃ bhinna-tāram api rakṣati cakṣuḥ || 38 ||<BR>
     13.38bv  dagdham añjana-nirgata-dhūmam     13.38cv  yojitaṃ nalada-pattra-vimiśraṃ<BR>
nāgāñjanāśmāla-śilārka-vaṅgais triṃśad-dvi-pañca-dvayam a-dvikaikaiḥ |<BR>
andha-mūṣī-kṛtaiś chāga-payo-niṣiktair dṛṣṭer idaṃ bhās-karam añjanaṃ syāt || 38+1 ||<BR>
sroto-'śma-vīraṃ ... veṣṭyājamodā-vaṭa-cchadaiḥ |<BR>
ṣaṭkaṃ timira-jit kliṣṭaṃ mṛl-liptaṃ go-mayāgninā || 38+2 ||<BR>
tāmrāyas-kānta-gandhāhvā-tārkṣā yat su-cchalaṃ rajaḥ |<BR>
lohe bhṛṅgarajo bhṛṣṭaṃ saptāhaṃ dṛṣṭi-roga-jit || 38+3 ||<BR>
     13.38+3bv  -tārkṣyā yat su-cchalaṃ rajaḥ<BR>
kṛṣṇa-sarpaṃ mṛtaṃ nyasya caturaś cāpi vṛścikān |<BR>
kṣīra-kumbhe tri-saptāhaṃ kledayitvā pramanthayet || 39 ||<BR>
     13.39dv  kledayitvānu manthayet     13.39dv  kledayitvātha manthayet<BR>
tatra yan nava-nītaṃ syāt puṣṇīyāt tena kukkuṭam |<BR>
andhas tasya puṛīṣeṇa prekṣate dhruvam añjanāt || 40 ||<BR>
kṛṣṇa-sarpa-vasā śaṅkhaḥ katakāt phalam añjanam |<BR>
rasa-kriyeyam a-cirād andhānāṃ darśana-pradā || 41 ||<BR>
maricāni daśārdha-picus tāpyāt tutthāt palaṃ picur yaṣṭyāḥ |<BR>
kṣīrārdra-dagdham añjanam a-pratisārākhyam uttamaṃ timire || 42 ||<BR>
     13.42cv  maricāni daśa dvi-palaṃ<BR>
akṣa-bīja-maricāmalaka-tvak-tuttha-yaṣṭimadhukair jala-piṣṭaiḥ |<BR>
chāyayaiva guṭikāḥ pariśuṣkā nāśayanti timirāṇy a-cireṇa || 43 ||<BR>
maricāmalaka-jalodbhava-tutthāñjana-tāpya-dhātubhiḥ krama-vṛddhaiḥ |<BR>
ṣaṇ-mākṣika iti yogas timirārma-kleda-kāca-kaṇḍū-hantā || 44 ||<BR>
     13.44dv  timirārma-kleda-kāca-kaṇḍū-hā     13.44dv <BR>
timirārma-kleda-kāca-kaṇḍū-ghnaḥ<BR>
ratnāni rūpyaṃ sphaṭikaṃ suvarṇaṃ sroto-'ñjanaṃ tāmram ayaḥ sa-śaṅkhaṃ |<BR>
ku-candanaṃ lohita-gairikaṃ ca cūrṇāñjanaṃ sarva-dṛg-āmaya-ghnam || 45 ||<BR>
tila-tailam akṣa-tailaṃ bhṛṅga-sva-raso 'sanāc ca niryūhaḥ |<BR>
āyasa-pātra-vipakvaṃ karoti dṛṣṭer balaṃ nasyam || 46 ||<BR>
     13.46dv  karoti dṛṣṭer balaṃ nasyāt<BR>
doṣānurodhena ca naika-śas taṃ snehāsra-visrāvaṇa-reka-nasyaiḥ |<BR>
upācared añjana-mūrdha-vasti-vasti-kriyā-tarpaṇa-lepa-sekaiḥ || 47 ||<BR>
sāmānyaṃ sādhanam idaṃ prati-doṣam ataḥ śṛṇu || 48ab ||<BR>
vāta-je timire tatra daśa-mūlāmbhasā ghṛtam |<BR>
kṣīre catur-guṇe śreṣṭhā-kalka-pakvaṃ pibet tataḥ || 49 ||<BR>
tri-phalā-pañca-mūlānāṃ kaṣāyaṃ kṣīra-saṃyutam |<BR>
eraṇḍa-taila-saṃyuktaṃ yojayec ca virecanam || 50 ||<BR>
     13.50cv  eraṇḍa-taila-saṃmiśraṃ     13.50dv  yojayeta virecanam<BR>
sa-mūla-jāla-jīvantī-tulāṃ droṇe 'mbhasaḥ pacet |<BR>
aṣṭa-bhāga-sthite tasmiṃs taila-prasthaṃ payaḥ-same || 51 ||<BR>
     13.51dv  taila-prasthaṃ payaḥ-samam<BR>
balā-tritaya-jīvantī-varī-mūlaiḥ palonmitaiḥ |<BR>
yaṣṭī-palaiś caturbhiś ca loha-pātre vipācayet || 52 ||<BR>
     13.52av  balā-tri-jāta-jīvantī-<BR>
loha eva sthitaṃ māsaṃ nāvanād ūrdhva-jatru-jān |<BR>
vāta-pittāmayān hanti tad viśeṣād dṛg-āśrayān || 53 ||<BR>
     13.53av  loha-pātra-sthitaṃ māsaṃ     13.53dv  tad viśeṣād dṛg-āmayān<BR>
keśāsya-kandharā-skandha-puṣṭi-lāvaṇya-kānti-dam |<BR>
sitairaṇḍa-jaṭā-siṃhī-phala-dāru-vacā-nataiḥ || 54 ||<BR>
     13.54bv  -puṣṭi-lāvaṇya-kānti-kṛt<BR>
ghoṣayā bilva-mūlaiś ca tailaṃ pakvaṃ payo-'nvitam |<BR>
nasyaṃ sarvordhva-jatrūttha-vāta-śleṣmāmayārti-jit || 55 ||<BR>
     13.55av  śatāhvā-bilva-mūlaiś ca<BR>
vasāñjane ca vaiyāghrī vārāhī vā praśasyate |<BR>
gṛdhrāhi-kukkuṭotthā vā madhukenānvitā pṛthak || 56 ||<BR>
pratyañjane ca sroto-jaṃ rasa-kṣīra-ghṛte kramāt |<BR>
niṣiktaṃ pūrva-vad yojyaṃ timira-ghnam an-uttamam || 57 ||<BR>
     13.57bv  rasa-kṣīra-ghṛtaiḥ kramāt<BR>
na ced evaṃ śamaṃ yāti tatas tarpaṇam ācaret |<BR>
śatāhvā-kuṣṭha-nalada-kākolī-dvaya-yaṣṭibhiḥ || 58 ||<BR>
prapauṇḍarīka-sarala-pippalī-devadārubhiḥ |<BR>
sarpir aṣṭa-guṇa-kṣīraṃ pakvaṃ tarpaṇam uttamam || 59 ||<BR>
medasas tad-vad aiṇeyād dugdha-siddhāt khajāhatāt |<BR>
uddhṛtaṃ sādhitaṃ tejo madhukośīra-candanaiḥ || 60 ||<BR>
śvāvic-chalyaka-godhānāṃ dakṣa-tittiri-barhiṇām |<BR>
pṛthak pṛthag anenaiva vidhinā kalpayed vasām || 61 ||<BR>
     13.61av  śvāvic-chalyaka-godhānām     13.61av  śvā-viṣkirāka-godhānām     13.61bv <BR>
ṛkṣa-tittiri-barhiṇām<BR>
prasādanaṃ snehanaṃ ca puṭa-pākaṃ prayojayet |<BR>
vāta-pīnasa-vac cātra nirūhaṃ sānuvāsanam || 62 ||<BR>
     13.62dv  nirūhaṃ cānuvāsanam<BR>
pitta-je timire sarpir jīvanīya-phala-trayaiḥ |<BR>
vipācitaṃ pāyayitvā snigdhasya vyadhayet sirām || 63 ||<BR>
śarkarailā-trivṛc-cūrṇair madhu-yuktair virecayet |<BR>
su-śītān seka-lepādīn yuñjyān netrāsya-mūrdhasu || 64 ||<BR>
śārivā-padmakośīra-muktā-śābara-candanaiḥ |<BR>
vartiḥ śastāñjane cūrṇas tathā pattrotpalāñjanaiḥ || 65 ||<BR>
     13.65cv  vartiḥ śastāñjanaṃ cūrṇas     13.65dv  tathā padmotpalāñjanaiḥ<BR>
sa-nāgapuṣpa-karpūra-yaṣṭy-āhva-svarṇa-gairikaiḥ |<BR>
sauvīrāñjana-tutthaka-śṛṅgī-dhātrī-phala-sphaṭika-karpūram || 66 ||<BR>
pañcāṃśaṃ pañcāṃśaṃ try-aṃśam athaikāṃśam añjanaṃ timira-ghnam |<BR>
nasyaṃ cājyaṃ śṛtaṃ kṣīra-jīvanīya-sitotpalaiḥ || 67 ||<BR>
śleṣmodbhave 'mṛtā-kvātha-varā-kaṇa-śṛtaṃ ghṛtam |<BR>
vidhyet sirāṃ pīta-vato dadyāc cānu virecanam || 68 ||<BR>
kvāthaṃ pūgābhayā-śuṇṭhī-kṛṣṇā-kumbha-nikumbha-jam |<BR>
hrīvera-dāru-dvi-niśā-kṛṣṇā-kalkaiḥ payo-'nvitaiḥ || 69 ||<BR>
dvi-pañca-mūla-niryūhe tailaṃ pakvaṃ ca nāvanam |<BR>
śaṅkha-priyaṅgu-nepālī-kaṭu-trika-phala-trikaiḥ || 70 ||<BR>
dṛg-vaimalyāya vi-malā vartiḥ syāt kokilā punaḥ |<BR>
kṛṣṇa-loha-rajo-vyoṣa-saindhava-tri-phalāñjanaiḥ || 71 ||<BR>
     13.71bv  vartiḥ syāt kaulikā punaḥ<BR>
śaśa-go-khara-siṃhoṣṭra-dvi-jā lālāṭam asthi ca |<BR>
śveta-go-vāla-marica-śaṅkha-candana-phenakam || 72 ||<BR>
piṣṭaṃ stanyājya-dugdhābhyāṃ vartis timira-śukra-jit |<BR>
rakta-je pitta-vat siddhiḥ śītaiś cāsraṃ prasādayet || 73 ||<BR>
madhūka-sārāñjana-tāmra-tri-kaṭuka-viḍaṅga-pauṇḍarīkāṇi |<BR>
sa-lavaṇa-tuttha-tri-phalā-lodhrāṇi nabho-'mbu-piṣṭāni || 73+1 ||<BR>
vartiś catur-daśāṅgī nayanāmaya-nāśanī śilā-stambhe |<BR>
likhitā hitāya jagatas timirāpaharī viśeṣeṇa || 73+2 ||<BR>
eka-guṇā māgadhikā dvi-guṇā ca harītakī salila-piṣṭā |<BR>
vartir iyaṃ timira-paṭala-kāca-kaṇḍv-asra-harī || 73+3 ||<BR>
drākṣayā nalada-lodhra-yaṣṭibhiḥ śaṅkha-tāmra-hima-padma-padmakaiḥ |<BR>
sotpalaiś chagala-dugdha-vartitair asra-jaṃ timiram āśu naśyati || 74 ||<BR>
     13.74av  drākṣayā nalada-lodhra-yaṣṭikā-     13.74bv <BR>
-śaṅkha-tāmra-hima-padma-padmakaiḥ<BR>
     13.74bv  -śaṅkha-tāmra-hima-padma-pattrakaiḥ<BR>
saṃsarga-saṃnipātotthe yathā-doṣodayaṃ kriyā |<BR>
siddhaṃ madhūka-kṛmijin-maricāmaradārubhiḥ || 75 ||<BR>
sa-kṣīraṃ nāvanaṃ tailaṃ piṣṭair lepo mukhasya ca |<BR>
nata-nīlotpalānantā-yaṣṭy-āhva-suniṣaṇṇakaiḥ || 76 ||<BR>
sādhitaṃ nāvane tailaṃ śiro-vastau ca śasyate |<BR>
dadyād uśīra-niryūhe cūrṇitaṃ kaṇa-saindhavam || 77 ||<BR>
     13.77av  sādhitaṃ nāvanaṃ tailaṃ<BR>
tat srutaṃ sa-ghṛtaṃ bhūyaḥ pacet kṣaudraṃ ghane kṣipet |<BR>
śīte cāsmin hitam idaṃ sarva-je timire 'ñjanam || 78 ||<BR>
     13.78av  tac chṛtaṃ sa-ghṛtaṃ bhūyaḥ<BR>
asthīni majja-pūrṇāni sat-tvānāṃ rātri-cāriṇām |<BR>
sroto-jāñjana-yuktāni vahaty ambhasi vāsayet || 79 ||<BR>
     13.79cv  sroto-'ñjanena yuktāni<BR>
māsaṃ viṃśati-rātraṃ vā tataś coddhṛtya śoṣayet |<BR>
sa-meṣaśṛṅgī-puṣpāṇi sa-yaṣṭy-āhvāni tāny anu || 80 ||<BR>
     13.80dv  sa-yaṣṭy-āhvāni tāni tu<BR>
cūrṇitāny añjanaṃ śreṣṭhaṃ timire sāṃnipātike |<BR>
kāce 'py eṣā kriyā muktvā sirāṃ yantra-nipīḍitāḥ || 81 ||<BR>
     13.81dv  sirā yantra-nipīḍitāḥ     13.81dv  sirāṃ yantra-nipīḍanāt<BR>
āndhyāya syur malā dadyāt srāvye tv asre jalaukasaḥ |<BR>
guḍaḥ pheno 'ñjanaṃ kṛṣṇā maricaṃ kuṅkumād rajaḥ || 82 ||<BR>
     13.82av  āndhyāya syur ato dadyāt<BR>
rasa-kriyeyaṃ sa-kṣaudrā kāca-yāpanam añjanam |<BR>
nakulāndhe tri-doṣotthe taimirya-vihito vidhiḥ || 83 ||<BR>
     13.83dv  taimirya-vidhi-vat kriyāḥ<BR>
rasa-kriyā ghṛta-kṣaudra-go-maya-sva-rasa-drutaiḥ |<BR>
tārkṣya-gairika-tālīśair niśāndhe hitam añjanam || 84 ||<BR>
     13.84dv  niśāndhye hitam añjanam<BR>
dadhnā vighṛṣṭaṃ maricaṃ rātry-andhe 'ñjanam uttamam |<BR>
karañjikotpala-svarṇa-gairikāmbho-ja-kesaraiḥ || 85 ||<BR>
     13.85bv  rātry-andhāñjanam uttamam     13.85cv  kārañjikotpala-svarṇa-<BR>
piṣṭair go-maya-toyena vartir doṣāndha-nāsinī |<BR>
ajā-mūtreṇa vā  kauntī-kṛṣṇā-sroto-ja-saindhavaiḥ || 86 ||<BR>
     13.86bv  vartir doṣāndhya-nāsinī<BR>
kālānusārī-tri-kaṭu-tri-phalāla-manaḥśilāḥ |<BR>
sa-phenāś chāga-dugdhena rātry-andhe vartayo hitāḥ || 87 ||<BR>
     13.87dv  rātry-āndhye vartayo hitāḥ<BR>
saṃniveśya yakṛn-madhye pippalīr a-dahan pacet |<BR>
tāḥ śuṣkā madhunā ghṛṣṭā niśāndhe śreṣṭham añjanam || 88 ||<BR>
     13.88dv  niśāndhye śreṣṭham añjanam     13.88dv  naktāndhye śreṣṭham añjanam<BR>
khādec ca plīha-yakṛtī māhiṣe taila-sarpiṣā |<BR>
ghṛte siddhāni jīvantyāḥ pallavāni ca bhakṣayet || 89 ||<BR>
tathātimuktakairaṇḍa-śephāly-abhīru-jāni ca |<BR>
bhṛṣṭaṃ ghṛtaṃ kumbhayoneḥ pattraiḥ pāne ca pūjitam || 90 ||<BR>
     13.90cv  siddhaṃ ghṛtaṃ kumbha-yoneḥ     13.90dv  pattraiḥ pāne 'ti-pūjitam<BR>
dhūmarākhyāmla-pittoṣṇa-vidāhe jīrṇa-sarpiṣā |<BR>
snigdhaṃ virecayec chītaiḥ śītair dihyāc ca sarvataḥ || 91 ||<BR>
go-śakṛd-rasa-dugdhājyair vipakvaṃ śasyate 'ñjanam |<BR>
svarṇa-gairika-tālīśa-cūrṇāvāpā rasa-kriyā || 92 ||<BR>
medā-śābarakānantā-mañjiṣṭhā-dārvi-yaṣṭibhiḥ |<BR>
kṣīrāṣṭāṃśaṃ ghṛtaṃ pakvaṃ sa-tailaṃ nāvanaṃ hitam || 93 ||<BR>
tarpaṇaṃ kṣīra-sarpiḥ syād a-śāmyati sirā-vyadhaḥ |<BR>
cintābhighāta-bhī-śoka-raukṣyāt sotkaṭakāsanāt || 94 ||<BR>
     13.94dv  -rūkṣāmla-kaṭukāśanāt<BR>
vireka-nasya-vamana-puṭa-pākādi-vibhramāt |<BR>
vidagdhāhāra-vamanāt kṣut-tṛṣṇādi-vidhāraṇāt || 95 ||<BR>
akṣi-rogāvasānāc ca paśyet timira-rogi-vat |<BR>
yathā-svaṃ tatra yuñjīta doṣādīn vīkṣya bheṣajam || 96 ||<BR>
sūryoparāgānala-vidyud-ādi-vilokanenopahatekṣaṇasya |<BR>
saṃtarpaṇaṃ snigdha-himādi kāryaṃ tathāñjanaṃ hema ghṛtena ghṛṣṭam || 97 ||<BR>
cakṣū-rakṣāyāṃ sarva-kālaṃ manuṣyair yatnaḥ kartavyo jīvite yāvad icchā |<BR>
vyartho loko 'yaṃ tulya-rātrin-divānāṃ puṃsām andhānāṃ vidyamāne 'pi vitte || 98 ||<BR>
tri-phalā rudhira-srutir viśuddhir manaso nirvṛtir añjanaṃ sa-nasyam |<BR>
śakunāśana-tā sa-pāda-pūjā ghṛta-pānaṃ ca sadaiva netra-rakṣā || 99 ||<BR>
     13.99bv  manaso nirvṛtir añjanaṃ ca nasyam     13.99cv  śayanāsana-tā sa-pāda-pūjā<BR>
     13.99cv  śayanāsana-toṣa-pāda-pūjā<BR>
a-hitād aśanāt sadā nivṛttir bhṛśa-bhās-vac-cala-sūkṣma-vīkṣaṇāc ca |<BR>
muninā niminopadiṣṭam etat paramaṃ rakṣaṇam īkṣaṇasya puṃsām || 100 ||<BR>
<BR>
Uttarasthāna <BR>
vidhyet su-jātaṃ niṣ-prekṣyaṃ liṅga-nāśaṃ kaphodbhavam |<BR>
āvartaky-ādibhiḥ ṣaḍbhir vivarjitam upadravaiḥ || 1 ||<BR>
so '-saṃjāto hi viṣamo dadhi-mastu-nibhas tanuḥ |<BR>
śalākayāvakṛṣṭo 'pi punar ūrdhvaṃ prapadyate || 2 ||<BR>
     14.2dv  punar ūrdhvaṃ pravartate<BR>
karoti vedanāṃ tīvrāṃ dṛṣṭiṃ ca sthagayet punaḥ |<BR>
śleṣmalaiḥ pūryate cāśu so 'nyaiḥ sopadravaś cirāt || 3 ||<BR>
     14.3dv  so 'nyaiḥ sopadravaiś cirāt<BR>
ślaiṣmiko liṅga-nāśo hi sita-tvāc chleṣmaṇaḥ sitaḥ |<BR>
tasyānya-doṣābhibhavād bhavaty ā-nīla-tā gadaḥ || 4 ||<BR>
     14.4dv  bhavaty ā-nīla-tā gade     14.4dv  bhavaty ā-nīlikā gade<BR>
tatrāvarta-calā dṛṣṭir āvartaky aruṇāsitā |<BR>
śarkarārka-payo-leśa-niciteva ghanāti ca || 5 ||<BR>
     14.5bv  āvartaky aruṇā sitā<BR>
rājī-matī dṛṅ nicitā śāli-śūkābha-rājibhiḥ |<BR>
viṣama-cchinna-dagdhābhā sa-ruk chinnāṃśukā smṛtā || 6 ||<BR>
dṛṣṭiḥ kāṃsya-sama-cchāyā candrakī candrakākṛtiḥ |<BR>
chattrābhā naika-varṇā ca chattrakī nāma nīlikā || 7 ||<BR>
na vidhyed a-sirārhāṇāṃ na tṛṭ-pīnasa-kāsinām |<BR>
nā-jīrṇi-bhīru-vamita-śiraḥ-karṇākṣi-śūlinām || 8 ||<BR>
     14.8bv  na dṛk-pīnasa-kāsinām<BR>
atha sādhāraṇe kāle śuddha-saṃbhojitātmanaḥ |<BR>
deśe prakāśe pūrvāhṇe bhiṣag jānūcca-pīṭha-gaḥ || 9 ||<BR>
yantritasyopaviṣṭasya svinnākṣasya mukhānilaiḥ |<BR>
aṅguṣṭha-mṛdite netre dṛṣṭau dṛṣṭvotplutaṃ malam || 10 ||<BR>
svāṃ nāsāṃ prekṣamāṇasya niṣ-kampaṃ mūrdhni dhārite |<BR>
kṛṣṇād ardhāṅgulaṃ muktvā tathārdhārdham apāṅgataḥ || 11 ||<BR>
     14.11av  sva-nāsāṃ prekṣamāṇasya     14.11dv  tad ardhārdham apāṅgataḥ<BR>
tarjanī-madhyamāṅguṣṭhaiḥ śalākāṃ niś-calaṃ dhṛtām |<BR>
daiva-cchidraṃ nayet pārśvād ūrdhvam āmanthayan iva || 12 ||<BR>
savyaṃ dakṣiṇa-hastena netraṃ savyena cetarat |<BR>
vidhyet su-viddhe śabdaḥ syād a-ruk cāmbu-lava-srutiḥ || 13 ||<BR>
sāntvayann āturaṃ cānu netraṃ stanyena secayet |<BR>
śalākāyās tato 'greṇa nirlikhen netra-maṇḍalam || 14 ||<BR>
     14.14dv  nirlikhed dṛṣṭi-maṇḍalam<BR>
a-bādhamānaḥ śanakair nāsāṃ prati nudaṃs tataḥ |<BR>
ucchiṅghanāc cāpahared dṛṣṭi-maṇḍala-gaṃ kapham || 15 ||<BR>
     14.15cv  ucchiṅkhanāc cāpahared<BR>
sthire doṣe cale vāti svedayed akṣi bāhyataḥ |<BR>
atha dṛṣṭeṣu rūpeṣu śalākām āharec chanaiḥ || 16 ||<BR>
     14.16av  sthire doṣe cale vāpi<BR>
ghṛtāplutaṃ picuṃ dattvā baddhākṣaṃ śāyayet tataḥ |<BR>
viddhād anyena pārśvena tam uttānaṃ dvayor vyadhe || 17 ||<BR>
     14.17cv  vyadhād anyena pārśvena<BR>
nivāte śayane 'bhyakta-śiraḥ-pādaṃ hite ratam |<BR>
kṣavathuṃ kāsam udgāraṃ ṣṭhīvanaṃ pānam ambhasaḥ || 18 ||<BR>
     14.18bv  -śiro-gātraṃ hite ratam<BR>
adho-mukha-sthitiṃ snānaṃ danta-dhāvana-bhakṣaṇam |<BR>
saptāhaṃ nācaret sneha-pīta-vac cātra yantraṇā || 19 ||<BR>
śaktito laṅghayet seko ruji koṣṇena sarpiṣā |<BR>
sa-vyoṣāmalakaṃ vāṭyam aśnīyāt sa-ghṛtaṃ dravam || 20 ||<BR>
vilepīṃ vā try-ahāc cāsya kvāthair muktvākṣi secayet |<BR>
vāta-ghnaiḥ saptame tv ahni sarva-thaivākṣi mocayet || 21 ||<BR>
yantraṇām anurudhyeta dṛṣṭer ā-sthairya-lābhataḥ |<BR>
rūpāṇi sūkṣma-dīptāni sahasā nāvalokayet || 22 ||<BR>
śopha-rāga-rujādīnām adhimanthasya codbhavaḥ |<BR>
a-hitair vedha-doṣāc ca yathā-svaṃ tān upācaret || 23 ||<BR>
     14.23cv  a-hitair vedhya-doṣāc ca     14.23dv  yathā-svaṃ tān upakramet<BR>
kalkitāḥ sa-ghṛtā dūrvā-yava-gairika-śārivāḥ |<BR>
mukhālepe prayoktavyā rujā-rāgopaśāntaye || 24 ||<BR>
sa-sarṣapās tilās tad-van mātuluṅga-rasāplutāḥ |<BR>
payasyā-śārivā-pattra-mañjiṣṭhā-madhuyaṣṭibhiḥ || 25 ||<BR>
ajā-kṣīra-yutair lepaḥ sukhoṣṇaḥ śarma-kṛt param |<BR>
lodhra-saindhava-mṛdvīkā-madhukaiś chāgalaṃ payaḥ || 26 ||<BR>
     14.26av  ajā-kṣīrānvitair lepaḥ<BR>
śṛtam āścyotanaṃ yojyaṃ rujā-rāga-vināśanam |<BR>
madhukotpala-kuṣṭhair vā drākṣā-lākṣā-sitānvitaiḥ || 27 ||<BR>
     14.27cv  madhukotpala-kuṣṭhailā-     14.27dv  drākṣā-lākṣā-rasānvitaiḥ     14.27dv <BR>
-drākṣā-lākṣā-sitānvitaiḥ<BR>
     14.27dv  -drākṣā-lākṣā-rasānvitaiḥ<BR>
vāta-ghna-siddhe payasi śṛtaṃ sarpiś catur-guṇe |<BR>
padmakādi-pratīvāpaṃ sarva-karmasu śasyate || 28 ||<BR>
sirāṃ tathān-upaśame snigdha-svinnasya mokṣayet |<BR>
manthoktāṃ ca kriyāṃ kuryād vedhe rūḍhe 'ñjanaṃ mṛdu || 29 ||<BR>
     14.29dv  vyadhe rūḍhe 'ñjanaṃ mṛdu<BR>
āḍhakī-mūla-marica-haritāla-rasāñjanaiḥ |<BR>
viddhe 'kṣṇi sa-guḍā vartir yojyā divyāmbu-peṣitā || 30 ||<BR>
jātī-śirīṣa-dhava-meṣaviṣāṇi-puṣpa-vaiḍūrya-mauktika-phalaṃ payasā su-piṣṭam |<BR>
ājena tāmram amunā pratanu pradigdhaṃ saptāhataḥ punar idaṃ payasaiva piṣṭam || 31<BR>
||<BR>
     14.31av  jātī-śirīṣa-dhava-meṣaviṣāṇa-puṣpa-<BR>
piṇḍāñjanaṃ hitam an-ātapa-śuṣkam akṣṇi viddhe prasāda-jananaṃ bala-kṛc ca dṛṣṭeḥ |<BR>
sroto-ja-vidruma-śilāmbu-dhi-phena-tīkṣṇair asyaiva tulyam uditaṃ guṇa-kalpanābhiḥ ||<BR>
32 ||<BR>
     14.32cv  sroto-ja-vidruma-śilārṇava-phena-tīkṣṇair<BR>
<BR>
Uttarasthāna <BR>
vātena netre 'bhiṣyaṇṇe nāsānāho 'lpa-śopha-tā |<BR>
śaṅkhākṣi-bhrū-lalāṭasya toda-sphuraṇa-bhedanam || 1 ||<BR>
     15.1av  vātena netre 'bhiṣyande     15.1cv  śaṅkhākṣi-bhrū-lalāṭāsya-     15.1dv <BR>
-toda-sphuraṇa-bhedanam<BR>
śuṣkālpā dūṣikā śītam acchaṃ cāśru calā rujaḥ |<BR>
nimeṣonmeṣaṇaṃ kṛcchrāj jantūnām iva sarpaṇam || 2 ||<BR>
     15.2bv  accham aśru calā rujaḥ<BR>
akṣy ādhmātam ivābhāti sūkṣmaiḥ śalyair ivācitam |<BR>
snigdhoṣṇaiś copaśamanaṃ so 'bhiṣyanda upekṣitaḥ || 3 ||<BR>
     15.3cv  snigdhoṣṇecchopaśamanaṃ<BR>
adhimantho bhavet tatra karṇayor nadanaṃ bhramaḥ |<BR>
araṇyeva ca mathyante lalāṭākṣi-bhruvādayaḥ || 4 ||<BR>
hatādhimanthaḥ so 'pi syāt pramādāt tena vedanāḥ |<BR>
aneka-rūpā jāyante vraṇo dṛṣṭau ca dṛṣṭi-hā || 5 ||<BR>
manyākṣi-śaṅkhato vāyur anyato vā pravartayan |<BR>
vyathāṃ tīvrām a-paicchilya-rāga-śophaṃ vilocanam || 6 ||<BR>
     15.6bv  anyato vā pravartayet<BR>
saṃkocayati pary-aśru so 'nyato-vāta-saṃjñitaḥ |<BR>
tad-vaj jihmaṃ bhaven netram ūnaṃ vā vāta-paryaye || 7 ||<BR>
     15.7cv  tad-vaj jihmaṃ bhaven netraṃ     15.7cv  tad-van netraṃ bhavej jihmam    <BR>
15.7dv  śūnaṃ vā vāta-paryaye<BR>
dāho dhūmāyanaṃ śophaḥ śyāva-tā vartmano bahiḥ |<BR>
antaḥ-kledo 'śru pītoṣṇaṃ rāgaḥ pītābha-darśanam || 8 ||<BR>
kṣārokṣita-kṣatākṣi-tvaṃ pittābhiṣyanda-lakṣaṇam |<BR>
jvalad-aṅgāra-kīrṇābhaṃ yakṛt-piṇḍa-sama-prabham || 9 ||<BR>
adhimanthe bhaven netraṃ syande tu kapha-saṃbhave |<BR>
jāḍyaṃ śopho mahān kaṇḍūr nidrānnān-abhinandanam || 10 ||<BR>
sāndra-snigdha-bahu-śveta-picchā-vad-dūṣikāśru-tā |<BR>
adhimanthe nataṃ kṛṣṇam unnataṃ śukla-maṇḍalam || 11 ||<BR>
     15.11bv  -picchā-vad-dūṣikāsra-tā<BR>
praseko nāsikādhmānaṃ pāṃsu-pūrṇam ivekṣaṇam |<BR>
raktāśru-rājī-dūṣīkā-rakta-maṇḍala-darśanam || 12 ||<BR>
     15.12cv  raktāsra-rājī-dūṣīkā-     15.12dv  -śukla-maṇḍala-darśanam<BR>
rakta-syandena nayanaṃ sa-pitta-syanda-lakṣaṇam |<BR>
manthe 'kṣi tāmra-pary-antam utpāṭana-samāna-ruk || 13 ||<BR>
rāgeṇa bandhūka-nibhaṃ tāmyati sparśanā-kṣamam |<BR>
asṛṅ-nimagnāriṣṭābhaṃ kṛṣṇam agny-ābha-darśanam || 14 ||<BR>
adhimanthā yathā-svaṃ ca sarve syandādhika-vyathāḥ |<BR>
śaṅkha-danta-kapoleṣu kapāle cāti-ruk-karāḥ || 15 ||<BR>
vāta-pittāturaṃ gharṣa-toda-bhedopadeha-vat |<BR>
rūkṣa-dāruṇa-vartmākṣi kṛcchronmīla-nimīlanam || 16 ||<BR>
     15.16av  vāta-pittottaraṃ gharṣa-<BR>
vikūṇana-viśuṣka-tva-śītecchā-śūla-pāka-vat |<BR>
uktaḥ śuṣkādi-pāko yaṃ sa-śophaḥ syāt tribhir malaiḥ || 17 ||<BR>
     15.17av  vikūṇanaṃ viśuṣkaṃ ca     15.17av  vikūṇena viśuṣka-tvaṃ     15.17bv <BR>
śītecchā-śūla-pāka-vat<BR>
sa-raktais tatra śopho 'ti-rug-dāha-ṣṭhīvanādi-mān |<BR>
pakvodumbara-saṃkāśaṃ jāyate śukla-maṇḍalam || 18 ||<BR>
aśrūṣṇa-śīta-viśada-picchilāccha-ghanaṃ muhuḥ |<BR>
alpa-śophe 'lpa-śophas tu pāko 'nyair lakṣaṇais tathā || 19 ||<BR>
     15.19cv  alpa-śopho 'lpa-śophas tu<BR>
akṣi-pākātyaye śophaḥ saṃrambhaḥ kaluṣāśru-tā |<BR>
kaphopadigdham asitaṃ sitaṃ prakleda-rāga-vat || 20 ||<BR>
     15.20cv  kaphena digdham asitaṃ<BR>
dāho darśana-saṃrodho vedanāś cān-avasthitāḥ |<BR>
anna-sāro 'mla-tāṃ nītaḥ pitta-raktolbaṇair malaiḥ || 21 ||<BR>
sirābhir netram ārūḍhaḥ karoti śyāva-lohitam |<BR>
sa-śopha-dāha-pākāśru bhṛśaṃ cāvila-darśanam || 22 ||<BR>
amloṣito 'yam ity uktā gadāḥ ṣo-ḍaśa sarva-gāḥ |<BR>
hatādhimantham eteṣu sākṣi-pākātyayaṃ tyajet || 23 ||<BR>
     15.23cv  hatādhimanthaṃ caiteṣu<BR>
vātodbhūtaḥ pañca-rātreṇa dṛṣṭiṃ saptāhena śleṣma-jāto 'dhimanthaḥ |<BR>
raktotpanno hanti tad-vat tri-rātrān mithyācārāt paittikaḥ sadya eva || 24 ||<BR>
     15.24bv  saptāhena śleṣma-jaś cādhimanthaḥ<BR>
<BR>
Uttarasthāna <BR>
prāg-rūpa eva syandeṣu tīkṣṇaṃ gaṇḍūṣa-nāvanam |<BR>
kārayed upavāsaṃ ca kopād anya-tra vāta-jāt || 1 ||<BR>
dāhopadeha-rāgāśru-śopha-śāntyai biḍālakam |<BR>
kuryāt sarva-tra pattrailā-marica-svarṇa-gairikaiḥ || 2 ||<BR>
sa-rasāñjana-yaṣṭy-āhva-nata-candana-saindhavaiḥ |<BR>
saindhavaṃ nāgaraṃ tārkṣyaṃ bhṛṣṭaṃ maṇḍena sarpiṣaḥ || 3 ||<BR>
     16.3dv  ghṛṣṭaṃ maṇḍena sarpiṣaḥ<BR>
badarī-pattra-yaṣṭy-āhva-pathyāmalaka-tutthakam |<BR>
antar-dhūmaṃ dahet sadyaḥ kope tac-cūrṇaṃ vāta-je || 3.1+1 ||<BR>
vāta-je ghṛta-bhṛṣṭaṃ vā yojyaṃ śabara-deśa-jam |<BR>
māṃsī-padmaka-kālīya-yaṣṭy-āhvaiḥ pitta-raktayoḥ || 4 ||<BR>
     16.4bv  yojyaṃ śābara-deśa-jam     16.4cv  māṃsī-padmaka-kākolī-<BR>
manohvā-phalinī-kṣaudraiḥ kaphe sarvais tu sarva-je || 5ab ||<BR>
sita-marica-bhāgam ekaṃ catur-manohvaṃ dvir aṣṭa-śābarakam || 5cd ||<BR>
saṃcūrṇya vastra-baddhaṃ prakupita-mātre 'vaguṇṭhanaṃ netre || 5ef ||<BR>
     16.5ev  saṃcūrṇyam ati-prabaddhaṃ     16.5fv  prakupita-mātre 'vaguṇṭhanam idaṃ<BR>
netre<BR>
dhātu-śuṇṭhy-abhayā-tārkṣyaṃ bahir-lepo 'kṣi-roga-hā || 5.1(1)+1ab ||<BR>
     16.5.1(1)+1av  dhātu-śuṇṭhy-abhayā-tārkṣya-     16.5.1(1)+1bv  -bahir-lepo<BR>
'kṣi-roga-hā<BR>
harītakī-saindhava-tārkṣya-śīlaiḥ sa-gairikaiḥ sva-sva-kara-pramṛṣṭaiḥ |<BR>
bahiḥ-pralepaṃ nayanasya kuryāt sarvākṣi-roga-praśamārtham etat || 5.1(2)+1 ||<BR>
āraṇyāś chagaṇa-rase paṭāvabaddhāḥ su-svinnā nakha-vi-tuṣī-kṛtāḥ kulatthāḥ |<BR>
tac-cūrṇaṃ sakṛd avacūrṇanān niśīthe netrāṇāṃ vidhamati sadya eva kopam || 6 ||<BR>
     16.6av  āraṇyāś chagaṇa-rase paṭāvanaddhāḥ<BR>
ghoṣābhayā-tutthaka-yaṣṭi-lodhrair mūtī su-sūkṣmaiḥ ślatha-vastra-baddhaiḥ |<BR>
tāmra-stha-dhānyāmla-nimagna-mūrtir artiṃ jayaty akṣiṇi naika-rūpām || 7 ||<BR>
     16.7av  ghoṣābhayā-tutthaka-yaṣṭi-lodhraiḥ     16.7av <BR>
vyoṣābhayā-tutthaka-yaṣṭi-lodhrair<BR>
     16.7bv  guṇḍī su-sūkṣmaiḥ ślatha-vastra-baddhaiḥ     16.7bv  piṣṭaiḥ su-sūkṣmaiḥ<BR>
ślatha-vastra-baddhaiḥ<BR>
     16.7cv  tāmrāccha-dhānyāmla-nimagna-mūrtir<BR>
ṣo-ḍaśabhiḥ salila-palaiḥ palaṃ tathaikaṃ kaṭaṅkaṭeryāḥ siddham |<BR>
seko 'ṣṭa-bhāga-śiṣṭaḥ kṣaudra-yutaḥ sarva-doṣa-kupite netre || 8 ||<BR>
     16.8dv  kṣaudra-yutaḥ sarva-doṣa-prakupite netre<BR>
vāta-pitta-kapha-saṃnipāta-jāṃ netrayor bahu-vidhām api vyathām |<BR>
śīghram eva jayati prayojitaḥ śigru-pallava-rasaḥ sa-mākṣikaḥ || 9 ||<BR>
taruṇam urubūka-pattraṃ mūlaṃ ca vibhidya siddham āje kṣīre |<BR>
vātābhiṣyanda-rujaṃ sadyo vinihanti saktu-piṇḍikā coṣṇā || 10 ||<BR>
     16.10bv  mūlaṃ ca vicūrṇya siddham āje kṣīre<BR>
āścyotanaṃ māruta-je kvātho bilvādibhir hitaḥ |<BR>
koṣṇaḥ sahairaṇḍa-jaṭā-bṛhatī-madhu-śigrubhiḥ || 11 ||<BR>
hrīvera-vakra-śārṅgaṣṭodumbara-tvakṣu sādhitam |<BR>
sāmbhasā payasājena śūlāścyotanam uttamam || 12 ||<BR>
     16.12bv  ṃdumbara-tvak-prasādhitam     16.12bv  ṃdumbara-plakṣa-sādhitam<BR>
lodhrāmalaka-rasāñja[na]-bimbitikā-pattra-tubarikā-tutthaiḥ |<BR>
āścyotanam idam akṣṇoḥ prasahya sadyaḥ prakopa-haram || 12+1 ||<BR>
mañjiṣṭhā-rajanī-lākṣā-drākṣarddhi-madhukotpalaiḥ |<BR>
kvāthaḥ sa-śarkaraḥ śītaḥ secanaṃ rakta-pitta-jit || 13 ||<BR>
     16.13bv  -drākṣā-dvi-madhukotpalaiḥ<BR>
kaseru-yaṣṭy-āhva-rajas tāntave śithilaṃ sthitam |<BR>
apsu divyāsu nihitaṃ hitaṃ syande 'sra-pitta-je || 14 ||<BR>
     16.14bv  tāntave śithile sthitam<BR>
puṇḍra-yaṣṭī-niśā-mūtī plutā stanye sa-śarkare |<BR>
chāga-dugdhe 'tha-vā dāha-rug-rāgāśru-nivartanī || 15 ||<BR>
śveta-lodhraṃ sa-madhukaṃ ghṛta-bhṛṣṭaṃ su-cūrṇitam |<BR>
vastra-sthaṃ stanya-mṛditaṃ pitta-raktābhighāta-jit || 16 ||<BR>
nāgara-tri-phalā-nimba-vāsā-lodhra-rasaḥ kaphe |<BR>
koṣṇam āścyotanaṃ miśrair bheṣajaiḥ sāṃnipātike || 17 ||<BR>
     16.17bv  -vāsā-lodhra-rasāḥ kaphe     16.17bv  -vāsā-lodhra-rasaṃ kaphe<BR>
sarpiḥ purāṇaṃ pavane pitte śarkarayānvitam |<BR>
vyoṣa-siddhaṃ kaphe pītvā yava-kṣārāvacūrṇitam || 18 ||<BR>
     16.18bv  pitte śarkarayā yutam<BR>
srāvayed rudhiraṃ bhūyas tataḥ snigdhaṃ virecayet |<BR>
ānūpa-vesavāreṇa śiro-vadana-lepanam || 19 ||<BR>
uṣṇena śūle dāhe tu payaḥ-sarpir-yutair himaiḥ |<BR>
timira-pratiṣedhaṃ ca vīkṣya yuñjyād yathā-yatham || 20 ||<BR>
ayam eva vidhiḥ sarvo manthādiṣv api śasyate |<BR>
a-śāntau sarva-thā manthe bhruvor upari dāhayet || 21 ||<BR>
rūpyaṃ rūkṣeṇa go-dadhnā limpen nīla-tvam āgate |<BR>
śuṣke tu mastunā vartir vātākṣy-āmaya-nāśinī || 22 ||<BR>
     16.22bv  liptaṃ nīla-tvam āgate     16.22bv  lipte nīla-tvam āgate<BR>
sumanaḥ-korakāḥ śaṅkhas tri-phalā madhukaṃ balā |<BR>
pitta-raktāpahā vartiḥ piṣṭā divyena vāriṇā || 23 ||<BR>
     16.23av  sumanaḥ-kṣārakāḥ śaṅkhas<BR>
saindhavaṃ tri-phalā vyoṣaṃ śaṅkhanābhiḥ samudra-jaḥ |<BR>
phena aileyakaṃ sarjo vartiḥ śleṣmākṣi-roga-nut || 24 ||<BR>
prapauṇḍarīkaṃ yaṣṭy-āhvaṃ dārvī cāṣṭa-palaṃ pacet |<BR>
jala-droṇe rase pūte punaḥ pakve ghane kṣipet || 25 ||<BR>
puṣpāñjanād daśa-palaṃ karṣaṃ ca maricāt tataḥ |<BR>
kṛtaś cūrṇo 'tha-vā vartiḥ sarvābhiṣyanda-saṃbhavān || 26 ||<BR>
hanti rāga-rujā-gharṣān sadyo dṛṣṭiṃ prasādayet |<BR>
ayaṃ pāśupato yogo rahasyaṃ bhiṣajāṃ param || 27 ||<BR>
śuṣkākṣi-pāke haviṣaḥ pānam akṣṇoś ca tarpaṇam |<BR>
ghṛtena jīvanīyena nasyaṃ tailena vāṇunā || 28 ||<BR>
     16.28dv  nasyaṃ tailena cāṇunā<BR>
pariṣeko hitaś cātra payaḥ koṣṇaṃ sa-saindhavam |<BR>
sarpir-yuktaṃ stanya-piṣṭam añjanaṃ ca mahauṣadham || 29 ||<BR>
     16.29cv  sarpir-yuktaṃ stanya-ghṛṣṭam<BR>
vasā vānūpa-sat-tvotthā kiñ-cit-saindhava-nāgarā |<BR>
ghṛtāktān darpaṇe ghṛṣṭān keśān mallaka-saṃpuṭe || 30 ||<BR>
     16.30av  vasā cānūpa-sat-tvotthā<BR>
dagdhvājya-piṣṭā loha-sthā sā maṣī śreṣṭham añjanam |<BR>
sa-śophe vālpa-śophe ca snigdhasya vyadhayet sirām || 31 ||<BR>
     16.31cv  sa-śophe cālpa-śophe ca<BR>
rekaḥ snigdhe punar drākṣā-pathyā-kvātha-trivṛd-ghṛtaiḥ |<BR>
śveta-lodhraṃ ghṛte bhṛṣṭaṃ cūrṇitaṃ tāntava-sthitam || 32 ||<BR>
     16.32cv  śveta-lodhraṃ ghṛta-bhṛṣṭaṃ<BR>
uṣṇāmbunā vimṛditaṃ sekaḥ śūla-haraḥ param |<BR>
dārvī-prapauṇḍarīkasya kvātho vāścyotane hitaḥ || 33 ||<BR>
     16.33cv  dārvyāḥ prapauṇḍarīkasya<BR>
yaṣṭī-himotpala-kṣīraiḥ kuryān mūrdhasya lepanam || 33+1ab ||<BR>
saṃdhāvāṃś ca prayuñjīta gharṣa-rāgāśru-rug-gharān || 33ū̆ab ||<BR>
tāmraṃ lohe mūtra-ghṛṣṭaṃ prayuktaṃ netre sarpir-dhūpitaṃ vedanā-ghnam |<BR>
tāmre ghṛṣṭo gavya-dadhnaḥ saro vā yuktaḥ kṛṣṇā-saindhavābhyāṃ variṣṭhaḥ || 34 ||<BR>
śaṅkhaṃ tāmre stanya-ghṛṣṭaṃ ghṛtāktaiḥ śamyāḥ pattrair dhūpitaṃ tad yavaiś ca |<BR>
netre yuktaṃ hanti saṃdhāva-saṃjñaṃ kṣipraṃ gharṣaṃ vedanāṃ cāti-tīvrām || 35 ||<BR>
udumbara-phalaṃ lohe ghṛṣṭaṃ stanyena dhūpitam || 36ab ||<BR>
sājyaiḥ śamī-cchadair dāha-śūla-rāgāśru-harṣa-jit |<BR>
śigru-pallava-niryāsaḥ su-ghṛṣṭas tāmra-saṃpuṭe || 37 ||<BR>
     16.37cv  śigru-pallava-niryāso     16.37dv  ghṛṣṭas tāmrasya saṃpuṭe<BR>
dvi-niśā-tri-phalā-mustaiḥ pramadā-dugdha-peṣitaiḥ |<BR>
sekaḥ sa-śarkarā-kṣaudrair abhighāta-rujāpahaḥ || 37.1+1 ||<BR>
     16.37.1+1bv  pramadā-dugdha-kalkitaiḥ<BR>
niṣiktaṃ tutthakaṃ vārān go-jale pañca-viṃśatim |<BR>
stanye vā chāga-dugdhe vā sadyaḥ-kope tad añjanam || 37.1+2 ||<BR>
ghṛtena dhūpito hanti śopha-gharṣāśru-vedanāḥ |<BR>
tilāmbhasā mṛt-kapālaṃ kāṃsye ghṛṣṭaṃ su-dhūpitam || 38 ||<BR>
nimba-pattrair ghṛtābhyaktair gharṣa-śūlāśru-rāga-jit |<BR>
saṃdhāvenāñjite netre vigatauṣadha-vedane || 39 ||<BR>
stanyenāścyotanaṃ kāryaṃ triḥ paraṃ nāñjayec ca taiḥ |<BR>
tālīśa-pattra-capalā-nata-loha-rajo-'ñjanaiḥ || 40 ||<BR>
     16.40dv  -nata-loha-rasāñjanaiḥ<BR>
jātī-mukula-kāsīsa-saindhavair mūtra-peṣitaiḥ |<BR>
tāmram ālipya saptāhaṃ dhārayet peṣayet tataḥ || 41 ||<BR>
mūtreṇaivānu guṭikāḥ kāryāś chāyā-viśoṣitāḥ |<BR>
tāḥ stanya-ghṛṣṭā gharṣāśru-śopha-kaṇḍū-vināśanāḥ || 42 ||<BR>
     16.42av  mūtreṇa cānu guṭikāḥ     16.42bv  kuryāc chāyā-viśoṣitāḥ<BR>
vyāghrī-tvaṅ-madhukaṃ tāmra-rajo 'jā-kṣīra-kalkitam |<BR>
śamy-āmalaka-pattrājya-dhūpitaṃ śopha-ruk-praṇut || 43 ||<BR>
     16.43bv  -rajo 'jā-kṣīra-peṣitam<BR>
amloṣite prayuñjīta pittābhiṣyanda-sādhanam |<BR>
utkliṣṭāḥ kapha-pittāsra-nicayotthāḥ kukūṇakaḥ || 44 ||<BR>
pakṣmoparodhaṃ śuṣkākṣi-pākaḥ pūyālaso bisaḥ |<BR>
pothaky-amloṣito 'lpākhyaḥ syanda-manthā vinānilāt || 45 ||<BR>
ete 'ṣṭā-daśa pillākhyā dīrgha-kālānubandhinaḥ |<BR>
cikitsā pṛthag eteṣāṃ svaṃ svam uktātha vakṣyate || 46 ||<BR>
     16.46dv  svaṃ svam uktātha kathyate<BR>
pillī-bhūteṣu sāmānyād atha pillākhya-rogiṇaḥ |<BR>
snigdhasya chardita-vataḥ sirā-vyadha-hṛtāsṛjaḥ || 47 ||<BR>
     16.47bv  atha pillākṣi-rogiṇaḥ<BR>
viriktasya ca vartmānu nirlikhed ā-viśuddhitaḥ |<BR>
tutthakasya palaṃ śveta-maricāni ca viṃśatiḥ || 48 ||<BR>
     16.48av  viriktasya tu vartmānu     16.48bv  vilikhed ā-viśuddhitaḥ<BR>
triṃśatā kāñjika-palaiḥ piṣṭvā tāmre nidhāpayet |<BR>
pillān a-pillān kurute bahu-varṣotthitān api || 49 ||<BR>
tat sekenopadehāśru-kaṇḍū-śophāṃś ca nāśayet |<BR>
karañja-bījaṃ surasaṃ sumanaḥ-korakāṇi ca || 50 ||<BR>
     16.50dv  sumanaḥ-kṣārakāṇi ca<BR>
saṃkṣudya sādhayet kvāthe pūte tatra rasa-kriyā |<BR>
añjanaṃ pilla-bhaiṣajyaṃ pakṣmaṇāṃ ca prarohaṇam || 51 ||<BR>
rasāñjanaṃ sarja-raso rīti-puṣpaṃ manaḥśilā |<BR>
samudra-pheno lavaṇaṃ gairikaṃ maricāni ca || 52 ||<BR>
     16.52bv  jātī-puṣpaṃ manaḥśilā     16.52cv  samudra-phenaṃ lavaṇaṃ<BR>
añjanaṃ madhunā piṣṭaṃ kleda-kaṇḍū-ghnam uttamam |<BR>
abhayā-rasa-piṣṭaṃ vā tagaraṃ pilla-nāśanam || 53 ||<BR>
bhāvitaṃ basta-mūtreṇa sa-snehaṃ devadāru ca |<BR>
saindhava-tri-phalā-kṛṣṇā-kaṭukā-śaṅkhanābhayaḥ || 54 ||<BR>
     16.54bv  sa-snehaṃ devadāru vā<BR>
sa-tāmra-rajaso vartiḥ pilla-śukraka-nāśinī |<BR>
puṣpa-kāsīsa-cūrṇo vā surasā-rasa-bhāvitaḥ || 55 ||<BR>
tāmre daśāhaṃ tat paillya-pakṣma-śāta-jid añjanam || 55ū̆ab ||<BR>
alaṃ ca sauvīrakam añjanaṃ ca tābhyāṃ samaṃ tāmra-rajaḥ su-sūkṣmam |<BR>
pilleṣu romāṇi niṣevito 'sau cūrṇaḥ karoty eka-śalākayāpi || 56 ||<BR>
     16.56bv  tābhyāṃ samaṃ tāmra-rajaś ca sūkṣmam     16.56cv  pilleṣu romāṇi<BR>
niṣevito 'yaṃ<BR>
lākṣā-nirguṇḍī-bhṛṅga-dārvī-rasena śreṣṭhaṃ kārpāsaṃ bhāvitaṃ sapta-kṛtvaḥ |<BR>
dīpaḥ prajvālyaḥ sarpiṣā tat-samutthā śreṣṭhā pillānāṃ ropaṇārthe maṣī sā || 57 ||<BR>
     16.57dv  śreṣṭhā pillānāṃ ropaṇārthaṃ maṣī sā<BR>
vartmāvalekhaṃ bahu-śas tad-vac choṇita-mokṣaṇam || 58ab ||<BR>
punaḥ punar virekaṃ ca nityam āścyotanāñjanam |<BR>
nāvanaṃ dhūma-pānaṃ ca pilla-rogāturo bhajet || 59 ||<BR>
pūyālase tv a-śānte 'nte dāhaḥ sūkṣma-śalākayā |<BR>
catur-ṇavatir ity akṣṇo hetu-lakṣaṇa-sādhanaiḥ || 60 ||<BR>
     16.60av  pūyālase tv a-śānte tu     16.60cv  catur-ṇavatir ity akṣṇor<BR>
paras-param a-saṃkīrṇāḥ kārtsnyena gaditā gadāḥ |<BR>
sarva-dā ca niṣeveta svastho 'pi nayana-priyaḥ || 61 ||<BR>
purāṇa-yava-godhūma-śāli-ṣaṣṭika-kodravān |<BR>
mudgādīn kapha-pitta-ghnān bhūri-sarpiḥ-pariplutān || 62 ||<BR>
śākaṃ caivaṃ-vidhaṃ māṃsaṃ jāṅgalaṃ dāḍimaṃ sitām |<BR>
saindhavaṃ tri-phalāṃ drākṣāṃ vāri pāne ca nābhasam || 63 ||<BR>
ātapa-traṃ pada-trāṇaṃ vidhi-vad doṣa-śodhanam |<BR>
varjayed vega-saṃrodham a-jīrṇādhyaśanāni ca || 64 ||<BR>
     16.64dv  a-jīrṇādhyaśanādi ca<BR>
krodha-śoka-divā-svapna-rātri-jāgaraṇātapān |<BR>
vidāhi viṣṭambha-karaṃ yac cehāhāra-bheṣajam || 65 ||<BR>
     16.65bv  -niśā-jāgaraṇāni ca     16.65cv  vidāha-viṣṭambha-karaṃ     16.65dv  yad<BR>
yad āhāra-bheṣajam<BR>
     16.65dv  vihārāhāra-bheṣajam<BR>
dve pāda-madhye pṛthu-saṃniveśe sire gate te bahu-dhā ca netre |<BR>
tā mrakṣaṇodvartana-lepanādīn pāda-prayuktān nayane nayanti || 66 ||<BR>
     16.66av  dve pāda-madhye pṛthu-saṃniviṣṭe     16.66dv  pāda-prayuktān nayanaṃ<BR>
nayanti<BR>
malauṣṇya-saṃghaṭṭana-pīḍanādyais tā dūṣayante nayanāni duṣṭāḥ |<BR>
bhajet sadā dṛṣṭi-hitāni tasmād upānad-abhyañjana-dhāvanāni || 67 ||<BR>
     16.67av  taloṣṇa-saṃghaṭṭana-pīḍanādyais     16.67av <BR>
mṛl-loṣṭa-saṃghaṭṭana-pīḍanādyais<BR>
<BR>
Uttarasthāna <BR>
pratiśyāya-jala-krīḍā-karṇa-kaṇḍūyanair marut |<BR>
mithyā-yogena śabdasya kupito 'nyaiś ca kopanaiḥ || 1 ||<BR>
prāpya śrotra-sirāḥ kuryāc chūlaṃ srotasi vega-vat |<BR>
ardhāvabhedakaṃ stambhaṃ śiśirān-abhinandanam || 2 ||<BR>
cirāc ca pākaṃ pakvaṃ tu lasīkām alpa-śaḥ sravet |<BR>
śrotraṃ śūnyam a-kasmāc ca syāt saṃcāra-vicāra-vat || 3 ||<BR>
śūlaṃ pittāt sa-dāhoṣā-śītecchā-śvayathu-jvaram |<BR>
āśu-pākaṃ prapakvaṃ ca sa-pīta-lasikā-sruti || 4 ||<BR>
     17.4bv  -śītecchā-śvayathur jvaraḥ<BR>
sā lasīkā spṛśed yad yat tat tat pākam upaiti ca |<BR>
kaphāc chiro-hanu-grīvā-gauravaṃ manda-tā rujaḥ || 5 ||<BR>
kaṇḍūḥ śvayathur uṣṇecchā pākāc chveta-ghana-srutiḥ |<BR>
karoti śravaṇe śūlam abhighātādi-dūṣitam || 6 ||<BR>
     17.6bv  pākāc chveta-ghanā srutiḥ<BR>
raktaṃ pitta-samānārti kiñ-cid vādhika-lakṣaṇam |<BR>
śūlaṃ samuditair doṣaiḥ sa-śopha-jvara-tīvra-ruk || 7 ||<BR>
paryāyād uṣṇa-śītecchāṃ jāyate śruti-jāḍya-vat |<BR>
pakvaṃ sitāsitā-rakta-ghana-pūya-pravāhi ca || 8 ||<BR>
śabda-vāhi-sirā-saṃsthe śṛṇoti pavane muhuḥ |<BR>
nādān a-kasmād vividhān karṇa-nādaṃ vadanti tam || 9 ||<BR>
śleṣmaṇānugato vāyur nādo vā samupekṣitaḥ |<BR>
uccaiḥ kṛcchrāc chrutiṃ kuryād badhira-tvaṃ krameṇa ca || 10 ||<BR>
     17.10dv  badhira-tvaṃ krameṇa vā<BR>
vātena śoṣitaḥ śleṣmā śroto limpet tato bhavet |<BR>
rug-gauravaṃ pidhānaṃ ca sa pratīnāha-saṃjñitaḥ || 11 ||<BR>
kaṇḍū-śophau kaphāc chrotre sthirau tat-saṃjñayā smṛtau |<BR>
kapho vidagdhaḥ pittena sa-rujaṃ nī-rujaṃ tv api || 12 ||<BR>
     17.12bv  sthirau tat-saṃjñitau smṛtau     17.12dv  sa-rujaṃ nī-rujaṃ tv atha<BR>
ghana-pūti-bahu-kledaṃ kurute pūti-karṇakam |<BR>
vātādi-dūṣitaṃ śrotraṃ māṃsāsṛk-kleda-jā rujam || 13 ||<BR>
     17.13dv  māṃsāsṛk-kleda-jāṃ rujam<BR>
khādanto jantavaḥ kuryus tīvrāṃ sa kṛmi-karṇakaḥ |<BR>
śrotra-kaṇḍūyanāj jāte kṣate syāt pūrva-lakṣaṇaḥ || 14 ||<BR>
     17.14cv  śrotaḥ-kaṇḍūyanāj jāte<BR>
vidradhiḥ pūrva-vac cānyaḥ śopho 'rśo 'rbudam īritam |<BR>
teṣu ruk pūti-karṇa-tvaṃ badhira-tvaṃ ca bādhate || 15 ||<BR>
     17.15bv  ṣo-ḍhārśo 'rbudam īritam     17.15dv  badhira-tvaṃ ca jāyate<BR>
garbhe 'nilāt saṃkucitā śaṣkulī kuci-karṇakaḥ |<BR>
eko nī-rug aneko vā garbhe māṃsāṅkuraḥ sthiraḥ || 16 ||<BR>
     17.16bv  śaṣkulī kuñci-karṇakaḥ     17.16bv  śaṣkulī kūci-karṇakaḥ     17.16dv <BR>
garbhe māṃsāṅkuraḥ sthitaḥ<BR>
pippalī pippalī-mānaḥ saṃnipātād vidārikā |<BR>
sa-varṇaḥ sa-rujaḥ stabdhaḥ śvayathuḥ sa upekṣitaḥ || 17 ||<BR>
kaṭu-taila-nibhaṃ pakvaḥ sravet kṛcchreṇa rohati |<BR>
saṃkocayati rūḍhā ca sā dhruvaṃ karṇa-śaṣkulīm || 18 ||<BR>
     17.18bv  sravan kṛcchreṇa rohati<BR>
sirā-sthaḥ kurute vāyuḥ pālī-śoṣaṃ tad-āhvayam |<BR>
kṛśā dṛḍhā ca tantrī-vat pālī vātena tantrikā || 19 ||<BR>
su-kumāre cirotsargāt sahasaiva pravardhite |<BR>
karṇe śophaḥ sa-ruk pālyām aruṇaḥ paripoṭa-vān || 20 ||<BR>
paripoṭaḥ sa pavanād utpātaḥ pitta-śoṇitāt |<BR>
gurv-ābharaṇa-bhārādyaiḥ śyāvo rug-dāha-pāka-vān || 21 ||<BR>
śvayathuḥ sphoṭa-piṭikā-rāgoṣā-kleda-saṃyutaḥ |<BR>
pālyāṃ śopho 'nila-kaphāt sarvato nir-vyathaḥ sthiraḥ || 22 ||<BR>
stabdhaḥ sa-varṇaḥ kaṇḍū-mān unmantho galliraś ca saḥ |<BR>
dur-viddhe vardhite karṇe sa-kaṇḍū-dāha-pāka-ruk || 23 ||<BR>
     17.23bv  unmantho gallikaś ca saḥ<BR>
śvayathuḥ saṃnipātotthaḥ sa nāmnā duḥkha-vardhanaḥ |<BR>
kaphāsṛk-kṛmi-jāḥ sūkṣmāḥ sa-kaṇḍū-kleda-vedanāḥ || 24 ||<BR>
lihyuḥ pālīm upekṣitāḥ lehyākhyāḥ piṭikās tā hi |<BR>
pippalī sarva-jaṃ śūlaṃ vidārī kuci-karṇakaḥ || 25 ||<BR>
     17.25av  lihyākhyāḥ piṭikās tā hi     17.25dv  vidārī kūci-karṇakaḥ<BR>
eṣām a-sādhyā yāpyaikā tantrikānyāṃs tu sādhayet |<BR>
pañca-viṃśatir ity uktāḥ karṇa-rogā vibhāgataḥ || 26 ||<BR>
<BR>
Uttarasthāna <BR>
karṇa-śūle pavana-je pibed rātrau rasāśitaḥ |<BR>
vāta-ghna-sādhitaṃ sarpiḥ karṇaṃ svinnaṃ ca pūrayet || 1 ||<BR>
pattrāṇāṃ pṛthag aśvattha-bilvārkairaṇḍa-janmanām |<BR>
taila-sindhūttha-digdhānāṃ svinnānāṃ puṭa-pākataḥ || 2 ||<BR>
rasaiḥ kavoṣṇais tad-vac ca mūlakasyāralor api |<BR>
gaṇe vāta-hare 'mleṣu mūtreṣu ca vipācitaḥ || 3 ||<BR>
mahā-sneho drutaṃ hanti su-tīvrām api vedanām |<BR>
mahataḥ pañca-mūlasya kāṣṭhāt kṣaumeṇa veṣṭitāt || 4 ||<BR>
taila-siktāt pradīptāgrāt snehaḥ sadyo rujāpahaḥ |<BR>
yojyaś caivaṃ bhadrakāṣṭhāt kuṣṭhāt kāṣṭhāc ca sāralāt || 5 ||<BR>
     18.5bv  snehaḥ sadyo rujā-haraḥ<BR>
vāta-vyādhi-pratiśyāya-vihitaṃ hitam atra ca |<BR>
varjayec chirasā snānaṃ śītāmbhaḥ-pānam ahny api || 6 ||<BR>
     18.6cv  varjayec chirasaḥ snānaṃ<BR>
pitta-śūle sitā-yukta-ghṛta-snigdhaṃ virecayet |<BR>
drākṣā-yaṣṭī-śṛtaṃ stanyaṃ śasyate karṇa-pūraṇam || 7 ||<BR>
yaṣṭy-anantā-himośīra-kākolī-lodhra-jīvakaiḥ |<BR>
mṛṇāla-bisa-mañjiṣṭhā-śārivābhiś ca sādhayet || 8 ||<BR>
yaṣṭīmadhu-rasa-prastha-kṣīra-dvi-prastha-saṃyutam |<BR>
tailasya kuḍavaṃ nasya-pūraṇābhyañjanair idam || 9 ||<BR>
nihanti śūla-dāhoṣāḥ kevalaṃ kṣaudram eva vā |<BR>
yaṣṭy-ādibhiś ca sa-ghṛtaiḥ karṇau dihyāt samantataḥ || 10 ||<BR>
vāmayet pippalī-siddha-sarpiḥ-snigdhaṃ kaphodbhave |<BR>
dhūma-nāvana-gaṇḍūṣa-svedān kuryāt kaphāpahān || 11 ||<BR>
laśunārdraka-śigrūṇāṃ muraṅgyā mūlakasya ca |<BR>
kadalyāḥ sva-rasaḥ śreṣṭhaḥ kad-uṣṇaḥ karṇa-pūraṇe || 12 ||<BR>
     18.12bv  suraṅgyā mūlakasya ca     18.12bv  bhṛṅgasya mūlakasya ca<BR>
arkāṅkurān amla-piṣṭāṃs tailāktāō̃ lavaṇānvitān |<BR>
saṃnidhāya snuhī-kāṇḍe korite tac-chadāvṛtān || 13 ||<BR>
     18.13dv  korite tac chadāvṛte<BR>
svedayet puṭa-pākena sa rasaḥ śūla-jit param |<BR>
rasena bījapūrasya kapitthasya ca pūrayet || 14 ||<BR>
śuktena pūrayitvā vā phenenānv avacūrṇayet |<BR>
ajāvi-mūtra-vaṃśa-tvak-siddhaṃ tailaṃ ca pūraṇam || 15 ||<BR>
     18.15dv  -siddha-tailena pūrayet<BR>
siddhaṃ vā sārṣapaṃ tailaṃ hiṅgu-tumburu-nāgaraiḥ |<BR>
rakta-je pitta-vat kāryaṃ sirāṃ cāśu vimokṣayet || 16 ||<BR>
pakve pūya-vahe karṇe dhūma-gaṇḍūṣa-nāvanam |<BR>
yuñjyān nāḍī-vidhānaṃ ca duṣṭa-vraṇa-haraṃ ca yat || 17 ||<BR>
srotaḥ pramṛjya digdhaṃ tu dvau kālau picu-vartibhiḥ |<BR>
pureṇa dhūpayitvā tu mākṣikeṇa prapūrayet || 18 ||<BR>
surasādi-gaṇa-kvātha-phāṇitāktāṃ ca yojayet |<BR>
picu-vartiṃ su-sūkṣmaiś ca tac-cūrṇair avacūrṇayet || 19 ||<BR>
     18.19bv  -phāṇitāktāṃ ca śīlayet     18.19bv  -phāṇitāktāṃ prayojayet     18.19bv <BR>
-phāṇitāktāṃ niyojayet<BR>
śūla-kleda-guru-tvānāṃ vidhir eṣa nivartakaḥ |<BR>
priyaṅgu-madhukāmbaṣṭhā-dhātaky-utpala-parṇibhiḥ || 20 ||<BR>
mañjiṣṭhā-lodhra-lākṣābhiḥ kapitthasya rasena ca |<BR>
pacet tailaṃ tad āsrāvaṃ nigṛhṇāty āśu pūraṇāt || 21 ||<BR>
nāda-bādhiryayoḥ kuryād vāta-śūloktam auṣadham |<BR>
śleṣmānubandhe śleṣmāṇam prāg jayed vamanādibhiḥ || 22 ||<BR>
eraṇḍa-śigru-varuṇa-mūlakāt pattra-je rase |<BR>
catur-guṇe pacet tailaṃ kṣīre cāṣṭa-guṇonmite || 23 ||<BR>
     18.23av  eraṇḍa-śigru-taruṇa-<BR>
yaṣṭy-āhvā-kṣīra-kākolī-kalka-yuktaṃ nihanti tat |<BR>
nāda-bādhirya-śūlāni nāvanābhyaṅga-pūraṇaiḥ || 24 ||<BR>
     18.24bv  -kalka-yuktaṃ hinasti tat<BR>
pakvaṃ prativiṣā-hiṅgu-miśi-tvak-svarjikoṣaṇaiḥ |<BR>
sa-śuktaiḥ pūraṇāt tailaṃ ruk-srāvā-śruti-nāda-nut || 25 ||<BR>
     18.25dv  ruk-srāva-śruti-nāda-nut<BR>
karṇa-nāde hitaṃ tailaṃ sarṣapotthaṃ ca pūraṇe |<BR>
śuṣka-mūlaka-khaṇḍānāṃ kṣāro hiṅgu mahauṣadham || 26 ||<BR>
śatapuṣpā-vacā-kuṣṭha-dāru-śigru-rasāñjanam |<BR>
sauvarcala-yava-kṣāra-svarjikaudbhida-saindhavam || 27 ||<BR>
bhūrja-granthi-viḍaṃ mustā madhu-śuktaṃ catur-guṇam |<BR>
mātuluṅga-rasas tad-vat kadalī-sva-rasaś ca taiḥ || 28 ||<BR>
pakvaṃ tailaṃ jayaty āśu su-kṛcchrān api pūraṇāt |<BR>
kaṇḍūṃ kledaṃ ca bādhirya-pūti-karṇa-tva-ruk-kṛmīn || 29 ||<BR>
     18.29cv  kaṇḍū-kṣveḍana-bādhirya-     18.29cv  kaṇḍū-jvalana-bādhirya-<BR>
kṣāra-tailam idaṃ śreṣṭhaṃ mukha-dantāmayeṣu ca |<BR>
atha suptāv iva syātāṃ karṇau raktaṃ haret tataḥ || 30 ||<BR>
     18.30dv  karṇau raktaṃ haret tayoḥ<BR>
sa-śopha-kledayor manda-śruter vamanam ācaret |<BR>
bādhiryaṃ varjayed bāla-vṛddhayoś cira-jaṃ ca yat || 31 ||<BR>
pratīnāhe parikledya sneha-svedair viśodhayet |<BR>
karṇa-śodhanakenānu karṇaṃ tailasya pūrayet || 32 ||<BR>
     18.32dv  karṇaṃ tailena pūrayet<BR>
sa-śukta-saindhava-madhor mātuluṅga-rasasya vā |<BR>
śodhanād rūkṣa-totpattau ghṛta-maṇḍasya pūraṇam || 33 ||<BR>
     18.33av  sa-śukta-saindhavenāśu     18.33bv  mātuluṅga-rasena vā     18.33dv <BR>
ghṛta-maṇḍena pūraṇam<BR>
kramo 'yaṃ mala-pūrṇe 'pi karṇe kaṇḍvāṃ kaphāpaham |<BR>
nasyādi tad-vac chophe 'pi kaṭūṣṇaiś cātra lepanam || 34 ||<BR>
     18.34dv  kaṭūṣṇaiś cānu lepanam<BR>
karṇa-srāvoditaṃ kuryāt pūti-kṛmiṇa-karṇayoḥ |<BR>
pūraṇaṃ kaṭu-tailena viśeṣāt kṛmi-karṇake || 35 ||<BR>
     18.35bv  pūti-kṛmila-karṇayoḥ     18.35bv  pūti-kṛmika-karṇayoḥ<BR>
vami-pūrvā hitā karṇa-vidradhau vidradhi-kriyā |<BR>
pittottha-karṇa-śūloktaṃ kartavyaṃ kṣata-vidradhau || 36 ||<BR>
     18.36av  vamiḥ pūrvaṃ hitā karṇa-<BR>
arśo-'rbudeṣu nāsā-vad āmā karṇa-vidārikā |<BR>
karṇa-vidradhi-vat sādhyā yathā-doṣodayena ca || 37 ||<BR>
pālī-śoṣe 'nila-śrotra-śūla-van nasya-lepanam |<BR>
svedaṃ ca kuryāt svinnāṃ ca pālīm udvartayet tilaiḥ || 38 ||<BR>
priyāla-bīja-yaṣṭy-āhva-hayagandhā-yavānvitaiḥ |<BR>
tataḥ puṣṭi-karaiḥ snehair abhyaṅgaṃ nityam ācaret || 39 ||<BR>
śatāvarī-vājigandhā-payasyairaṇḍa-jīvakaiḥ |<BR>
tailaṃ vipakvaṃ sa-kṣīraṃ pālīnāṃ puṣṭi-kṛt param || 40 ||<BR>
kalkena jīvanīyena tailaṃ payasi pācitam |<BR>
ānūpa-māṃsa-kvāthe ca pālī-poṣaṇa-vardhanam || 41 ||<BR>
     18.41cv  ānūpa-māṃsa-kvāthena<BR>
pālīṃ chittvāti-saṃkṣīṇāṃ śeṣāṃ saṃdhāya poṣayet |<BR>
yāpyaivaṃ tantrikākhyāpi paripoṭe 'py ayaṃ vidhiḥ || 42 ||<BR>
utpāte śītalair lepo jalauko-hṛta-śoṇite |<BR>
jambv-āmra-pallava-balā-yaṣṭī-lodhra-tilotpalaiḥ || 43 ||<BR>
sa-dhānyāmlaiḥ sa-mañjiṣṭhaiḥ sa-kadambaiḥ sa-śārivaiḥ |<BR>
siddham abhyañjane tailaṃ visarpokta-ghṛtāni ca || 44 ||<BR>
     18.44cv  siddham abhyañjanaṃ tailaṃ<BR>
unmanthe 'bhyañjanaṃ tailaṃ godhā-karka-vasānvitam |<BR>
tālapattry-aśvagandhārka-vākucī-phala-saindhavaiḥ || 45 ||<BR>
     18.45bv  godhā-karki-vasānvitam     18.45dv  -vākucī-tila-saindhavaiḥ<BR>
surasā-lāṅgalībhyāṃ ca siddhaṃ tīkṣṇaṃ ca nāvanam |<BR>
dur-viddhe 'śmanta-jambv-āmra-pattra-kvāthena secitām || 46 ||<BR>
     18.46bv  siddhaṃ tīkṣṇaṃ tu nāvanam<BR>
tailena pālīṃ sv-abhyaktāṃ su-ślakṣṇair avacūrṇayet |<BR>
cūrṇair madhuka-mañjiṣṭhā-prapuṇḍrāhva-niśodbhavaiḥ || 47 ||<BR>
     18.47dv  -prapauṇḍrāhva-niśodbhavaiḥ     18.47dv  -pauṇḍarīka-niśodbhavaiḥ<BR>
lākṣā-viḍaṅga-siddhaṃ ca tailam abhyañjane hitam |<BR>
svinnāṃ go-maya-jaiḥ piṇḍair bahu-śaḥ parilehikām || 48 ||<BR>
viḍaṅga-sārair ālimped urabhrī-mūtra-kalkitaiḥ |<BR>
kauṭajeṅguda-kārañja-bīja-śamyāka-valkalaiḥ || 49 ||<BR>
atha-vābhyañjanaṃ tair vā kaṭu-tailaṃ vipācayet |<BR>
sa-nimba-pattra-marica-madanair lehikā-vraṇe || 50 ||<BR>
chinnaṃ tu karṇaṃ śuddhasya bandham ālocya yaugikam |<BR>
śuddhāsraṃ lāgayel lagne sadyaś-chinne viśodhanam || 51 ||<BR>
     18.51dv  samyak-chinne viśodhanam<BR>
atha grathitvā keśāntaṃ kṛtvā chedana-lekhanam |<BR>
niveśya saṃdhiṃ suṣamaṃ na nimnaṃ na samunnatam || 52 ||<BR>
abhyajya madhu-sarpirbhyāṃ picu-plotāvaguṇṭhitam |<BR>
sūtreṇā-gāḍha-śithilaṃ baddhvā cūrṇair avākiret || 53 ||<BR>
śoṇita-sthāpanair vraṇyam ācāraṃ cādiśet tataḥ |<BR>
saptāhād āma-tailāktaṃ śanair apanayet picum || 54 ||<BR>
     18.54av  śoṇitāsthāpanair vraṇyam<BR>
su-rūḍhaṃ jāta-romāṇaṃ śliṣṭa-saṃdhiṃ samaṃ sthiram |<BR>
su-varṣmāṇam a-rogaṃ ca śanaiḥ karṇaṃ vivardhayet || 55 ||<BR>
     18.55cv  su-varṣmāṇaṃ su-romaṃ ca<BR>
jala-śūkaḥ svayaṅguptā rajanyau bṛhatī-phalam |<BR>
aśvagandhā-balā-hasti-pippalī-gaura-sarṣapāḥ || 56 ||<BR>
mūlaṃ kośātakāśvaghna-rūpikā-saptaparṇa-jam |<BR>
chucchundarī kāla-mṛtā gṛhaṃ madhu-karī-kṛtam || 57 ||<BR>
jatūkā jala-janmā ca tathā śabarakandakam |<BR>
ebhiḥ kalkaiḥ kharaṃ pakvaṃ sa-tailaṃ māhiṣaṃ ghṛtam || 58 ||<BR>
     18.58bv  tathā śabarakandakaḥ<BR>
hasty-aśva-mūtreṇa param abhyaṅgāt karṇa-vardhanam |<BR>
atha kuryād vayaḥ-sthasya cchinnāṃ śuddhasya nāsikām || 59 ||<BR>
chindyān nāsā-samaṃ pattraṃ tat-tulyaṃ ca kapolataḥ |<BR>
tvaṅ-māṃsaṃ nāsikāsanne rakṣaṃs tat tanu-tāṃ nayet || 60 ||<BR>
sīvyed gaṇḍaṃ tataḥ sūcyā sevinyā picu-yuktayā |<BR>
nāsā-cchede 'tha likhite parivartyopari tvacam || 61 ||<BR>
     18.61cv  nāsā-cchede su-likhite<BR>
kapola-vadhraṃ saṃdadhyāt sīvyen nāsāṃ ca yatnataḥ |<BR>
nāḍībhyām utkṣiped antaḥ sukhocchvāsa-pravṛttaye || 62 ||<BR>
     18.62av  kapola-bandhaṃ saṃdadhyāt     18.62av  kapola-vadhrīṃ saṃdadhyāt<BR>
āma-tailena siktvānu pattaṅga-madhukāñjanaiḥ |<BR>
śoṇita-sthāpanaiś cānyaiḥ su-ślakṣṇair avacūrṇayet || 63 ||<BR>
     18.63bv  pataṅga-madhukāñjanaiḥ     18.63cv  śoṇitāsthāpanaiś cānyaiḥ<BR>
tato madhu-ghṛtābhyaktaṃ baddhvācārikam ādiśet |<BR>
jñātvāvasthāntaraṃ kuryāt sadyo-vraṇa-vidhiṃ tataḥ || 64 ||<BR>
     18.64bv  baddhvācāram athādiśet<BR>
chindyād rūḍhe 'dhikaṃ māṃsaṃ nāsopāntāc ca carma tat |<BR>
sīvyet tataś ca su-ślakṣṇaṃ hīnaṃ saṃvardhayet punaḥ || 65 ||<BR>
     18.65bv  nāsopāntāc ca carma-vat<BR>
niveśite yathā-nyāsaṃ sadyaś-chinne 'py ayaṃ vidhiḥ |<BR>
nāḍī-yogād vinauṣṭhasya nāsā-saṃdhāna-vad vidhiḥ || 66 ||<BR>
     18.66bv  sadyaś-chede 'py ayaṃ vidhiḥ<BR>
<BR>
Uttarasthāna <BR>
avaśyāyānila-rajo-bhāṣyāti-svapna-jāgaraiḥ |<BR>
nīcāty-uccopadhānena pītenānyena vāriṇā || 1 ||<BR>
aty-ambu-pāna-ramaṇa-cchardi-bāṣpa-grahādibhiḥ |<BR>
kruddhā vātolbaṇā doṣā nāsāyāṃ styāna-tāṃ gatāḥ || 2 ||<BR>
     19.2cv  kṣubdhā vātolbaṇā doṣā     19.2cv  vṛddhā vātolbaṇā doṣā<BR>
janayanti pratiśyāyaṃ vardhamānaṃ kṣaya-pradam |<BR>
tatra vātāt pratiśyāye mukha-śoṣo bhṛśaṃ kṣavaḥ || 3 ||<BR>
ghrāṇoparodha-nistoda-danta-śaṅkha-śiro-vyathāḥ |<BR>
kīṭikā iva sarpantīr manyate parito bhruvau || 4 ||<BR>
     19.4cv  kīṭakā iva sarpanti<BR>
svara-sādaś cirāt pākaḥ śiśirāccha-kapha-srutiḥ |<BR>
pittāt tṛṣṇā-jvara-ghrāṇa-piṭikā-saṃbhava-bhramāḥ || 5 ||<BR>
     19.5cv  pittāt tṛṣṇā-jvaro ghrāṇe     19.5dv  piṭikā-saṃbhava-bhramāḥ<BR>
nāsāgra-pāko rūkṣoṣṇa-tāmra-pīta-kapha-srutiḥ |<BR>
kaphāt kāso '-ruciḥ śvāso vamathur gātra-gauravam || 6 ||<BR>
mādhuryaṃ vadane kaṇḍūḥ snigdha-śukla-kapha-srutiḥ |<BR>
sarva-jo lakṣaṇaiḥ sarvair a-kasmād vṛddhi-śānti-mān || 7 ||<BR>
     19.7bv  snigdha-śukla-ghana-srutiḥ     19.7bv  snigdha-śukla-ghanā srutiḥ<BR>
duṣṭaṃ nāsā-sirāḥ prāpya pratiśyāyaṃ karoty asṛk |<BR>
urasaḥ supta-tā tāmra-netra-tvaṃ śvāsa-pūti-tā || 8 ||<BR>
kaṇḍūḥ śrotrākṣi-nāsāsu pittoktaṃ cātra lakṣaṇam |<BR>
sarva eva pratiśyāyā duṣṭa-tāṃ yānty upekṣitāḥ || 9 ||<BR>
     19.9bv  pittotthaṃ cātra lakṣaṇam<BR>
yathoktopadravādhikyāt sa sarvendriya-tāpanaḥ |<BR>
sāgni-sāda-jvara-śvāsa-kāsoraḥ-pārśva-vedanaḥ || 10 ||<BR>
kupyaty a-kasmād bahu-śo mukha-daurgandhya-śopha-kṛt |<BR>
nāsikā-kleda-saṃśoṣa-śuddhi-rodha-karo muhuḥ || 11 ||<BR>
     19.11bv  mukha-daurgandhya-śoṣa-kṛt<BR>
pūyopamāsitā-rakta-grathita-śleṣma-saṃsrutiḥ |<BR>
mūrchanti cātra kṛmayo dīrgha-snigdha-sitāṇavaḥ || 12 ||<BR>
     19.12av  pūyopamāsitā raktā     19.12bv  -grathitā śleṣma-saṃsrutiḥ     19.12bv <BR>
grathita-śleṣma-saṃsrutiḥ<BR>
pakva-liṅgāni teṣv aṅga-lāghavaṃ kṣavathoḥ śamaḥ |<BR>
śleṣmā sa-cikkaṇaḥ pīto '-jñānaṃ ca rasa-gandhayoḥ || 13 ||<BR>
     19.13dv  jñānaṃ ca rasa-gandhayoḥ<BR>
tīkṣṇāghrāṇopayogārka-raśmi-sūtra-tṛṇādibhiḥ |<BR>
vāta-kopibhir anyair vā nāsikā-taruṇāsthani || 14 ||<BR>
     19.14av  tīkṣṇa-ghrāṇopayogārka-<BR>
vighaṭṭite 'nilaḥ kruddho ruddhaḥ śṛṅgāṭakaṃ vrajet |<BR>
nivṛttaḥ kurute 'ty-arthaṃ kṣavathuṃ sa bhṛśa-kṣavaḥ || 15 ||<BR>
     19.15bv  ruddhaḥ śṛṅgāṭakaṃ vrajan     19.15dv  kṣavathuṃ sa bhṛśaṅ-kṣavaḥ<BR>
śoṣayan nāsikā-srotaḥ kaphaṃ ca kurute 'nilaḥ |<BR>
śūka-pūrṇābha-nāsā-tvaṃ kṛcchrād ucchvasanaṃ tataḥ || 16 ||<BR>
     19.16av  śoṣayen nāsikā-srotaḥ     19.16cv  śūka-pūrṇābha-kaṇṭha-tvaṃ     19.16cv <BR>
śūka-pūrṇābha-nāsa-tvaṃ<BR>
smṛto 'sau nāsikā-śoṣo nāsānāhe tu jāyate |<BR>
naddha-tvam iva nāsāyāḥ śleṣma-ruddhena vāyunā || 17 ||<BR>
niḥśvāsocchvāsa-saṃrodhāt srotasī saṃvṛte iva |<BR>
pacen nāsā-puṭe pittaṃ tvaṅ-māṃsaṃ dāha-śūla-vat || 18 ||<BR>
sa ghrāṇa-pākaḥ srāvas tu tat-saṃjñaḥ śleṣma-saṃbhavaḥ |<BR>
accho jalopamo 'jasraṃ viśeṣān niśi jāyate || 19 ||<BR>
kaphaḥ pravṛddho nāsāyāṃ ruddhvā srotāṃsy a-pīnasam |<BR>
kuryāt sa-ghurghura-śvāsaṃ pīnasādhika-vedanam || 20 ||<BR>
     19.20bv  ruddhaḥ srotaḥsu pīnasam<BR>
aver iva sravaty asya praklinnā tena nāsikā |<BR>
ajasraṃ picchilaṃ pītaṃ pakvaṃ siṅghāṇakaṃ ghanam || 21 ||<BR>
raktena nāsā dagdheva bāhyāntaḥ-sparśanā-sahā |<BR>
bhaved dhūmopamocchvāsā sā dīptir dahatīva ca || 22 ||<BR>
tālu-mūle malair duṣṭair māruto mukha-nāsikāt |<BR>
śleṣmā ca pūtir nirgacchet pūti-nāsaṃ vadanti tam || 23 ||<BR>
nicayād abhighātād vā pūyāsṛṅ nāsikā sravet |<BR>
tat pūya-raktam ākhyātaṃ śiro-dāha-rujā-karam || 24 ||<BR>
pitta-śleṣmāvaruddho 'ntar nāsāyāṃ śoṣayen marut |<BR>
kaphaṃ sa śuṣkaḥ puṭa-tāṃ prāpnoti puṭakaṃ tu tat || 25 ||<BR>
     19.25cv  kaphaṃ sa śuṣka-puṭa-tāṃ<BR>
arśo-'rbudāni vibhajed doṣa-liṅgair yathā-yatham |<BR>
sarveṣu kṛcchrocchvasanaṃ pīnasaḥ pratataṃ kṣutiḥ || 26 ||<BR>
     19.26dv  pīnasaḥ pratataṃ kṣavaḥ     19.26dv  pīnasaḥ satataṃ kṣutiḥ<BR>
sānunāsika-vādi-tvaṃ pūti-nāsaḥ śiro-vyathā |<BR>
aṣṭā-daśānām ity eṣāṃ yāpayed duṣṭa-pīnasam || 27 ||<BR>
     19.27bv  pūti-nāsā śiro-vyathā     19.27bv  pūtir nāsā śiro-vyathā     19.27cv <BR>
aṣṭā-daśānām eteṣāṃ<BR>
     19.27dv  yāpayed duṣṭa-pīnasān     19.27dv  varjayed duṣṭa-pīnasam<BR>
<BR>
Uttarasthāna <BR>
sarveṣu pīnaseṣv ādau nivātāgāra-go bhajet |<BR>
snehana-sveda-vamana-dhūma-gaṇḍūṣa-dhāraṇam || 1 ||<BR>
     20.1bv  nivātāgāra-go bhavet<BR>
vāso gurūṣṇaṃ śirasaḥ su-ghanaṃ pariveṣṭanam |<BR>
laghv-amla-lavaṇaṃ snigdham uṣṇaṃ bhojanam a-dravam || 2 ||<BR>
     20.2cv  laghv-amla-lavaṇa-snigdham     20.2cv  laghv amlaṃ lavaṇaṃ snigdham<BR>
dhanva-māṃsa-guḍa-kṣīra-caṇaka-tri-kaṭūtkaṭam |<BR>
yava-godhūma-bhūyiṣṭhaṃ dadhi-dāḍima-sārikam || 3 ||<BR>
     20.3dv  dadhi-dāḍima-sādhitam<BR>
bāla-mūlaka-jo yūṣaḥ kulatthotthaś ca pūjitaḥ |<BR>
kavoṣṇaṃ daśa-mūlāmbu jīrṇāṃ vā vāruṇīṃ pibet || 4 ||<BR>
jighrec coraka-tarkārī-vacājājy-upakuñcikāḥ |<BR>
vyoṣa-tālīśa-cavikā-tintiḍīkāmla-vetasam || 5 ||<BR>
manaḥśilā-viḍaṅgāla-vacā-tri-kaṭu-hiṅgubhiḥ |<BR>
cūrṇī-kṛtya samāghrātaḥ pratiśyāyo vinaśyati || 5.1+1 ||<BR>
tad-vad doraka-vally-elā-lavā-tārkṣya-dvi-jīrakaiḥ || 5.1+2ab ||<BR>
sāgny-ajāji dvi-palikaṃ tvag-elā-pattra-pādikam |<BR>
jīrṇād guḍāt tulārdhena pakvena vaṭakī-kṛtam || 6 ||<BR>
pīnasa-śvāsa-kāsa-ghnaṃ ruci-svara-karaṃ param |<BR>
śatāhvā-tvag-balā mūlaṃ śyoṇākairaṇḍa-bilva-jam || 7 ||<BR>
sāragvadhaṃ pibed dhūmaṃ vasājya-madanānvitam |<BR>
atha-vā sa-ghṛtān saktūn kṛtvā mallaka-saṃpuṭe || 8 ||<BR>
tyajet snānaṃ śucaṃ krodhaṃ bhṛśaṃ śayyāṃ himaṃ jalam |<BR>
pibed vāta-pratiśyāye sarpir vāta-ghna-sādhitam || 9 ||<BR>
paṭu-pañcaka-siddhaṃ vā vidāry-ādi-gaṇena vā |<BR>
sveda-nasyādikāṃ kuryāt cikitsām arditoditām || 10 ||<BR>
pitta-raktotthayoḥ peyaṃ sarpir madhurakaiḥ śṛtam |<BR>
pariṣekān pradehāṃś ca śītaiḥ kurvīta śītalān || 11 ||<BR>
dhava-tvak-tri-phalā-śyāmā-śrīparṇī-yaṣṭi-tilvakaiḥ |<BR>
kṣīre daśa-guṇe tailaṃ nāvanaṃ sa-niśaiḥ pacet || 12 ||<BR>
     20.12bv  -śrīparṇī-yaṣṭi-bilvakaiḥ<BR>
kapha-je laṅghanaṃ lepaḥ śiraso gaura-sarṣapaiḥ |<BR>
sa-kṣāraṃ vā ghṛtam pītvā vamet piṣṭais tu nāvanam || 13 ||<BR>
     20.13cv  sa-kṣāraṃ ca ghṛtaṃ pītvā     20.13cv  sa-kṣāraṃ tu ghṛtaṃ pītvā<BR>
bastāmbunā paṭu-vyoṣa-vella-vatsaka-jīrakaiḥ |<BR>
kaṭu-tīkṣṇair ghṛtair nasyaiḥ kavaḍaiḥ sarva-jaṃ jayet || 14 ||<BR>
yakṣma-kṛmi-kramaṃ kurvan yāpayed duṣṭa-pīnasam |<BR>
vyoṣorubūka-kṛmijid-dāru-mādrī-gadeṅgudam || 15 ||<BR>
     20.15av  yakṣma-kṛmi-kramaṃ kuryāt     20.15dv  -dāru-mādry-ambudeṅgudam<BR>
vārtāka-bījaṃ trivṛtā siddhārthaḥ pūti-matsyakaḥ |<BR>
agnimanthasya puṣpāṇi pīlu-śigru-phalāni ca || 16 ||<BR>
aśva-viḍ-rasa-mūtrābhyāṃ hasti-mūtreṇa caikataḥ |<BR>
kṣauma-garbhāṃ kṛtāṃ vartiṃ dhūmaṃ ghrāṇāsyataḥ pibet || 17 ||<BR>
kṣavathau puṭakākhye ca tīkṣṇaiḥ pradhamanaṃ hitam |<BR>
śuṇṭhī-kuṣṭha-kaṇā-vella-drākṣā-kalka-kaṣāya-vat || 18 ||<BR>
sādhitaṃ tailam ājyaṃ vā nasyaṃ kṣava-puṭa-praṇut |<BR>
nāsā-śoṣe balā-tailaṃ pānādau bhojanaṃ rasaiḥ || 19 ||<BR>
snigdho dhūmas tathā svedo nāsānāhe 'py ayaṃ vidhiḥ |<BR>
pāke dīptau ca pitta-ghnaṃ tīkṣṇaṃ nasyādi saṃsrutau || 20 ||<BR>
     20.20dv  tīkṣṇaṃ nasyādi śasyate<BR>
kapha-pīnasa-vat pūti-nāsā-pīnasayoḥ kriyā |<BR>
lākṣā-karañja-marica-vella-hiṅgu-kaṇā-guḍaiḥ || 21 ||<BR>
avi-mūtra-drutair nasyaṃ kārayed vamane kṛte |<BR>
śigru-siṃhī-nikumbhānāṃ bījaiḥ sa-vyoṣa-saindhavaiḥ || 22 ||<BR>
sa-vella-surasais tailaṃ nāvanaṃ paramaṃ hitam |<BR>
pūya-rakte nave kuryād rakta-pīnasa-vat kramam || 23 ||<BR>
     20.23dv  rakta-pīnasa-vat kriyām<BR>
ati-pravṛddhe nāḍī-vad dagdheṣv arśo-'rbudeṣu ca |<BR>
nikumbha-kumbha-sindhūttha-manohvāla-kaṇāgnikaiḥ || 24 ||<BR>
     20.24bv  dagdheṣv arśo-'rbudeṣu tu<BR>
kalkitair ghṛta-madhv-aktāṃ ghrāṇe vartiṃ praveśayet |<BR>
śigrv-ādi-nāvanaṃ cātra pūti-nāsoditaṃ bhajet || 25 ||<BR>
     20.25av  kalkitair ghṛta-madhv-āktāṃ<BR>
<BR>
Uttarasthāna <BR>
mātsya-māhiṣa-vārāha-piśitāmaka-mūlakam |<BR>
māṣa-sūpa-dadhi-kṣīra-śuktekṣu-rasa-phāṇitam || 1 ||<BR>
     21.1av  matsya-māhiṣa-vārāha-<BR>
avāk-śayyāṃ ca bhajato dviṣato danta-dhāvanam |<BR>
dhūma-cchardana-gaṇḍūṣān ucitaṃ ca sirā-vyadham || 2 ||<BR>
kruddhāḥ śleṣmolbaṇā doṣāḥ kurvanty antar mukhaṃ gadān |<BR>
tatra khaṇḍauṣṭha ity ukto vātenauṣṭho dvi-dhā kṛtaḥ || 3 ||<BR>
     21.3bv  kurvanty antar-mukhe gadān<BR>
oṣṭha-kope tu pavanāt stabdhāv oṣṭhau mahā-rujau |<BR>
dālyete paripāṭyete paruṣāsita-karkaśau || 4 ||<BR>
pittāt tīkṣṇa-sahau pītau sarṣapākṛtibhiś citau |<BR>
piṭikābhir bahu-kledāv āśu-pākau kaphāt punaḥ || 5 ||<BR>
     21.5cv  piṭikābhir mahā-kledāv<BR>
śītā-sahau gurū śūnau sa-varṇa-piṭikācitau |<BR>
saṃnipātād anekābhau dur-gandhāsrāva-picchilau || 6 ||<BR>
     21.6dv  dur-gandha-srāva-picchilau     21.6dv  dur-gandhāv ati-picchilau<BR>
a-kasmān mlāna-saṃśūna-rujau viṣama-pākinau |<BR>
raktopasṛṣṭau rudhiraṃ sravataḥ śoṇita-prabhau || 7 ||<BR>
kharjūra-sadṛśaṃ cātra kṣīṇe rakte 'rbudaṃ bhavet |<BR>
māṃsa-piṇḍopamau māṃsāt syātāṃ mūrchat-kṛmī kramāt || 8 ||<BR>
tailābha-śvayathu-kledau sa-kaṇḍvau medasā mṛdū |<BR>
kṣata-jāv avadīryete pāṭyete cā-sakṛt punaḥ || 9 ||<BR>
     21.9bv  sa-kaṇḍū medasā mṛdū     21.9dv  pāṭyete vā-sakṛt punaḥ<BR>
grathitau ca punaḥ syātāṃ kaṇḍūlau daśana-cchadau |<BR>
jala-budbuda-vad vāta-kaphād oṣṭhe jalārbudam || 10 ||<BR>
gaṇḍālajī sthiraḥ śopho gaṇḍe dāha-jvarānvitaḥ |<BR>
vātād uṣṇa-sahā dantāḥ śīta-sparśe 'dhika-vyathāḥ || 11 ||<BR>
dālyanta iva śūlena śītākhyo dālanaś ca saḥ |<BR>
danta-harṣe pravātāmla-śīta-bhakṣā-kṣamā dvi-jāḥ || 12 ||<BR>
     21.12dv  -śīta-bhakṣyā-sahā dvi-jāḥ<BR>
bhavanty amlāśaneneva sa-rujāś calitā iva |<BR>
danta-bhede dvi-jās toda-bheda-ruk-sphuṭanānvitāḥ || 13 ||<BR>
     21.13bv  sa-rujaś calitā iva     21.13dv  -bheda-ruk-vedanānvitāḥ<BR>
cālaś caladbhir daśanair bhakṣaṇād adhika-vyathaiḥ |<BR>
karālas tu karālānāṃ daśanānāṃ samudgamaḥ || 14 ||<BR>
     21.14dv  daśanānāṃ samudbhavaḥ     21.14dv  daśanānāṃ samudbhave<BR>
danto 'dhiko 'dhi-dantākhyaḥ sa coktaḥ khalu vardhanaḥ |<BR>
jāyamāne 'ti-rug dante jāte tatra tu śāmyati || 15 ||<BR>
     21.15cv  jāyate jāyamāne 'ti     21.15dv  rug jāte tatra śāmyati<BR>
a-dhāvanān malo dante kapho vā vāta-śoṣitaḥ |<BR>
pūti-gandhiḥ sthirī-bhūtaḥ śarkarā sāpy upekṣitā || 16 ||<BR>
     21.16cv  pūti-gandhaḥ sthirī-bhūtaḥ     21.16dv  śarkarā so 'py upekṣitaḥ<BR>
śātayaty aṇu-śo dantāt kapālāni kapālikā |<BR>
śyāvaḥ śyāva-tvam āyāto rakta-pittānilair dvi-jaḥ || 17 ||<BR>
     21.17av  śātayaty aṇu-śo danta-     21.17bv  -kapālāni kapālikā     21.17cv  śyāvaḥ<BR>
śyāva-tvam āyātā<BR>
     21.17dv  rakta-pittānilair dvi-jāḥ<BR>
sa-mūlaṃ dantam āśritya doṣair ulbaṇa-mārutaiḥ |<BR>
śoṣite majjñi suṣire dante 'nna-mala-pūrite || 18 ||<BR>
pūti-tvāt kṛmayaḥ sūkṣmā jāyante jāyate tataḥ |<BR>
a-hetu-tīvrārti-śamaḥ sa-saṃrambho 'sitaś calaḥ || 19 ||<BR>
pralūnaḥ pūya-rakta-srut sa coktaḥ kṛmi-dantakaḥ |<BR>
śleṣma-raktena pūtīni vahanty asram a-hetukam || 20 ||<BR>
     21.20av  prabhūta-pūya-rakta-srut<BR>
śīryante danta-māṃsāni mṛdu-klinnāsitāni ca |<BR>
śītādo 'sāv upa-kuśaḥ pākaḥ pittāsṛg-udbhavaḥ || 21 ||<BR>
danta-māṃsāni dahyante raktāny utsedha-vanty ataḥ |<BR>
kaṇḍū-manti sravanty asram ādhmāyante 'sṛji sthite || 22 ||<BR>
calā manda-rujo dantāḥ pūti vaktraṃ ca jāyate |<BR>
dantayos triṣu vā śopho badarāsthi-nibho ghanaḥ || 23 ||<BR>
kaphāsrāt tīvra-ruk śīghraṃ pacyate danta-puppuṭaḥ |<BR>
danta-māṃse malaiḥ sāsrair bāhyāntaḥ śvayathur guruḥ || 24 ||<BR>
sa-rug-dāhaḥ sraved bhinnaḥ pūyāsraṃ danta-vidradhiḥ |<BR>
śvayathur danta-mūleṣu rujā-vān pitta-rakta-jaḥ || 25 ||<BR>
     21.25bv  pūyāsre danta-vidradhiḥ<BR>
lālā-srāvī sa suṣiro danta-māṃsa-praśātanaḥ |<BR>
sa saṃnipātāj jvara-vān sa-pūya-rudhira-srutiḥ || 26 ||<BR>
     21.26cv  sa saṃnipāta-jvara-vān<BR>
mahā-suṣira ity ukto viśīrṇa-dvi-ja-bandhanaḥ |<BR>
dantānte kīla-vac chopho hanu-karṇa-rujā-karaḥ || 27 ||<BR>
     21.27bv  viśīrṇa-rada-bandhanaḥ<BR>
pratihanty abhyavahṛtim śleṣmaṇā so 'dhi-māṃsakaḥ |<BR>
ghṛṣṭeṣu danta-māṃseṣu saṃrambho jāyate mahān || 28 ||<BR>
yasmiṃś calanti dantāś ca sa vidarbho 'bhighāta-jaḥ |<BR>
danta-māṃsāśritān rogān yaḥ sādhyān apy upekṣate || 29 ||<BR>
     21.29bv  sa vaidarbho 'bhighāta-jaḥ<BR>
antas tasyāsravan doṣaḥ sūkṣmāṃ saṃjanayed gatim |<BR>
pūyaṃ muhuḥ sā sravati tvaṅ-māṃsāsthi-prabhedinī || 30 ||<BR>
tāḥ punaḥ pañca vijñeyā lakṣaṇaiḥ svair yathoditaiḥ |<BR>
śāka-pattra-kharā suptā sphuṭitā vāta-dūṣitā || 31 ||<BR>
jihvā pittāt sa-dāhoṣā raktair māṃsāṅkuraiś citā |<BR>
śālmalī-kaṇṭakābhais tu kaphena bahalā guruḥ || 32 ||<BR>
     21.32dv  kaphena bahulā guruḥ<BR>
kapha-pittād adhaḥ śopho jihvā-stambha-kṛd unnataḥ |<BR>
matsya-gandhir bhavet pakvaḥ so 'laso māṃsa-śātanaḥ || 33 ||<BR>
prabandhane 'dho jihvāyāḥ śopho jihvāgra-saṃnibhaḥ |<BR>
sāṅkuraḥ kapha-pittāsrair lāloṣā-stambha-vān kharaḥ || 34 ||<BR>
     21.34av  pralambano 'dho jihvāyāḥ<BR>
adhi-jihvaḥ sa-ruk-kaṇḍur vākyāhāra-vighāta-kṛt |<BR>
tādṛg evopa-jihvas tu jihvāyā upari sthitaḥ || 35 ||<BR>
tālu-māṃse 'nilād duṣṭe piṭikāḥ sa-rujaḥ kharāḥ |<BR>
bahvyo ghanāḥ srāva-yutās tās tālu-piṭikāḥ smṛtāḥ || 36 ||<BR>
     21.36bv  piṭikāḥ sa-rujāḥ kharāḥ     21.36cv  bahvyo ghanāḥ srāva-yuktās<BR>
tālu-mūle kaphāt sāsrān matsya-vasti-nibho mṛduḥ |<BR>
pralambaḥ picchilaḥ śopho nāsayāhāram īrayan || 37 ||<BR>
kaṇṭhoparodha-tṛṭ-kāsa-vami-kṛt gala-śuṇḍikā |<BR>
tālu-madhye ni-ruṅ māṃsaṃ saṃhataṃ tālu-saṃhatiḥ || 38 ||<BR>
padmākṛtis tālu-madhye raktāc chvayathur arbudam |<BR>
kacchapaḥ kacchapākāraś cira-vṛddhiḥ kaphād a-ruk || 39 ||<BR>
kolābhaḥ śleṣma-medobhyāṃ puppuṭo nī-rujaḥ sthiraḥ |<BR>
pittena pākaḥ pākākhyaḥ pūyāsrāvī mahā-rujaḥ || 40 ||<BR>
vāta-pitta-jvarāyāsais tālu-śoṣas tad-āhvayaḥ |<BR>
jihvā-prabandha-jāḥ kaṇṭhe dāruṇā mārga-rodhinaḥ || 41 ||<BR>
māṃsāṅkurāḥ śīghra-cayā rohiṇī śīghra-kāriṇī |<BR>
kaṇṭhāsya-śoṣa-kṛd vātāt sā hanu-śrotra-ruk-karī || 42 ||<BR>
     21.42bv  rohiṇī sāśu-kāriṇī<BR>
pittāj jvaroṣā-tṛṇ-moha-kaṇṭha-dhūmāyanānvitā |<BR>
kṣipra-jā kṣipra-pākāti-rāgiṇī sparśanā-sahā || 43 ||<BR>
kaphena picchilā pāṇḍur asṛjā sphoṭakācitā |<BR>
taptāṅgāra-nibhā karṇa-ruk-karī pitta-jākṛtiḥ || 44 ||<BR>
gambhīra-pākā nicayāt sarva-liṅga-samanvitā |<BR>
doṣaiḥ kapholbaṇaiḥ śophaḥ kola-vad grathitonnataḥ || 45 ||<BR>
śūka-kaṇṭaka-vat kaṇṭhe śālūko mārga-rodhanaḥ |<BR>
vṛndo vṛttonnato dāha-jvara-kṛd gala-pārśva-gaḥ || 46 ||<BR>
hanu-saṃdhy-āśritaḥ kaṇṭhe kārpāsī-phala-saṃnibhaḥ |<BR>
picchilo manda-ruk śophaḥ kaṭhinas tuṇḍikerikā || 47 ||<BR>
     21.47bv  karpāsī-phala-saṃnibhaḥ<BR>
bāhyāntaḥ śvayathur ghoro gala-mārgārgalopamaḥ |<BR>
galaugho mūrdha-guru-tā-tandrā-lālā-jvara-pradaḥ || 48 ||<BR>
valayaṃ nāti-ruk śophas tad-vad evāyatonnataḥ |<BR>
māṃsa-kīlo gale doṣair eko 'neko 'tha-vā 'lpa-ruk || 49 ||<BR>
kṛcchrocchvāsābhyavahṛtiḥ pṛthu-mūlo gilāyukaḥ |<BR>
bhūri-māṃsāṅkura-vṛtā tīvra-tṛḍ-jvara-mūrdha-ruk || 50 ||<BR>
     21.50bv  pṛthu-mūlo galāyukaḥ<BR>
śata-ghnī nicitā vartiḥ śata-ghnīvāti-ruk-karī |<BR>
vyāpta-sarva-galaḥ śīghra-janma-pāko mahā-rujaḥ || 51 ||<BR>
     21.51av  śata-ghnī-nicitevāntaḥ     21.51bv  śata-ghnī cāti-ruk-karī<BR>
pūti-pūya-nibha-srāvī śvayathur gala-vidradhiḥ |<BR>
jihvāvasāne kaṇṭhādāv a-pākaṃ śvayathuṃ malāḥ || 52 ||<BR>
janayanti sthiraṃ raktaṃ nī-rujaṃ tad galārbudam || 53ab ||<BR>
     21.53bv  nī-rujaṃ taṃ galārbudam<BR>
pavana-śleṣma-medobhir gala-gaṇḍo bhaved bahiḥ || 53cd ||<BR>
vardhamānaḥ sa kālena muṣka-val lambate 'ti-ruk || 53ef ||<BR>
     21.53fv  muṣka-val lambate ni-ruk<BR>
kṛṣṇo 'ruṇo vā todāḍhyaḥ sa vātāt kṛṣṇa-rāji-mān |<BR>
vṛddhas tālu-gale śoṣaṃ kuryāc ca vi-rasāsya-tām || 54 ||<BR>
sthiraḥ sa-varṇaḥ kaṇḍū-mān śīta-sparśo guruḥ kaphāt |<BR>
vṛddhas tālu-gale lepaṃ kuryāc ca madhurāsya-tām || 55 ||<BR>
     21.55cv  vṛddhas tālu-gale śophaṃ<BR>
medasaḥ śleṣma-vad dhāni-vṛddhyoḥ so 'nuvidhīyate |<BR>
dehaṃ vṛddhaś ca kurute gale śabdaṃ svare 'lpa-tām || 56 ||<BR>
śleṣma-ruddhānila-gatiḥ śuṣka-kaṇṭho hata-svaraḥ |<BR>
tāmyan prasaktaṃ śvasiti yena sa svara-hānilāt || 57 ||<BR>
karoti vadanasyāntar vraṇān sarva-saro 'nilaḥ |<BR>
saṃcāriṇo 'ruṇān rūkṣān oṣṭhau tāmrau cala-tvacau || 58 ||<BR>
jihvā śītā-sahā gurvī sphuṭitā kaṇṭakācitā |<BR>
vivṛṇoti ca kṛcchreṇa mukhaṃ pāko mukhasya saḥ || 59 ||<BR>
     21.59dv  mukhaṃ pāko mukhasya ca<BR>
adhaḥ pratihato vāyur arśo-gulma-kaphādibhiḥ |<BR>
yāty ūrdhvaṃ vaktra-daurgandhyaṃ kurvann ūrdhva-gudas tu saḥ || 60 ||<BR>
     21.60dv  kurvann ūrdhva-gadas tu saḥ<BR>
mukhasya pitta-je pāke dāhoṣe tikta-vaktra-tā |<BR>
kṣārokṣita-kṣata-samā vraṇās tad-vac ca rakta-je || 61 ||<BR>
kapha-je madhurāsya-tvaṃ kaṇḍū-mat-picchilā vraṇāḥ |<BR>
antaḥ-kapolam āśritya śyāva-pāṇḍu kapho 'rbudam || 62 ||<BR>
     21.62dv  śyāvaṃ pāṇḍu kapho 'rbudam<BR>
kuryāt tad ghaṭṭitaṃ chinnaṃ mṛditaṃ ca vivardhate |<BR>
mukha-pāko bhavet sāsraiḥ sarvaiḥ sarvākṛtir malaiḥ || 63 ||<BR>
     21.63av  kuryāt tat pāṭitaṃ chinnaṃ     21.63av  kuryāt tad vyadhitaṃ chinnaṃ<BR>
pūty-āsya-tā ca tair eva danta-kāṣṭhādi-vidviṣaḥ |<BR>
oṣṭhe gaṇḍe dvi-je mūle jihvāyāṃ tāluke gale || 64 ||<BR>
vaktre sarva-tra cety uktāḥ pañca-saptatir āmayāḥ |<BR>
ekā-daśaiko daśa ca trayo-daśa tathā ca ṣaṭ || 65 ||<BR>
aṣṭāv aṣṭā-daśāṣṭau ca kramāt teṣv an-upakramāḥ |<BR>
karālo māṃsa-raktauṣṭhāv arbudāni jalād vinā || 66 ||<BR>
     21.66bv  kramād eṣv an-upakramāḥ<BR>
kacchapas tālu-piṭikā galaughaḥ suṣiro mahān |<BR>
svara-ghnordhva-guda-śyāva-śata-ghnī-valayālasāḥ || 67 ||<BR>
     21.67cv  svara-ghnordhva-gada-śyāva-<BR>
nāḍy-oṣṭha-kopau nicayād raktāt sarvaiś ca rohiṇī |<BR>
daśane sphuṭite danta-bhedaḥ pakvopa-jihvikā || 68 ||<BR>
gala-gaṇḍaḥ svara-bhraṃśī kṛcchrocchvāso 'ti-vatsaraḥ |<BR>
yāpyas tu harṣo bhedaś ca śeṣāñ chastrauṣadhair jayet || 69 ||<BR>
     21.69av  gala-gaṇḍaḥ svara-bhraṃśaḥ<BR>
<BR>
Uttarasthāna <BR>
khaṇḍauṣṭhasya vilikhyāntau syūtvā vraṇa-vad ācaret |<BR>
yaṣṭī-jyotiṣmatī-lodhra-śrāvaṇī-śārivotpalaiḥ || 1 ||<BR>
paṭolyā kākamācyā ca tailam abhyañjanaṃ pacet |<BR>
nasyaṃ ca tailaṃ vāta-ghna-madhura-skandha-sādhitam || 2 ||<BR>
mahā-snehena vātauṣṭhe siddhenāktaḥ picur hitaḥ |<BR>
deva-dhūpa-madhūcchiṣṭa-guggulv-amaradārubhiḥ || 3 ||<BR>
yaṣṭy-āhva-cūrṇa-yuktena tenaiva pratisāraṇam |<BR>
nāḍy-oṣṭhaṃ svedayed dugdha-siddhair eraṇḍa-pallavaiḥ || 4 ||<BR>
     22.4av  yaṣṭy-āhva-cūrṇa-yuktais tu     22.4bv  tair eva pratisāraṇam<BR>
khaṇḍauṣṭha-vihitaṃ nasyaṃ tasya mūrdhni ca tarpaṇam |<BR>
pittābhighāta-jāv oṣṭhau jalaukobhir upācaret || 5 ||<BR>
lodhra-sarja-rasa-kṣaudra-madhukaiḥ pratisāraṇam |<BR>
guḍūcī-yaṣṭi-pattaṅga-siddham abhyañjane ghṛtam || 6 ||<BR>
pitta-vidradhi-vac cātra kriyā śoṇita-je 'pi ca |<BR>
idam eva nave kāryaṃ karmauṣṭhe tu kaphāture || 7 ||<BR>
     22.7cv  idam eva bhavet kāryaṃ     22.7dv  karmauṣṭhe tu kaphottare<BR>
pāṭhā-kṣāra-madhu-vyoṣair hṛtāsre pratisāraṇam |<BR>
dhūma-nāvana-gaṇḍūṣāḥ prayojyāś ca kapha-cchidaḥ || 8 ||<BR>
svinnaṃ bhinnaṃ vi-medaskaṃ dahen medo-jam agninā |<BR>
priyaṅgu-lodhra-tri-phalā-mākṣikaiḥ pratisārayet || 9 ||<BR>
sa-kṣaudrā gharṣaṇaṃ tīkṣṇā bhinna-śuddhe jalārbude |<BR>
avagāḍhe 'ti-vṛddhe vā kṣāro 'gnir vā pratikriyā || 10 ||<BR>
     22.10av  sa-kṣaudrair gharṣaṇaṃ tīkṣṇair     22.10dv  kṣāro vahniḥ pratikriyā<BR>
āmādy-avasthāsv alajīṃ gaṇḍe śopha-vad ācaret |<BR>
svinnasya śīta-dantasya pālīṃ vilikhitāṃ dahet || 11 ||<BR>
tailena pratisāryā ca sa-kṣaudra-ghana-saindhavaiḥ |<BR>
dāḍima-tvag-varā-tārkṣya-kāntā-jambv-asthi-nāgaraiḥ || 12 ||<BR>
kavaḍaḥ kṣīriṇāṃ kvāthair aṇu-tailaṃ ca nāvanam |<BR>
danta-harṣe tathā bhede sarvā vāta-harā kriyā || 13 ||<BR>
     22.13cv  danta-bhede tathā harṣe     22.13dv  sarvā vāta-harāḥ kriyāḥ<BR>
tila-yaṣṭīmadhu-śṛtaṃ kṣīraṃ gaṇḍūṣa-dhāraṇam |<BR>
sa-snehaṃ daśa-mūlāmbu gaṇḍūṣaḥ pracalad-dvi-je || 14 ||<BR>
     22.14cv  sa-sneha-daśa-mūlāmbu-     22.14dv  -gaṇḍūṣāḥ pracale dvi-je<BR>
tuttha-lodhra-kaṇā-śreṣṭhā-pattaṅga-paṭu-gharṣaṇam |<BR>
snigdhāḥ śīlyā yathāvasthaṃ nasyānna-kavaḍādayaḥ || 15 ||<BR>
     22.15dv  gaṇḍūṣa-kavaḍādayaḥ<BR>
adhi-dantakam āliptaṃ yadā kṣāreṇa jarjaram |<BR>
kṛmi-dantam ivotpāṭya tad-vac copacaret tadā || 16 ||<BR>
an-avasthita-rakte ca dagdhe vraṇa iva kriyā |<BR>
a-hiṃsan danta-mūlāni dantebhyaḥ śarkarāṃ haret || 17 ||<BR>
kṣāra-cūrṇair madhu-yutais tataś ca pratisārayet |<BR>
kapālikāyām apy evaṃ harṣoktaṃ ca samācaret || 18 ||<BR>
jayed visrāvaṇaiḥ svinnam a-calaṃ kṛmi-dantakam |<BR>
snigdhaiś cālepa-gaṇḍūṣa-nasyāhāraiś calāpahaiḥ || 19 ||<BR>
     22.19bv  a-balaṃ kṛmi-dantakam<BR>
guḍena pūrṇaṃ suṣiraṃ madhūcchiṣṭena vā dahet |<BR>
saptacchadārka-kṣīrābhyāṃ pūraṇaṃ kṛmi-śūla-jit || 20 ||<BR>
hiṅgu-kaṭphala-kāsīsa-svarjikā-kuṣṭha-vella-jam |<BR>
rajo rujaṃ jayaty āśu vastra-sthaṃ daśane ghṛtam || 21 ||<BR>
     22.21dv  vastra-sthaṃ daśanair ghṛtam<BR>
alaktakaṃ vā sindhūtthaṃ vella-dhūmaṃ sa-hiṅgu vā |<BR>
dhānyāmla-siddhaṃ śevālaṃ koṣṇaṃ vā daśana-sthitam || 21+1 ||<BR>
     22.21+1bv  veśma-dhūmaṃ sa-hiṅgu vā<BR>
varāhakarṇī-mūlaṃ vā śarapuṅkhā-jaṭātha-vā |<BR>
vartir vāvalguja-phalair bījapūra-jaṭānvitaiḥ || 21+2 ||<BR>
gaṇḍūṣaṃ grāhayet tailam ebhir eva ca sādhitam |<BR>
kvāthair vā yuktam eraṇḍa-dvi-vyāghrī-bhūkadamba-jaiḥ || 22 ||<BR>
     22.22av  gaṇḍūṣaṃ dhārayet tailam     22.22dv  -vyāghrī-bhūrja-kadambakaiḥ<BR>
kriyā-yogair bahu-vidhair ity a-śānta-rujaṃ bhṛśam |<BR>
dṛḍham apy uddhared dantaṃ pūrvaṃ mūlād vimokṣitam || 23 ||<BR>
saṃdaṃśakena laghunā danta-nirghātanena vā |<BR>
tailaṃ sa-yaṣṭy-āhva-rajo gaṇḍūṣo madhu vā tataḥ || 24 ||<BR>
     22.24dv  gaṇḍūṣo madhunā tataḥ<BR>
tato vidāri-yaṣṭy-āhva-śṛṅgāṭaka-kaserubhiḥ |<BR>
tailaṃ daśa-guṇa-kṣīraṃ siddhaṃ yuñjīta nāvanam || 25 ||<BR>
kṛśa-dur-bala-vṛddhānāṃ vātārtānāṃ ca noddharet |<BR>
noddharec cottaraṃ dantaṃ bahūpadrava-kṛd dhi saḥ || 26 ||<BR>
eṣām apy uddhṛtau snigdha-svādu-śīta-kramo hitaḥ |<BR>
visrāvitāsre śītāde sa-kṣaudraiḥ pratisāraṇam || 27 ||<BR>
     22.27av  eṣām apy uddhṛtaiḥ snigdha-<BR>
mustārjuna-tvak-tri-phalā-phalinī-tārkṣya-nāgaraiḥ |<BR>
tat-kvāthaḥ kavaḍo nasyaṃ tailaṃ madhura-sādhitam || 28 ||<BR>
danta-māṃsāny upa-kuśe svinnāny uṣṇāmbu-dhāraṇaiḥ |<BR>
maṇḍalāgreṇa śākādi-pattrair vā bahu-śo likhet || 29 ||<BR>
tataś ca pratisāryāṇi ghṛta-maṇḍa-madhu-drutaiḥ |<BR>
lākṣā-priyaṅgu-pattaṅga-lavaṇottama-gairikaiḥ || 30 ||<BR>
     22.30bv  ghṛta-maṇḍa-madhu-plutaiḥ<BR>
sa-kuṣṭha-śuṇṭhī-marica-yaṣṭīmadhu-rasāñjanaiḥ |<BR>
sukhoṣṇo ghṛta-maṇḍo 'nu tailaṃ vā kavaḍa-grahaḥ || 31 ||<BR>
     22.31dv  tailaṃ vā kavaḍa-grahe<BR>
ghṛtaṃ ca madhuraiḥ siddhaṃ hitaṃ kavaḍa-nasyayoḥ |<BR>
danta-puppuṭake svinna-cchinna-bhinna-vilekhite || 32 ||<BR>
     22.32av  ghṛtaṃ vā madhuraiḥ siddhaṃ<BR>
yaṣṭy-āhva-svarjikā-śuṇṭhī-saindhavaiḥ pratisāraṇam |<BR>
vidradhau kaṭu-tīkṣṇoṣṇa-rūkṣaiḥ kavaḍa-lepanam || 33 ||<BR>
gharṣaṇaṃ kaṭukā-kuṣṭha-vṛścikālī-yavodbhavaiḥ |<BR>
rakṣet pākaṃ himaiḥ pakvaḥ pāṭyo dāhyo 'vagāḍhakaḥ || 34 ||<BR>
suṣire chinna-likhite sa-kṣaudraiḥ pratisāraṇam |<BR>
lodhra-musta-miśi-śreṣṭhā-tārkṣya-pattaṅga-kiṃśukaiḥ || 35 ||<BR>
     22.35av  sauṣire chinna-likhite<BR>
sa-kaṭphalaiḥ kaṣāyaiś ca teṣāṃ gaṇḍūṣa iṣyate |<BR>
yaṣṭī-lodhrotpalānantā-śārivāguru-candanaiḥ || 36 ||<BR>
     22.36av  sa-kaṭphalaiḥ kaṣāyaś ca<BR>
sa-gairika-sitā-puṇḍraiḥ siddhaṃ tailaṃ ca nāvanam |<BR>
chittvādhi-māṃsakaṃ cūrṇaiḥ sa-kṣaudraiḥ pratisārayet || 37 ||<BR>
vacā-tejovatī-pāṭhā-svarjikā-yava-śūka-jaiḥ |<BR>
paṭola-nimba-tri-phalā-kaṣāyaḥ kavaḍo hitaḥ || 38 ||<BR>
     22.38bv  -svarjikā-yāva-śūka-jaiḥ<BR>
vidarbhe danta-mūlāni maṇḍalāgreṇa śodhayet |<BR>
kṣāraṃ yuñjyāt tato nasyaṃ gaṇḍūṣādi ca śītalam || 39 ||<BR>
saṃśodhyobhayataḥ kāyaṃ śiraś copacaret tataḥ |<BR>
nāḍīṃ dantānugāṃ dantaṃ samuddhṛtyāgninā dahet || 40 ||<BR>
kubjāṃ naika-gatiṃ pūrṇāṃ guḍena madanena vā |<BR>
dhāvanaṃ jāti-madana-khadira-svādukaṇṭakaiḥ || 41 ||<BR>
     22.41av  nyubjāṃ naika-gatiṃ pūrṇāṃ     22.41bv  guḍena madhunātha-vā<BR>
kṣīri-vṛkṣāmbu-gaṇḍūṣo nasyaṃ tailaṃ ca tat-kṛtam |<BR>
kuryād vātauṣṭha-kopoktaṃ kaṇṭakeṣv anilātmasu || 42 ||<BR>
jihvāyāṃ pitta-jāteṣu ghṛṣṭeṣu rudhire srute |<BR>
pratisāraṇa-gaṇḍūṣa-nāvanaṃ madhurair hitam || 43 ||<BR>
tīkṣṇaiḥ kaphottheṣv evaṃ ca sarṣapa-try-ūṣaṇādibhiḥ |<BR>
nave jihvālase 'py evaṃ taṃ tu śastreṇa na spṛśet || 44 ||<BR>
     22.44av  tīkṣṇaiḥ kaphottheṣv apy evaṃ     22.44av  tīkṣṇaiḥ kaphottheṣv evaṃ tu<BR>
unnamya jihvām ākṛṣṭāṃ baḍiśenādhi-jihvikām |<BR>
chedayen maṇḍalāgreṇa tīkṣṇoṣṇair gharṣaṇādi ca || 45 ||<BR>
upa-jihvāṃ parisrāvya yava-kṣāreṇa gharṣayet |<BR>
kapha-ghnaiḥ śuṇḍikā sādhyā nasya-gaṇḍūṣa-gharṣaṇaiḥ || 46 ||<BR>
ervāru-bīja-pratimaṃ vṛddhāyām a-sirā-tatam |<BR>
agraṃ niviṣṭaṃ jihvāyā baḍīśādy-avalambitam || 47 ||<BR>
     22.47cv  agraṃ niviṣṭaṃ jihvāyāṃ     22.47cv  agre niviṣṭaṃ jihvāyā<BR>
chedayen maṇḍalāgreṇa nāty-agre na ca mūlataḥ |<BR>
chede 'ty asṛk-kṣayān mṛtyur hīne vyādhir vivardhate || 48 ||<BR>
     22.48bv  nāty-agre nāti-mūlataḥ<BR>
maricātiviṣā-pāṭhā-vacā-kuṣṭha-kuṭannaṭaiḥ |<BR>
chinnāyāṃ sa-paṭu-kṣaudrair gharṣaṇaṃ kavaḍaḥ punaḥ || 49 ||<BR>
kaṭukātiviṣā-pāṭhā-nimba-rāsnā-vacāmbubhiḥ |<BR>
saṃghāte puppuṭe kūrme vilikhyaivaṃ samācaret || 50 ||<BR>
a-pakve tālu-pāke tu kāsīsa-kṣaudra-tārkṣya-jaiḥ |<BR>
gharṣaṇaṃ kavaḍaḥ śīta-kaṣāya-madhurauṣadhaiḥ || 51 ||<BR>
     22.51cv  gharṣaṇaṃ kavaḍaḥ śītaḥ     22.51dv  kaṣāya-madhurauṣadhaiḥ<BR>
pakve 'ṣṭā-pada-vad bhinne tīkṣṇoṣṇaiḥ pratisāraṇam |<BR>
vṛṣa-nimba-paṭolādyais tiktaiḥ kavaḍa-dhāraṇam || 52 ||<BR>
tālu-śoṣe tv a-tṛṣṇasya sarpir uttara-bhaktikam |<BR>
kaṇā-śuṇṭhī-śṛtaṃ pānam amlair gaṇḍūṣa-dhāraṇam || 53 ||<BR>
     22.53av  tālu-śoṣe tṛṣārtasya<BR>
dhanva-māṃsa-rasāḥ snigdhāḥ kṣīra-sarpiś ca nāvanam |<BR>
kaṇṭha-rogeṣv asṛṅ-mokṣas tīkṣṇair nasyādi karma ca || 54 ||<BR>
kvāthaḥ pānaṃ ca dārvī-tvaṅ-nimba-tārkṣya-kaliṅga-jaḥ |<BR>
harītakī-kaṣāyo vā peyo mākṣika-saṃyutaḥ || 55 ||<BR>
śreṣṭhā-vyoṣa-yava-kṣāra-dārvī-dvīpi-rasāñjanaiḥ |<BR>
sa-pāṭhā-tejinī-nimbaiḥ śukta-go-mūtra-sādhitaiḥ || 56 ||<BR>
kavaḍo guṭikā vātra kalpitā pratisāraṇam |<BR>
niculaṃ kaṭabhī mustaṃ devadāru mahauṣadham || 57 ||<BR>
     22.57av  kavaḍo guṭikā cātra     22.57cv  niculaṃ kaṭabhī mustā<BR>
vacā dantī ca mūrvā ca lepaḥ koṣṇo 'rti-śopha-hā |<BR>
athāntar-bāhyataḥ svinnāṃ vāta-rohiṇikāṃ likhet || 58 ||<BR>
aṅgulī-śastrakeṇāśu paṭu-yukta-nakhena vā |<BR>
pañca-mūlāmbu kavaḍas tailaṃ gaṇḍūṣa-nāvanam || 59 ||<BR>
visrāvya pitta-saṃbhūtāṃ sitā-kṣaudra-priyaṅgubhiḥ |<BR>
gharṣet sa-lodhra-pattaṅgaiḥ kavaḍaḥ kvathitaiś ca taiḥ || 60 ||<BR>
drākṣā-parūṣaka-kvātho hitaś ca kavaḍa-grahe |<BR>
upācared evam eva pratyākhyāyāsra-saṃbhavām || 61 ||<BR>
sāgāra-dhūmaiḥ kaṭukaiḥ kapha-jāṃ pratisārayet |<BR>
nasya-gaṇḍūṣayos tailaṃ sādhitaṃ ca praśasyate || 62 ||<BR>
apāmārga-phala-śvetā-dantī-jantughna-saindhavaiḥ |<BR>
tad-vac ca vṛnda-śālūka-tuṇḍikerī-gilāyuṣu || 63 ||<BR>
     22.63dv  -tuṇḍikerī-galāyuṣu<BR>
vidradhau srāvite śreṣṭhā-rocanā-tārkṣya-gairikaiḥ |<BR>
sa-lodhra-paṭu-pattaṅga-kaṇair gaṇḍūṣa-gharṣaṇe || 64 ||<BR>
     22.64dv  -kaṇair gaṇḍūṣa-dhāraṇam     22.64dv  -kaṇair gaṇḍūṣa-gharṣaṇam<BR>
gala-gaṇḍaḥ pavana-jaḥ svinno niḥsruta-śoṇitaḥ |<BR>
tilair bījaiś ca laṭvomā-priyāla-śaṇa-saṃbhavaiḥ || 65 ||<BR>
     22.65bv  svinno visruta-śoṇitaḥ<BR>
upanāhyo vraṇe rūḍhe pralepyaś ca punaḥ punaḥ |<BR>
śigru-tilvaka-tarkārī-gaja-kṛṣṇā-punarnavaiḥ || 66 ||<BR>
kālāmṛtārka-mūlaiś ca puṣpaiś ca karahāṭa-jaiḥ |<BR>
ekaiṣīkānvitaiḥ piṣṭaiḥ surayā kāñjikena vā || 67 ||<BR>
     22.67av  tāla-mūlārka-mūlaiś ca     22.67bv  puṣpaiś ca karaghāṭa-jaiḥ<BR>
guḍūcī-nimba-kuṭaja-haṃsapadī-balā-dvayaiḥ |<BR>
sādhitaṃ pāyayet tailaṃ sa-kṛṣṇā-devadārubhiḥ || 68 ||<BR>
kartavyaṃ kapha-je 'py etat sveda-vimlāpane tv ati |<BR>
lepo 'jagandhātiviṣā-viśalyāḥ sa-viṣāṇikāḥ || 69 ||<BR>
guñjālābu-śukāhvāś ca palāśa-kṣāra-kalkitāḥ |<BR>
mūtra-srutaṃ haṭha-kṣāraṃ paktvā kodrava-bhuk pibet || 70 ||<BR>
     22.70cv  mūtra-śṛtaṃ yava-kṣāraṃ     22.70cv  mūtra-srutaṃ yava-kṣāraṃ     22.70cv <BR>
sūtra-srutaṃ yava-kṣāraṃ<BR>
sādhitaṃ vatsakādyair vā tailaṃ sa-paṭu-pañcakaiḥ |<BR>
kapha-ghnān dhūma-vamana-nāvanādīṃś ca śīlayet || 71 ||<BR>
     22.71cv  kapha-ghnān dhūma-gaṇḍūṣān     22.71dv  vamanādīṃś ca śīlayet<BR>
medo-bhave sirāṃ vidhyet kapha-ghnaṃ ca vidhiṃ bhajet |<BR>
asanādi-rajaś cainaṃ prātar mūtreṇa pāyayet || 72 ||<BR>
a-śāntau pācayitvā ca sarvān vraṇa-vad ācaret |<BR>
mukha-pākeṣu sa-kṣaudrā prayojyā mukha-dhāvanāḥ || 73 ||<BR>
     22.73av  a-śāntau pāṭayitvā ca     22.73dv  prayojyā mukha-pāvanāḥ<BR>
kvathitās tri-phalā-pāṭhā-mṛdvīkā-jāti-pallavāḥ |<BR>
niṣṭhevyā bhakṣayitvā vā kuṭherādir gaṇo 'tha-vā || 74 ||<BR>
     22.74cv  nighṛṣṭavyā bhakṣayitvā<BR>
mukha-pāke 'nilāt kṛṣṇā-paṭv-elāḥ pratisāraṇam |<BR>
tailaṃ vāta-haraiḥ siddhaṃ hitaṃ kavaḍa-nasyayoḥ || 75 ||<BR>
pittāsre pitta-rakta-ghnaḥ kapha-ghnaś ca kaphe vidhiḥ |<BR>
likhec chākādi-pattraiś ca piṭikāḥ kaṭhināḥ sthirāḥ || 76 ||<BR>
     22.76av  pittāsre rakta-pitta-ghnaḥ<BR>
yathā-doṣodayaṃ kuryāt saṃnipāte cikitsitam |<BR>
nave 'rbude tv a-saṃvṛddhe chedite pratisāraṇam || 77 ||<BR>
svarjikā-nāgara-kṣaudraiḥ kvātho gaṇḍūṣa iṣyate |<BR>
guḍūcī-nimba-kalkottho madhu-taila-samanvitaḥ || 78 ||<BR>
yavānna-bhuk tīkṣṇa-taila-nasyābhyaṅgāṃs tathācaret |<BR>
vamite pūti-vadane dhūmas tīkṣṇaḥ sa-nāvanaḥ || 79 ||<BR>
samaṅgā-dhātakī-lodhra-phalinī-padmakair jalam |<BR>
dhāvanaṃ vadanasyāntaś cūrṇitair avacūrṇitam || 80 ||<BR>
     22.80dv  cūrṇitair avacūrṇanam<BR>
śītādopa-kuśoktaṃ ca nāvanādi ca śīlayet || 81ab ||<BR>
phala-traya-dvīpi-kirātatikta-yaṣṭy-āhva-siddhārtha-kaṭu-trikāṇi || 81cd ||<BR>
mustā-haridrā-dvaya-yāva-śūka-vṛkṣāmlakāmlāgrima-vetasāś ca || 81ef ||<BR>
aśvattha-jambv-āmra-dhanañjaya-tvak tvak cāhimārāt khadirasya sāraḥ |<BR>
kvāthena teṣāṃ ghana-tāṃ gatena tac-cūrṇa-yuktā guṭikā vidheyāḥ || 82 ||<BR>
tā dhāritā ghnanti mukhena nityaṃ kaṇṭhauṣṭha-tālv-ādi-gadān su-kṛcchrān |<BR>
viśeṣato rohiṇikāsya-śoṣa-gandhān videhādhipati-praṇītāḥ || 83 ||<BR>
khadira-tulām ambu-ghaṭe paktvā toyena tena piṣṭaiś ca |<BR>
candana-joṅgaka-kuṅkuma-paripelava-vālakośīraiḥ || 84 ||<BR>
surataru-lodhra-drākṣā-mañjiṣṭhā-coca-padmaka-viḍaṅgaiḥ |<BR>
spṛkkā-nata-nakha-kaṭphala-sūkṣmailā-dhyāmakaiḥ sa-pattaṅgaiḥ || 85 ||<BR>
taila-prasthaṃ vipacet karṣāṃśaiḥ pāna-nasya-gaṇḍūṣais tat |<BR>
hatvāsye sarva-gadān janayati gārdhrīṃ dṛśaṃ śrutiṃ ca vārāhīm || 86 ||<BR>
     22.86bv  karṣāṃśaiḥ pāna-nasya-gaṇḍūṣaiḥ     22.86cv  hanty āsye sarva-gadān<BR>
udvartitaṃ ca prapunāṭa-lodhra-dārvībhir abhyaktam anena vaktram |<BR>
nir-vyaṅga-nīlī-mukha-dūṣikādi saṃjāyate candra-samāna-kānti || 87 ||<BR>
     22.87cv  nir-vyaṅga-nīlī-mukha-dūṣikaṃ ca<BR>
pala-śataṃ bāṇāt toya-ghaṭe paktvā rase 'smiṃś ca palārdhikaiḥ |<BR>
khadira-jambū-yaṣṭyānantāmrair ahimāra-nīlotpalānvitaiḥ || 88 ||<BR>
     22.88cv  khadira-jambū-yaṣṭyānantā-lodhrair<BR>
taila-prasthaṃ pācayec chlakṣṇa-piṣṭair ebhir dravyair dhāritaṃ tan mukhena |<BR>
rogān sarvān hanti vaktre viśeṣāt sthairyaṃ dhatte danta-paṅkteś calāyāḥ || 89 ||<BR>
     22.89av  taila-prasthaṃ pācayet sūkṣma-piṣṭair     22.89bv  ebhir dravyair dhāritaṃ<BR>
tat sukhena<BR>
khadira-sārād dve tule paced valkāt tulāṃ cārimedasaḥ |<BR>
ghaṭa-catuṣke pāda-śeṣe 'smin pūte punaḥ kvathanād ghane || 90 ||<BR>
     22.90av  khadira-sārād dve tule vipaced     22.90bv  valka-tulāṃ cārimedasaḥ<BR>
     22.90bv  valkala-tulāṃ cārimedasaḥ     22.90bv  valkala-tulāṃ cārimedataḥ<BR>
     22.90dv  'smin pūte punaḥ kvāthanād ghane     22.90dv  'smin pūte punaḥ kvāthayed<BR>
ghane<BR>
ākṣikaṃ kṣipet su-sūkṣmaṃ rajaḥ sevyāmbu-pattaṅga-gairikam |<BR>
candana-dvaya-lodhra-puṇḍrāhva-yaṣṭy-āhva-lākṣāñjana-dvayam || 91 ||<BR>
     22.91av  ākṣikaṃ kṣipet su-sūkṣma-rajaḥ     22.91av  ākṣikaṃ ca kṣipet<BR>
sūkṣma-rajaḥ<BR>
     22.91av  kārṣikaṃ kṣipet su-sūkṣma-rajaḥ     22.91cv <BR>
candana-dvaya-śyāmā-puṇḍrāhva-<BR>
dhātakī-kaṭphala-dvi-niśā-tri-phalā-catur-jāta-joṅgakam |<BR>
musta-mañjiṣṭhā-nyagrodha-praroha-māṃsī-yavāsakam || 92 ||<BR>
     22.92dv  ṃdha-praroha-vacā-māṃsī-yavāsakam<BR>
padmakailā-samaṅgāś ca śīte tasmiṃs tathā pālikāṃ pṛthak |<BR>
jātīpattrikāṃ sa-jāti-phalāṃ saha-lavaṅga-kaṇkollakām || 93 ||<BR>
     22.93av  padmakaileya-samaṅgāś ca     22.93bv  śīte tathā pālikāṃ pṛthak<BR>
     22.93dv  saha-nakha-lavaṅga-kaṅkollakām<BR>
sphaṭika-śubhra-surabhi-karpūra-kuḍavaṃ ca tatrāvapet tataḥ |<BR>
kārayed guṭikāḥ sadā caitā dhāryā mukhe tad-gadāpahāḥ || 94 ||<BR>
     22.94cv  kārayed guṭikāś caitā     22.94cv  kāryāś caitā guṭikā<BR>
kvāthyauṣadha-vyatyaya-yojanena tailaṃ pacet kalpanayānayaiva |<BR>
sarvāsya-rogoddhṛtaye tad āhur danta-sthira-tve tv idam eva mukhyam || 95 ||<BR>
     22.95av  kvāthauṣadha-vyatyaya-yojanena     22.95cv  sarvāsya-roga-praśamārtham<BR>
uktaṃ<BR>
     22.95cv  sarvāsya-roge vyayanaṃ tad āhur<BR>
khadireṇaitā guṭikās tailam idaṃ cārimedasā prathitam |<BR>
anuśīlayan prati-dinaṃ svastho 'pi dṛḍha-dvi-jo bhavati || 96 ||<BR>
     22.96dv  vṛddho 'pi dṛḍha-dvi-jo bhavati<BR>
kṣudrā-guḍūcī-sumanaḥ-pravāla-dārvī-yavāsa-tri-phalā-kaṣāyaḥ |<BR>
kṣaudreṇa yuktaḥ kavaḍa-graho 'yaṃ sarvāmayān vaktra-gatān nihanti || 97 ||<BR>
     22.97av  drākṣā-guḍūcī-sumanaḥ-pravāla-<BR>
pāṭhā-dārvī-tvak-kuṣṭha-mustā-samaṅgā-tiktā-pītāṅgī-lodhra-tejovatīnām |<BR>
cūrṇaḥ sa-kṣaudro danta-māṃsārti-kaṇḍū-pāka-srāvāṇāṃ nāśano gharṣaṇena || 98 ||<BR>
gṛha-dhūma-tārkṣya-pāṭhā-vyoṣa-kṣārāgny-ayo-varā-tejo-hvaiḥ |<BR>
mukha-danta-gala-vikāre sa-kṣaudraḥ kālako vidhāryaś cūrṇaḥ || 99 ||<BR>
     22.99dv  sa-kṣaudraḥ kāliko vidhāryaś cūrṇaḥ<BR>
dārvī-tvak-sindhūdbhava-manaḥśilā-yāva-śūka-haritālaiḥ |<BR>
dhāryaḥ pītaka-cūrṇo dantāsya-galāmaye sa-madhv-ājyaḥ || 100 ||<BR>
dvi-kṣāra-dhūmaka-varā-pañca-paṭu-vyoṣa-vella-giri-tārkṣyaiḥ |<BR>
go-mūtreṇa vipakvā galāmaya-ghnī rasa-kriyā eṣā || 101 ||<BR>
     22.101av  dvi-kṣāra-gṛha-dhūmaka-varā-     22.101cv  go-mūtreṇa piban kvāthaṃ<BR>
go-mūtra-kvathana-vilīna-vigrahāṇāṃ pathyānāṃ jala-miśi-kuṣṭha-bhāvitānām |<BR>
attāraṃ naram aṇavo 'pi vaktra-rogāḥ śrotāraṃ nṛpam iva na spṛśanty an-arthāḥ || 102 ||<BR>
saptacchadośīra-paṭola-musta-harītakī-tiktaka-rohiṇībhiḥ |<BR>
yaṣṭy-āhva-rājadruma-candanaiś ca kvāthaṃ pibet pāka-haraṃ mukhasya || 103 ||<BR>
paṭola-śuṇṭhī-tri-phalā-viśālā-trāyanti-tiktā-dvi-niśāmṛtānām |<BR>
pītaḥ kaṣāyo madhunā nihanti mukhe sthitaś cāsya-gadān a-śeṣān || 104 ||<BR>
     22.104dv  mukhotthitāṃś cāśu gadān a-śeṣān<BR>
sva-rasaḥ kvathito dārvyā ghanī-bhūtaḥ sa-gairikaḥ |<BR>
āsya-sthaḥ sa-madhur vaktra-pāka-nāḍī-vraṇāpahaḥ || 105 ||<BR>
paṭola-nimba-yaṣṭy-āhva-vāsā-jāty-arimedasām |<BR>
khadirasya varāyāś ca pṛthag evaṃ prakalpanā || 106 ||<BR>
khadirāyo-varā-pārtha-madayanty-ahimārakaiḥ |<BR>
gaṇḍūṣo 'mbu-śṛtair dhāryo dur-bala-dvi-ja-śāntaye || 107 ||<BR>
mukha-danta-mūla-gala-jāḥ prāyo rogāḥ kaphāsra-bhūyiṣṭhāḥ |<BR>
tasmāt teṣām a-sakṛd rudhiraṃ visrāvayed duṣṭam || 108 ||<BR>
kāya-śirasor vireko vamanaṃ kavaḍa-grahāś ca kaṭu-tiktāḥ |<BR>
prāyaḥ śastaṃ teṣāṃ kapha-rakta-haraṃ tathā karma || 109 ||<BR>
yava-tṛṇa-dhānyaṃ bhaktaṃ vidalaiḥ kṣāroṣitair apa-snehāḥ |<BR>
yūṣā bhakṣyāś ca hitā yac cānyac chleṣma-nāśāya || 110 ||<BR>
     22.110av  yava-tṛṇa-dhānyaṃ bhuktaṃ     22.110bv  vidalaiḥ kṣāroṣitair apa-sneham<BR>
prāṇānila-patha-saṃsthāḥ śvasitam api nirundhate pramāda-vataḥ |<BR>
kaṇṭhāmayāś cikitsitam ato drutaṃ teṣu kurvīta || 111 ||<BR>
<BR>
Uttarasthāna <BR>
dhūmātapa-tuṣārāmbu-krīḍāti-svapna-jāgaraiḥ |<BR>
utsvedādhi-puro-vāta-bāṣpa-nigraha-rodanaiḥ || 1 ||<BR>
     23.1cv  unmādādhi-puro-vāta-<BR>
aty-ambu-madya-pānena kṛmibhir vega-dhāraṇaiḥ |<BR>
upadhāna-mṛjābhyaṅga-dveṣādhaḥ-pratatekṣaṇaiḥ || 2 ||<BR>
a-sātmya-gandha-duṣṭāma-bhāṣyādyaiś ca śiro-gatāḥ |<BR>
janayanty āmayān doṣās tatra māruta-kopataḥ || 3 ||<BR>
     23.3av  a-sātmya-gandha-duṣṭāmbu-<BR>
nistudyete bhṛśaṃ śaṅkhau ghāṭā saṃbhidyate tathā |<BR>
bhruvor madhyaṃ lalāṭaṃ ca patatīvāti-vedanam || 4 ||<BR>
     23.4cv  bhruvor madhye lalāṭaṃ ca<BR>
bādhyete svanataḥ śrotre niṣkṛṣyete ivākṣiṇī |<BR>
ghūrṇatīva śiraḥ sarvaṃ saṃdhibhya iva mucyate || 5 ||<BR>
sphuraty ati sirā-jālaṃ kandharā-hanu-saṃgrahaḥ |<BR>
prakāśā-saha-tā ghrāṇa-srāvo '-kasmād vyathā-śamau || 6 ||<BR>
mārdavaṃ mardana-sneha-sveda-bandhaiś ca jāyate |<BR>
śiras-tāpo 'yam ardhe tu mūrdhnaḥ so 'rdhāvabhedakaḥ || 7 ||<BR>
pakṣāt kupyati māsād vā svayam eva ca śāmyati |<BR>
ati-vṛddhas tu nayanaṃ śravaṇaṃ vā vināśayet || 8 ||<BR>
śiro-'bhitāpe pittotthe śiro-dhūmāyanaṃ jvaraḥ |<BR>
svedo 'kṣi-dahanaṃ mūrchā niśi śītaiś ca mārdavam || 9 ||<BR>
a-ruciḥ kapha-je mūrdhno guru-stimita-śīta-tā |<BR>
sirā-niṣpanda-tālasyaṃ ruṅ mandāhny adhikā niśi || 10 ||<BR>
tandrā śūnākṣi-kūṭa-tvaṃ karṇa-kaṇḍūyanaṃ vamiḥ |<BR>
raktāt pittādhika-rujaḥ sarvaiḥ syāt sarva-lakṣaṇaḥ || 11 ||<BR>
saṃkīrṇair bhojanair mūrdhni kledite rudhirāmiṣe |<BR>
kopite saṃnipāte ca jāyante mūrdhni jantavaḥ || 12 ||<BR>
śirasas te pibanto 'sraṃ ghorāḥ kurvanti vedanāḥ |<BR>
citta-vibhraṃśa-jananīr jvaraḥ kāso bala-kṣayaḥ || 13 ||<BR>
raukṣya-śopha-vyadha-ccheda-dāha-sphuraṇa-pūti-tāḥ |<BR>
kapāle tālu-śirasoḥ kaṇḍūḥ śoṣaḥ pramīlakaḥ || 14 ||<BR>
     23.14av  raukṣya-śophe vyadha-ccheda-     23.14bv  -dāha-sphuṭana-pūti-tāḥ<BR>
     23.14dv  kaṇḍūḥ śophaḥ pramīlakaḥ     23.14dv  kaṇḍūḥ śopho '-pramīlakaḥ<BR>
tāmrāccha-siṅghāṇaka-tā karṇa-nādaś ca jantu-je |<BR>
vātolbaṇāḥ śiraḥ-kampaṃ tat-saṃjñaṃ kurvate malāḥ || 15 ||<BR>
pitta-pradhānair vātādyaiḥ śaṅkhe śophaḥ sa-śoṇitaiḥ |<BR>
tīvra-dāha-rujā-rāga-pralāpa-jvara-tṛḍ-bhramāḥ || 16 ||<BR>
tiktāsyaḥ pīta-vadanaḥ kṣipra-kārī sa śaṅkhakaḥ |<BR>
tri-rātrāj jīvitaṃ hanti sidhyaty apy āśu sādhitaḥ || 17 ||<BR>
     23.17dv  sidhyaty āśu su-sādhitaḥ<BR>
pittānubaddhaḥ śaṅkhākṣi-bhrū-lalāṭeṣu mārutaḥ |<BR>
rujaṃ sa-spandanāṃ kuryād anu-sūryodayodayām || 18 ||<BR>
     23.18av  pittānubandhaḥ śaṅkhākṣi-<BR>
ā-madhyāhnaṃ vivardhiṣṇuḥ kṣud-vataḥ sā viśeṣataḥ |<BR>
a-vyavasthita-śītoṣṇa-sukhā śāmyaty ataḥ param || 19 ||<BR>
sūryāvartaḥ sa ity uktā daśa rogāḥ śiro-gatāḥ |<BR>
śirasy eva ca vakṣyante kapāle vyādhayo nava || 20 ||<BR>
kapāle pavane duṣṭe garbha-sthasyāpi jāyate |<BR>
sa-varṇo nī-rujaḥ śophas taṃ vidyād upa-śīrṣakam || 21 ||<BR>
yathā-doṣodayaṃ brūyāt piṭikārbuda-vidradhīn |<BR>
kapāle kleda-bahulāḥ pittāsṛk-śleṣma-jantubhiḥ || 22 ||<BR>
kaṅgu-siddhārthaka-nibhāḥ piṭikāḥ syur arūṃṣikāḥ |<BR>
kaṇḍū-keśa-cyuti-svāpa-raukṣya-kṛt sphuṭanaṃ tvacaḥ || 23 ||<BR>
     23.23dv  -rūkṣa-kṛt sphuṭanaṃ tvacaḥ<BR>
su-sūkṣmaṃ kapha-vātābhyāṃ vidyād dāruṇakaṃ tu tat |<BR>
roma-kūpānugaṃ pittaṃ vātena saha mūrchitam || 24 ||<BR>
     23.24bv  vidyād dāruṇakaṃ ca tat<BR>
pracyāvayati romāṇi tataḥ śleṣmā sa-śoṇitaḥ |<BR>
roma-kūpān ruṇaddhy asya tenānyeṣām a-saṃbhavaḥ || 25 ||<BR>
tad indra-luptaṃ rujyāṃ ca prāhuś cāceti cāpare |<BR>
khalater api janmaivaṃ śātanaṃ tatra tu kramāt || 26 ||<BR>
     23.26av  tad indra-luptaṃ tajjāṃ ca     23.26av  tad indra-luptaṃ tajhjhāṃ ca     23.26av <BR>
tad indra-luptaṃ tahnāś ca<BR>
     23.26av  tad indra-luptaṃ rūḍhyāṃ ca     23.26dv  śatanaṃ tatra tu kramāt     23.26dv <BR>
śadanaṃ tatra tu kramāt<BR>
     23.26dv  sadanaṃ tatra tu kramāt<BR>
sā vātād agni-dagdhābhā pittāt svinna-sirāvṛtā |<BR>
kaphād ghana-tvag varṇāṃś ca yathā-svaṃ nirdiśet tvaci || 27 ||<BR>
     23.27bv  pittāt snigdha-sirāvṛtā     23.27bv  pittāt snigdhā sirāvṛtā     23.27bv  pittāt<BR>
pīta-sirāvṛtā<BR>
doṣaiḥ sarvākṛtiḥ sarvair a-sādhyā sā nakha-prabhā |<BR>
dagdhāgnineva nī-romā sa-dāhā yā ca jāyate || 28 ||<BR>
     23.28dv  sa-dāhoṣā ca jāyate<BR>
śoka-śrama-krodha-kṛtaḥ śarīroṣmā śiro-gataḥ |<BR>
keśān sa-doṣaḥ pacati palitaṃ saṃbhavaty ataḥ || 29 ||<BR>
tad vātāt sphuṭitaṃ śyāvaṃ kharaṃ rūkṣaṃ jala-prabham |<BR>
pittāt sa-dāhaṃ pītābhaṃ kaphāt snigdhaṃ vivṛddhi-mat || 30 ||<BR>
sthūlaṃ su-śuklaṃ sarvais tu vidyād vyāmiśra-lakṣaṇam |<BR>
śiro-rujodbhavaṃ cānyad vi-varṇaṃ sparśanā-saham || 31 ||<BR>
     23.31av  sthūlaṃ sa-śuklaṃ sarvais tu<BR>
a-sādhyā saṃnipātena khalatiḥ palitāni ca |<BR>
śarīra-pariṇāmotthāny apekṣante rasāyanam || 32 ||<BR>
<BR>
Uttarasthāna <BR>
śiro-'bhitāpe 'nila-je vāta-vyādhi-vidhiṃ caret |<BR>
ghṛtam akta-śirā rātrau pibed uṣṇa-payo-'nupaḥ || 1 ||<BR>
     24.1cv  ghṛtam akta-śiro rātrau     24.1cv  ghṛtābhyakta-śiro rātrau     24.1dv  pibet<BR>
sarpiḥ payo-'nupaḥ<BR>
māṣān kulatthān mudgān vā tad-vat khāded ghṛtānvitān |<BR>
tailaṃ tilānāṃ kalkaṃ vā kṣīreṇa saha pāyayet || 2 ||<BR>
piṇḍopanāha-svedāś ca māṃsa-dhānya-kṛtā hitāḥ |<BR>
vāta-ghna-daśa-mūlādi-siddha-kṣīreṇa secanam || 3 ||<BR>
snigdhaṃ nasyaṃ tathā dhūmaḥ śiraḥ-śravaṇa-tarpaṇam |<BR>
varaṇādau gaṇe kṣuṇṇe kṣīram ardhodakaṃ pacet || 4 ||<BR>
     24.4cv  varuṇādau gaṇe kṣuṇṇe<BR>
kṣīrāvaśiṣṭaṃ tac chītaṃ mathitvā sāram āharet |<BR>
tato madhurakaiḥ siddhaṃ nasyaṃ tat pūjitaṃ haviḥ || 5 ||<BR>
varge 'tra pakvaṃ kṣīre ca peyaṃ sarpiḥ sa-śarkaram |<BR>
kārpāsa-majjā tvaṅ mustā sumanaḥ-korakāṇi ca || 6 ||<BR>
     24.6av  tasmin vipakvaṃ kṣīre ca     24.6cv  kārpāsa-majjā tvaṅ mustaṃ     24.6dv <BR>
sumanaḥ-kṣārakāṇi ca<BR>
nasyam uṣṇāmbu-piṣṭāni sarva-mūrdha-rujāpaham |<BR>
śarkarā-kuṅkuma-śṛtaṃ ghṛtaṃ pittāsṛg-anvaye || 7 ||<BR>
pralepaiḥ sa-ghṛtaiḥ kuṣṭha-kuṭilotpala-candanaiḥ |<BR>
vātodreka-bhayād raktaṃ na cāsminn avasecayet || 8 ||<BR>
ity a-śāntau cale dāhaḥ kaphe ceṣṭo yathoditaḥ |<BR>
ardhāvabhedake 'py eṣā tathā doṣānvayāt kriyā || 9 ||<BR>
     24.9bv  kaphe coṣṇaṃ yathoditam     24.9dv  yathā-doṣānvayā kriyā     24.9dv <BR>
yathā-doṣānvaye kriyā<BR>
śirīṣa-bījāpāmārga-mūlaṃ nasyaṃ viḍānvitam |<BR>
sthirā-raso vā lepe tu prapunnāṭo 'mla-kalkitaḥ || 10 ||<BR>
     24.10cv  sthirā-raso vā lepo 'tra<BR>
sūryāvarte 'pi tasmiṃs tu sirayāpahared asṛk |<BR>
śiro-'bhitāpe pittotthe snigdhasya vyadhayet sirām || 11 ||<BR>
     24.11av  sūryāvarte tu tasmiṃs tu<BR>
śītāḥ śiro-mukhālepa-seka-śodhana-vastayaḥ |<BR>
jīvanīya-śṛte kṣīra-sarpiṣī pāna-nasyayoḥ || 12 ||<BR>
kartavyaṃ rakta-je 'py etat pratyākhyāya ca śaṅkhake |<BR>
śleṣmābhitāpe jīrṇājya-snehitaiḥ kaṭukair vamet || 13 ||<BR>
sveda-pralepa-nasyādyā rūkṣa-tīkṣṇoṣṇa-bheṣajaiḥ |<BR>
śasyante copavāso 'tra nicaye miśram ācaret || 14 ||<BR>
     24.14cv  śasyate copavāso 'tra<BR>
kṛmi-je śoṇitaṃ nasyaṃ tena mūrchanti jantavaḥ |<BR>
mattāḥ śoṇita-gandhena niryānti ghrāṇa-vaktrayoḥ || 15 ||<BR>
     24.15dv  niryānti ghrāṇa-vaktrataḥ<BR>
su-tīkṣṇa-nasya-dhūmābhyāṃ kuryān nirharaṇaṃ tataḥ |<BR>
viḍaṅga-svarjikā-dantī-hiṅgu-go-mūtra-sādhitam || 16 ||<BR>
kaṭu-nimbeṅgudī-pīlu-tailaṃ nasyaṃ pṛthak pṛthak |<BR>
ajā-mūtra-drutaṃ nasyaṃ kṛmijit kṛmi-jit param || 17 ||<BR>
     24.17cv  ajā-mūtra-drutaṃ nasye<BR>
pūti-matsya-yutaiḥ kuryād dhūmaṃ nāvana-bheṣajaiḥ |<BR>
kṛmibhiḥ pīta-rakta-tvād raktam atra na nirhared || 18 ||<BR>
pūti-matsyaḥ kṛmīn hatvā dur-gandha-tvāt tu vāta-je || 18.1+1ab ||<BR>
vātābhitāpa-vihitaḥ kampe dāhād vinā kramaḥ |<BR>
nave janmottaraṃ jāte yojayed upa-śīrṣake || 19 ||<BR>
vāta-vyādhi-kriyāṃ pakve karma vidradhi-coditam |<BR>
āma-pakve yathā-yogyaṃ vidradhi-piṭikārbude || 20 ||<BR>
arūṃṣikā jalaukobhir hṛtāsrā nimba-vāriṇā |<BR>
siktā prabhūta-lavaṇair limped aśva-śakṛd-rasaiḥ || 21 ||<BR>
paṭola-nimba-pattrair vā sa-haridraiḥ su-kalkitaiḥ |<BR>
go-mūtra-jīrṇa-piṇyāka-kṛkavāku-malair api || 22 ||<BR>
kapāla-bhṛṣṭaṃ kuṣṭhaṃ vā cūrṇitaṃ taila-saṃyutam |<BR>
rūṃṣikālepanaṃ kaṇḍū-kleda-dāhārti-nāśanam || 23 ||<BR>
mālatī-citrakāśvaghna-naktamāla-prasādhitam |<BR>
cācārūṃṣikayos tailam abhyaṅgaḥ kṣura-ghṛṣṭayoḥ || 24 ||<BR>
     24.24dv  abhyaṅge kṣura-ghṛṣṭayoḥ     24.24dv  abhyaṅgaḥ kṣura-mṛṣṭayoḥ<BR>
a-śāntau śirasaḥ śuddhyai yateta vamanādibhiḥ |<BR>
vidhyet sirāṃ dāruṇake lālāṭyāṃ śīlayen mṛjām || 25 ||<BR>
nāvanaṃ mūrdha-vastiṃ ca lepayec ca sa-mākṣikaiḥ |<BR>
priyāla-bīja-madhuka-kuṣṭha-māṣaiḥ sa-sarṣapaiḥ || 26 ||<BR>
     24.26av  nāvanaṃ mūrdhni vastiṃ ca<BR>
lākṣā-śamyāka-pattraiḍagaja-dhātrī-phalais tathā |<BR>
koradūṣa-tṛṇa-kṣāra-vāri-prakṣālanaṃ hitam || 27 ||<BR>
     24.27dv  -vāri prakṣālane hitam<BR>
indra-lupte yathāsannaṃ sirāṃ viddhvā pralepayet |<BR>
pracchāya gāḍhaṃ kāsīsa-manohvā-tutthakoṣaṇaiḥ || 28 ||<BR>
     24.28bv  sirāṃ viddhvā pralepanam<BR>
vanyāmaratarubhyāṃ vā guñjā-mūla-phalais tathā |<BR>
tathā lāṅgalikā-mūlaiḥ karavīra-rasena vā || 29 ||<BR>
     24.29av  kuṭannaṭa-marubhyāṃ vā     24.29av  dhānyāmaratarubhyāṃ vā<BR>
sa-kṣaudra-kṣudra-vārtāka-sva-rasena rasena vā |<BR>
dhattūrakasya pattrāṇāṃ bhallātaka-rasena vā || 30 ||<BR>
     24.30av  sa-kṣaudra-kṣudra-bṛhatī-     24.30dv  bhallātaka-phalena vā<BR>
atha-vā mākṣika-havis-tila-puṣpa-trikaṇṭakaiḥ |<BR>
tailāktā hasti-dantasya maṣī cācauṣadhaṃ param || 31 ||<BR>
     24.31dv  maṣī vāpy auṣadhaṃ param     24.31dv  maṣī vā cauṣadhaṃ param<BR>
śukla-romodgame tad-van maṣī meṣa-viṣāṇa-jā |<BR>
varjayed vāriṇā sekaṃ yāvad roma-samudbhavaḥ || 32 ||<BR>
     24.32dv  yāvad roma-samudgamaḥ     24.32dv  yāvad roma-punar-bhavaḥ<BR>
khalatau palite valyāṃ harid-romni ca śodhitam |<BR>
nasya-vaktra-śiro-'bhyaṅga-pradehaiḥ samupācaret || 33 ||<BR>
siddhaṃ tailaṃ bṛhaty-ādyair jīvanīyaiś ca nāvanam |<BR>
māsaṃ vā nimba-jaṃ tailaṃ kṣīra-bhuṅ nāvayed yatiḥ || 34 ||<BR>
nīlī-śirīṣa-koraṇṭa-bhṛṅga-sva-rasa-bhāvitam |<BR>
śelv-akṣa-tila-rāmāṇāṃ bījaṃ kākāṇḍakī-samam || 35 ||<BR>
piṣṭvāja-payasā lohāl liptād arkāṃśu-tāpitāt |<BR>
tailaṃ srutaṃ kṣīra-bhujo nāvanāt palitānta-kṛt || 36 ||<BR>
     24.36av  piṣṭvāja-payasā loha-     24.36bv  -liptād arkāṃśu-tāpitāt<BR>
kṣīrāt sāhacarād bhṛṅgarajasaḥ saurasād rasāt |<BR>
prasthais tailasya kuḍavaḥ siddho yaṣṭī-palānvitaḥ || 37 ||<BR>
     24.37av  kṣīrāt sahacarād bhṛṅgaṃ     24.37av  kṣīrāt sāhacarād bhṛṅga-     24.37bv <BR>
ṃrājataḥ saurasād rasāt<BR>
     24.37bv  -rasataḥ saurasād rasāt<BR>
nasyaṃ śailāsane bhāṇḍe śṛṅge meṣasya vā sthitaḥ |<BR>
kṣīreṇa ślakṣṇa-piṣṭau vā dugdhikā-karavīrakau || 38 ||<BR>
     24.38av  nasyaṃ śilā-maye bhāṇḍe     24.38av  nasyaṃ śailodbhave bhāṇḍe<BR>
utpāṭya palitaṃ deyāv āśaye palitāpahau |<BR>
kṣīraṃ priyālaṃ yaṣṭy-āhvaṃ jīvanīyo gaṇas tilāḥ || 39 ||<BR>
kṛṣṇāḥ pralepo vaktrasya harid-roma-valī-hitaḥ |<BR>
tilāḥ sāmalakāḥ padma-kiñjalko madhukaṃ madhu || 40 ||<BR>
     24.40bv  hari-lopa-valī-hitaḥ<BR>
bṛṃhayed rañjayec caitat keśān mūrdha-pralepanāt |<BR>
māṃsī kuṣṭhaṃ tilāḥ kṛṣṇāḥ śārivā nīlam utpalam || 41 ||<BR>
     24.41av  bṛṃhayec ca rajec caitat     24.41bv  keśān mūrdhnaḥ pralepanāt<BR>
kṣaudraṃ ca kṣīra-piṣṭāni keśa-saṃvardhanam param |<BR>
ayo-rajo bhṛṅgarajas tri-phalā kṛṣṇa-mṛttikā || 42 ||<BR>
sthitam ikṣu-rase māsaṃ sa-mūlaṃ palitaṃ rajet |<BR>
māṣa-kodrava-dhānyāmlair yavāgūṃs tri-dinoṣitā || 43 ||<BR>
     24.43cv  yava-kodrava-dhānyāmlair<BR>
loha-śuklotkaṭā piṣṭā balākām api rañjayet |<BR>
prapauṇḍarīka-madhuka-pippalī-candanotpalaiḥ || 44 ||<BR>
     24.44av  loha-kuṣṭhotkaṭā piṣṭā     24.44av  loha-śuktotkaṭā piṣṭā     24.44av  lohe<BR>
śuktotkaṭā piṣṭā<BR>
     24.44av  lauhe śuklotkaṭā piṣṭā<BR>
bhṛṅgarajas-tri-phalotpala-sāri-loha-purīṣa-samanvita-kāri |<BR>
tailam idaṃ paca dāruṇa-hāri luñcita-keśa-ghana-sthira-kāri || 44.1+1 ||<BR>
     24.44.1+1bv  -loha-purīṣa-samanvita-dhāri<BR>
siddhaṃ dhātrī-rase tailaṃ nasyenābhyañjanena ca |<BR>
sarvān mūrdha-gadān hanti palitāni ca śīlitam || 45 ||<BR>
madhūka-yaṣṭī-kṛmijid-viśva-bhṛṅgaiḥ śṛtaṃ haviḥ |<BR>
ṣaḍ-bindu-dānāt tan nasyaṃ sarva-mūrdha-gadāpaham || 45+1 ||<BR>
     24.45+1cv  ṣaḍ-bindu-nāma tan nasyaṃ     24.45+1cv  ṣaḍ-bindu-nāmnā tan nasyaṃ<BR>
varī-jīvanti-niryāsa-payobhir yamakaṃ pacet |<BR>
jīvanīyaiś ca tan nasyaṃ sarva-jatrūrdhva-roga-jit || 46 ||<BR>
     24.46av  varī-jīvanti-niryāsaiḥ     24.46bv  -payobhir yad ghṛtaṃ pacet     24.46bv <BR>
sa-payobhir ghṛtaṃ pacet<BR>
mayūraṃ pakṣa-pittāntra-pāda-viṭ-tuṇḍa-varjitam |<BR>
daśa-mūla-balā-rāsnā-madhukais tri-palair yutam || 47 ||<BR>
     24.47bv  -śakṛt-pāt-tuṇḍa-varjitam     24.47dv  -madhukais tri-palaiḥ saham<BR>
jale paktvā ghṛta-prasthaṃ tasmin kṣīra-samaṃ pacet |<BR>
kalkitair madhura-dravyaiḥ sarva-jatrūrdhva-roga-jit || 48 ||<BR>
tad abhyāsī-kṛtaṃ pāna-vasty-abhyañjana-nāvanaiḥ |<BR>
etenaiva kaṣāyeṇa ghṛta-prasthaṃ vipācayet || 49 ||<BR>
catur-guṇena payasā kalkair ebhiś ca kārṣikaiḥ |<BR>
jīvantī-tri-phalā-medā-mṛdvīkarddhi-parūṣakaiḥ || 50 ||<BR>
samaṅgā-cavikā-bhārgī-kāśmarī-karkaṭāhvayaiḥ |<BR>
ātmaguptā-mahāmedā-tāla-kharjūra-mastakaiḥ || 51 ||<BR>
     24.51dv  -tāla-kharjūra-mustakaiḥ<BR>
mṛṇāla-bisa-kharjūra-yaṣṭīmadhuka-jīvakaiḥ |<BR>
śatāvarī-vidārīkṣu-bṛhatī-śārivā-yugaiḥ || 52 ||<BR>
     24.52dv  -bṛhatī-śrāvaṇī-yugaiḥ<BR>
mūrvā-śvadaṃṣṭrarṣabhaka-śṛṅgāṭaka-kaserukaiḥ |<BR>
rāsnā-sthirā-tāmalakī-sūkṣmailā-śaṭhi-pauṣkaraiḥ || 53 ||<BR>
     24.53av  dūrvā-śvadaṃṣṭraṣabhaka-<BR>
punarnavā-tavakṣīrī-kākolī-dhanvayāsakaiḥ |<BR>
madhūkākṣoṭa-vātāma-muñjātābhiṣukair api || 54 ||<BR>
     24.54cv  madhukākṣoṭa-vātāma-<BR>
mahā-māyūram ity etan māyūrād adhikaṃ guṇaiḥ |<BR>
dhātv-indriya-svara-bhraṃśa-śvāsa-kāsārditāpaham || 55 ||<BR>
yony-asṛk-śukra-doṣeṣu śastaṃ vandhyā-suta-pradam |<BR>
ākhubhiḥ kukkuṭair haṃsaiḥ śaśaiś ceti prakalpayet || 56 ||<BR>
     24.56cv  ākhubhiḥ karkaṭair haṃsaiḥ<BR>
jatrūrdhva-jānāṃ vyādhīnām eka-triṃśac-chata-dvayam |<BR>
paras-param a-saṃkīrṇaṃ vistareṇa prakāśitam || 57 ||<BR>
     24.57bv  eka-triṃśaṃ śata-dvayam<BR>
ūrdhva-mūlam adhaḥ-śākham ṛṣayaḥ puruṣaṃ viduḥ |<BR>
mūla-prahāriṇas tasmād rogāñ chīghra-taraṃ jayet || 58 ||<BR>
sarvendriyāṇi yenāsmin prāṇā yena ca saṃśritāḥ |<BR>
tena tasyottamāṅgasya rakṣāyām ādṛto bhavet || 59 ||<BR>
nīlotpalaṃ sotpala-kuṣṭha-yuktaṃ sa-pippalīkaṃ madhukaṃ śatāhvam |<BR>
sa-śṛṅgaveraṃ śirasaḥ pralepaḥ sadyaḥ śiro-roga-vināśanāya || 59+1 ||<BR>
<BR>
Uttarasthāna <BR>
vraṇo dvi-dhā nijāgantu-duṣṭa-śuddha-vibhedataḥ |<BR>
nijo doṣaiḥ śarīrotthair āgantur bāhya-hetu-jaḥ || 1 ||<BR>
     25.1dv  āgantur bāhya-hetubhiḥ<BR>
doṣair adhiṣṭhito duṣṭaḥ śuddhas tair an-adhiṣṭhitaḥ |<BR>
saṃvṛta-tvaṃ vivṛta-tā kāṭhinyaṃ mṛdu-tāti vā || 2 ||<BR>
     25.2dv  kāṭhinyaṃ mṛdu-tāpi vā     25.2dv  kāṭhinyaṃ mṛdu-tāpi ca<BR>
aty-utsannāvasanna-tvam aty-auṣṇyam ati-śīta-tā |<BR>
rakta-tvaṃ pāṇḍu-tā kārṣṇyaṃ pūti-pūya-parisrutiḥ || 3 ||<BR>
pūti-māṃsa-sirā-snāyu-cchanna-totsaṅgi-tāti-ruk |<BR>
saṃrambha-dāha-śvayathu-kaṇḍv-ādibhir upadrutaḥ || 4 ||<BR>
dīrgha-kālānubandhaś ca vidyād duṣṭa-vraṇākṛtim |<BR>
sa pañca-daśa-dhā doṣaiḥ sa-raktais tatra mārutāt || 5 ||<BR>
     25.5cv  sa pañca-dhā pṛthag doṣaiḥ<BR>
śyāvaḥ kṛṣṇo 'ruṇo bhasma-kapotāsthi-nibho 'pi vā |<BR>
mastu-māṃsa-pulākāmbu-tulya-tanv-alpa-saṃsrutiḥ || 6 ||<BR>
     25.6bv  -kapotāsthi-nibho 'tha-vā<BR>
nir-māṃsas toda-bhedāḍhyo rūkṣaś caṭacaṭāyate |<BR>
pittena kṣipra-jaḥ pīto nīlaḥ kapila-piṅgalaḥ || 7 ||<BR>
     25.7cv  pittād vahni-prabhaḥ pīto<BR>
mūtra-kiṃśuka-bhasmāmbu-tailābhoṣṇa-bahu-srutiḥ |<BR>
kṣārokṣita-kṣata-sama-vyatho rāgoṣma-pāka-vān || 8 ||<BR>
kaphena pāṇḍuḥ kaṇḍū-mān bahu-śveta-ghana-srutiḥ |<BR>
sthūlauṣṭhaḥ kaṭhinaḥ snāyu-sirā-jāla-tato 'lpa-ruk || 9 ||<BR>
pravāla-rakto raktena sa-raktaṃ pūyam udgiret |<BR>
vāji-sthāna-samo gandhe yukto liṅgaiś ca paittikaiḥ || 10 ||<BR>
     25.10bv  sa-raktaṃ pūyam īrayet     25.10cv  vāji-sthāna-samo gandhair     25.10cv <BR>
vāji-sthāna-samo gandho<BR>
dvābhyāṃ tribhiś ca sarvaiś ca vidyāl lakṣaṇa-saṃkarāt |<BR>
jihvā-prabho mṛduḥ ślakṣṇaḥ śyāvauṣṭha-piṭikaḥ samaḥ || 11 ||<BR>
     25.11dv  śyāvauṣṭho '-piṭikaḥ samaḥ<BR>
kiñ-cid-unnata-madhyo vā vraṇaḥ śuddho 'n-upadravaḥ |<BR>
tvag-āmiṣa-sirā-snāyu-saṃdhy-asthīni vraṇāśayāḥ || 12 ||<BR>
koṣṭho marma ca tāny aṣṭau duḥ-sādhyāny uttarottaram |<BR>
su-sādhyaḥ sat-tva-māṃsāgni-vayo-bala-vati vraṇaḥ || 13 ||<BR>
     25.13dv  -vayo-bala-vatāṃ vraṇaḥ<BR>
vṛtto dīrghas tri-puṭakaś catur-aśrākṛtiś ca yaḥ |<BR>
tathā sphik-pāyu-meḍhrauṣṭha-pṛṣṭhāntar-vaktra-gaṇḍa-gaḥ || 14 ||<BR>
     25.14dv  -pṛṣṭhāntar-vaktra-gaṇḍa-jaḥ     25.14dv  -pṛṣṭhāntar-vaktra-gaṇḍayoḥ<BR>
kṛcchra-sādhyo 'kṣi-daśana-nāsikāpāṅga-nābhiṣu |<BR>
sevanī-jaṭhara-śrotra-pārśva-kakṣā-staneṣu ca || 15 ||<BR>
phena-pūyānila-vahaḥ śalya-vān ūrdhva-nirvamī |<BR>
bhagandaro 'ntar-vadanas tathā kaṭy-asthi-saṃśritaḥ || 16 ||<BR>
kuṣṭhināṃ viṣa-juṣṭānāṃ śoṣiṇāṃ madhu-mehināṃ |<BR>
vraṇāḥ kṛcchreṇa sidhyanti yeṣāṃ ca syur vraṇe vraṇāḥ || 17 ||<BR>
     25.17dv  yeṣāṃ cāpi vraṇe vraṇāḥ<BR>
naiva sidhyanti vīsarpa-jvarātīsāra-kāsinām |<BR>
pipāsūnām a-nidrāṇāṃ śvāsinām a-vipākinām || 18 ||<BR>
     25.18cv  pipāsūnāṃ sa-nidrāṇāṃ<BR>
bhinne śiraḥ-kapāle vā mastuluṅgasya darśane |<BR>
snāyu-kledāt sirā-chedād gāmbhīryāt kṛmi-bhakṣaṇāt || 19 ||<BR>
asthi-bhedāt sa-śalya-tvāt sa-viṣa-tvād a-tarkitāt |<BR>
mithyā-bandhād ati-snehād raukṣyād romādi-ghaṭṭanāt || 20 ||<BR>
kṣobhād a-śuddha-koṣṭha-tvāt sauhityād ati-karśanāt |<BR>
madya-pānād divā-svapnād vyavāyād rātri-jāgarāt || 21 ||<BR>
     25.21cv  madya-pānād divā-svāpād<BR>
vraṇo mithyopacārāc ca naiva sādhyo 'pi sidhyati |<BR>
kapota-varṇa-pratimā yasyāntaḥ kleda-varjitāḥ || 22 ||<BR>
     25.22bv  naiva sādhyo 'pi rohati<BR>
sthirāś cipiṭikā-vanto rohatīti tam ādiśet |<BR>
athātra śophāvasthāyāṃ yathāsannaṃ viśodhanam || 23 ||<BR>
     25.23av  sthirāś ca piṭikā-vanto<BR>
yojyaṃ śopho hi śuddhānāṃ vraṇaś cāśu praśāmyati |<BR>
kuryāc chītopacāraṃ ca śophāvasthasya saṃtatam || 24 ||<BR>
     25.24cv  kuryāc chītopacāraṃ tu<BR>
doṣāgnir agni-vat tena prayāti sahasā śamam |<BR>
śophe vraṇe ca kaṭhine vi-varṇe vedanānvite || 25 ||<BR>
viṣa-yukte viśeṣeṇa jala-jādyair hared asṛk |<BR>
duṣṭāsre 'pagate sadyaḥ śopha-rāga-rujāṃ śamaḥ || 26 ||<BR>
     25.26bv  jalaukādyair hared asṛk<BR>
hṛte hṛte ca rudhire su-śītaiḥ sparśa-vīryayoḥ |<BR>
su-ślakṣṇais tad-ahaḥ-piṣṭaiḥ kṣīrekṣu-sva-rasa-dravaiḥ || 27 ||<BR>
     25.27dv  kṣīrekṣu-sva-rasa-drutaiḥ<BR>
śata-dhauta-ghṛtopetair muhur anyair a-śoṣibhiḥ |<BR>
pratilomaṃ hito lepaḥ sekābhyaṅgāś ca tat-kṛtāḥ || 28 ||<BR>
nyagrodhodumbarāśvattha-plakṣa-vetasa-valkalaiḥ |<BR>
pradeho bhūri-sarpirbhiḥ śopha-nirvāpaṇaḥ param || 29 ||<BR>
     25.29cv  pradeho bhūri-sarpiś ca<BR>
vātolbaṇānāṃ stabdhānāṃ kaṭhinānāṃ mahā-rujām |<BR>
srutāsṛjāṃ ca śophānāṃ vraṇānām api cedṛśām || 30 ||<BR>
ānūpa-vesavārādyaiḥ svedaḥ somās tilāḥ punaḥ |<BR>
bhṛṣṭā nirvāpitāḥ kṣīre tat-piṣṭā dāha-rug-harāḥ || 31 ||<BR>
sthirān manda-rujaḥ śophān snehair vāta-kaphāpahaiḥ |<BR>
abhyajya svedayitvā ca veṇu-nāḍyā śanaiḥ śanaiḥ || 32 ||<BR>
vimlāpanārthaṃ mṛdnīyāt talenāṅguṣṭhakena vā |<BR>
yava-godhūma-mudgaiś ca siddha-piṣṭaiḥ pralepayet || 33 ||<BR>
     25.33dv  siddhaiḥ piṣṭaiḥ pralepayet     25.33dv  siddhaṃ piṣṭaṃ pralepayet    <BR>
25.33dv  dugdha-piṣṭaiḥ pralepayet<BR>
vilīyate sa cen naivaṃ tatas tam upanāhayet |<BR>
a-vidagdhas tathā śāntiṃ vidagdhaḥ pākam aśnute || 34 ||<BR>
sa-kola-tila-vallomā dadhy-amlā saktu-piṇḍikā |<BR>
sa-kiṇva-kuṣṭha-lavaṇā koṣṇā śastopanāhane || 35 ||<BR>
     25.35av  sa-kola-tila-vallūra-      25.35bv  -dadhy-amlā saktu-piṇḍikā<BR>
su-pakve piṇḍite śophe pīḍanair upapīḍite |<BR>
dāraṇaṃ dāraṇārhasya su-kumārasya ceṣyate || 36 ||<BR>
guggulv-atasi-go-danta-svarṇakṣīrī-kapota-viṭ |<BR>
kṣārauṣadhāni kṣārāś ca pakva-śopha-vidāraṇam || 37 ||<BR>
     25.37cv  kṣārauṣadhāni kṣāraś ca<BR>
pūya-garbhān aṇu-dvārān sotsaṅgān marma-gān api |<BR>
niḥ-snehaiḥ pīḍana-dravyaiḥ samantāt pratipīḍayet || 38 ||<BR>
śuṣyantaṃ samupekṣeta pralepaṃ pīḍanaṃ prati |<BR>
na mukhe cainam ālimpet tathā doṣaḥ prasicyate || 39 ||<BR>
kalāya-yava-godhūma-māṣa-mudga-hareṇavaḥ |<BR>
dravyāṇāṃ picchilānāṃ ca tvaṅ-mūlāni prapīḍanam || 40 ||<BR>
     25.40cv  dravyāṇāṃ picchilānāṃ tu     25.40cv  dravyāṇāṃ picchilānāṃ vā<BR>
saptasu kṣālanādyeṣu surasāragvadhādikau |<BR>
bhṛśaṃ duṣṭe vraṇe yojyau meha-kuṣṭha-vraṇeṣu ca || 41 ||<BR>
atha-vā kṣālanaṃ kvāthaḥ paṭolī-nimba-pattra-jaḥ |<BR>
a-viśuddhe viśuddhe tu nyagrodhādi-tvag-udbhavaḥ || 42 ||<BR>
     25.42av  atha-vā kṣālane kvāthaḥ<BR>
paṭolī-tila-yaṣṭy-āhva-trivṛd-dantī-niśā-dvayam |<BR>
nimba-pattrāṇi cālepaḥ sa-paṭur vraṇa-śodhanaḥ || 43 ||<BR>
     25.43dv  sa-paṭur vraṇa-śodhanam<BR>
vraṇān viśodhayed vartyā sūkṣmāsyān saṃdhi-marma-gān |<BR>
kṛtayā trivṛtā-dantī-lāṅgalī-madhu-saindhavaiḥ || 44 ||<BR>
vātābhibhūtān sāsrāvān dhūpayed ugra-vedanān |<BR>
yavājya-bhūrja-madana-śrīveṣṭaka-surāhvayaiḥ || 45 ||<BR>
nirvāpayed bhṛśaṃ śītaiḥ pitta-rakta-viṣolbaṇān |<BR>
śuṣkālpa-māṃse gambhīre vraṇa utsādanaṃ hitam || 46 ||<BR>
nyagrodha-padmakādibhyām aśvagandhā-balā-tilaiḥ |<BR>
adyān māṃsāda-māṃsāni vidhinopahitāni ca || 47 ||<BR>
     25.47dv  vihitopahitāni ca     25.47dv  vidhānopahitāni ca<BR>
māṃsaṃ māṃsāda-māṃsena vardhate śuddha-cetasaḥ |<BR>
utsanna-mṛdu-māṃsānāṃ vraṇānām avasādanam || 48 ||<BR>
     25.48bv  vardhate śuddha-tejasaḥ<BR>
jātī-mukula-kāsīsa-manohvāla-purāgnikaiḥ |<BR>
utsanna-māṃsān kaṭhinān kaṇḍū-yuktāṃś cirotthitān || 49 ||<BR>
vraṇān su-duḥkha-śodhyāṃś ca śodhayet kṣāra-karmaṇā |<BR>
sravanto 'śmarī-jā mūtraṃ ye cānye rakta-vāhinaḥ || 50 ||<BR>
     25.50av  vraṇān su-duḥkha-sādhyāṃś ca     25.50bv  yojayet kṣāra-karmaṇā    <BR>
25.50dv  ye cānye kṣata-vāhinaḥ<BR>
chinnāś ca saṃdhayo yeṣāṃ yathoktair ye ca śodhanaiḥ |<BR>
śodhyamānā na śudhyanti śodhyāḥ syus te 'gni-karmaṇā || 51 ||<BR>
     25.51bv  yathoktair ye ca sādhanaiḥ     25.51cv  sādhyamānā na sidhyanti     25.51dv <BR>
sādhyāḥ syus te 'gni-karmaṇā<BR>
     25.51dv  sādhyās te cāgni-karmaṇā<BR>
śuddhānāṃ ropaṇaṃ yojyam utsādāya yad īritam |<BR>
aśvagandhā ruhā lodhraṃ kaṭphalaṃ madhuyaṣṭikā || 52 ||<BR>
     25.52av  śuddhānāṃ ropaṇe yojyam<BR>
samaṅgā dhātakī-puṣpaṃ paramaṃ vraṇa-ropaṇam |<BR>
apeta-pūti-māṃsānāṃ māṃsa-sthānām a-rohatām || 53 ||<BR>
kalkaṃ saṃrohaṇaṃ kuryāt tilānāṃ madhukānvitam |<BR>
snigdhoṣṇa-tikta-madhura-kaṣāya-tvaiḥ sa sarva-jit || 54 ||<BR>
     25.54av  kalkaṃ saṃrohaṇe kuryāt     25.54av  kalkaḥ saṃrohaṇaṃ kuryāt     25.54bv <BR>
tilānāṃ madhukānvitaḥ<BR>
     25.54dv  -kaṣāyair eṣa sarva-jit<BR>
sa kṣaudra-nimba-pattrābhyāṃ yuktaḥ saṃśodhanaṃ param |<BR>
pūrvābhyāṃ sarpiṣā cāsau yuktaḥ syād āśu ropaṇaḥ || 55 ||<BR>
     25.55bv  yuktaḥ saṃśodhanaḥ param     25.55dv  yuktaḥ syād api ropaṇaḥ<BR>
tila-vad yava-kalkaṃ tu ke-cid icchanti tad-vidaḥ |<BR>
sāsra-pitta-viṣāgantu-gambhīrān soṣmaṇo vraṇān || 56 ||<BR>
kṣīra-ropaṇa-bhaiṣajya-śṛtenājyena ropayet |<BR>
ropaṇauṣadha-siddhena tailena kapha-vāta-jān || 57 ||<BR>
kācchī-lodhrābhayā-sarja-sindūrāñjana-tutthakam |<BR>
cūrṇitaṃ taila-madanair yuktaṃ ropaṇam uttamam || 58 ||<BR>
     25.58av  kākṣī-lodhrābhayā-sarja-     25.58av  kāṅkṣī-lodhrābhayā-sarja-<BR>
samānāṃ sthira-māṃsānāṃ tvak-sthānāṃ cūrṇa iṣyate |<BR>
kakubhodumbarāśvattha-jambū-kaṭphala-lodhra-jaiḥ || 59 ||<BR>
     25.59bv  tvak-sthānāṃ cūrṇam iṣyate<BR>
tvak-cūrṇaiś cūrṇitā vraṇāḥ tvak-cūrṇaiś cūrṇitā vraṇāḥ |<BR>
lākṣā-manohvā-mañjiṣṭhā-haritāla-niśā-dvayaiḥ || 60 ||<BR>
     25.60av  tvacam āśu nigṛhṇāti     25.60bv  tvak-cūrṇaiś cūrṇito vraṇaḥ<BR>
pralepaḥ sa-ghṛta-kṣaudras tvag-viśuddhi-karaḥ param |<BR>
kālīyaka-latāmrāsthi-hema-kālā-rasottamaiḥ || 61 ||<BR>
     25.61av  pralepaḥ sa-ghṛta-kṣaudrais<BR>
lepaḥ sa-go-maya-rasaḥ sa-varṇa-karaṇaḥ param |<BR>
dagdho vāraṇa-danto 'ntar-dhūmaṃ tailaṃ rasāñjanam || 62 ||<BR>
     25.62bv  sa-varṇa-karaṇo bhavet     25.62dv  -dhūmas tailaṃ rasāñjanam<BR>
roma-saṃjanano lepas tad-vat taila-pariplutā |<BR>
catuṣ-pān-nakha-romāsthi-tvak-śṛṅga-khura-jā maṣī || 63 ||<BR>
vraṇinaḥ śastra-karmoktaṃ pathyā-pathyānnam ādiśet |<BR>
dve pañca-mūle vargaś ca vāta-ghno vātike hitaḥ || 64 ||<BR>
     25.64av  vraṇināṃ śastra-karmoktaṃ     25.64bv  yat pathyā-pathyam ādiśet<BR>
nyagrodha-padmakādyau tu tad-vat pitta-pradūṣite |<BR>
āragvadhādiḥ śleṣma-ghnaḥ kaphe miśrās tu miśra-je || 65 ||<BR>
     25.65dv  kaphe miśras tu miśra-je     25.65dv  kaphe miśrās tu miśrake<BR>
ebhiḥ prakṣālanaṃ lepo ghṛtaṃ tailaṃ rasa-kriyā |<BR>
cūrṇo vartiś ca saṃyojya vraṇe sapta yathā-yatham || 66 ||<BR>
     25.66av  ebhiḥ prakṣālanālepa-     25.66bv  -ghṛta-taila-rasa-kriyāḥ<BR>
jātī-nimba-paṭola-pattra-kaṭukā-dārvī-niśā-śārivā- || 67a ||<BR>
-mañjiṣṭhābhaya-siktha-tuttha-madhukair naktāhva-bījānvitaiḥ || 67b ||<BR>
     25.67bv  -mañjiṣṭhābhaya-siktha-tuttha-madhukair naktāhva-bījais tathā<BR>
sarpiḥ sādhyam anena sūkṣma-vadanā marmāśritāḥ kledino || 67c ||<BR>
     25.67cv  sarpiḥ sādhyam anena sūkṣma-vadanā marmāśritāḥ srāviṇo<BR>
     25.67cv  sarpiḥ siddham anena sūkṣma-vadanā marmāśritāḥ kledino<BR>
gambhīrāḥ sa-rujo vraṇāḥ sa-gatayaḥ śudhyanti rohanti ca || 67d ||<BR>
     25.67dv  gambhīrāḥ sa-rujo vraṇāḥ sa-gatikāḥ śudhyanti rohanti ca<BR>
sādhitaṃ sva-rase tailaṃ kākamācyāś catur-guṇe |<BR>
gati-bhājām api hitaṃ vraṇānāṃ ropaṇaṃ param || 67+1 ||<BR>
     25.67+1cv  gati-bhājām api varaṃ<BR>
<BR>
Uttarasthāna <BR>
sadyo-vraṇā ye sahasā saṃbhavanty abhighātataḥ |<BR>
an-antair api tair aṅgam ucyate juṣṭam aṣṭa-dhā || 1 ||<BR>
ghṛṣṭāvakṛtta-vicchinna-pravilambita-pātitam |<BR>
viddhaṃ bhinnaṃ vidalitaṃ tatra ghṛṣṭaṃ lasīkayā || 2 ||<BR>
     26.2bv  -pravilambi-nipātitam<BR>
rakta-leśena vā yuktaṃ sa-ploṣaṃ chedanāt sravet |<BR>
avagāḍhaṃ tataḥ kṛttaṃ vicchinnaṃ syāt tato 'pi ca || 3 ||<BR>
pravilambi sa-śeṣe 'sthni patitaṃ pātitaṃ tanoḥ |<BR>
sūkṣmāsya-śalya-viddhaṃ tu viddhaṃ koṣṭha-vivarjitam || 4 ||<BR>
     26.4av  pravilambi sa-śeṣāsthi<BR>
bhinnam anyad vidalitaṃ majja-rakta-pariplutam |<BR>
prahāra-pīḍanotpeṣāt sahāsthnā pṛthu-tāṃ gatam || 5 ||<BR>
     26.5cv  prahāra-pīḍanotpātaiḥ     26.5cv  prahāra-pīḍanāt teṣāṃ<BR>
sadyaḥ sadyo-vraṇaṃ siñced atha yaṣṭy-āhva-sarpiṣā |<BR>
tīvra-vyathaṃ kavoṣṇena balā-tailena vā punaḥ || 6 ||<BR>
kṣatoṣmaṇo nigrahārthaṃ tat-kālaṃ visṛtasya ca |<BR>
kaṣāya-śīta-madhura-snigdhā lepādayo hitāḥ || 7 ||<BR>
sadyo-vraṇeṣv āyateṣu saṃdhānārthaṃ viśeṣataḥ |<BR>
madhu-sarpiś ca yuñjīta pitta-ghnīś ca himāḥ kriyāḥ || 8 ||<BR>
     26.8cv  madhu-sarpiḥ prayuñjīta<BR>
sa-saṃrambheṣu kartavyam ūrdhvaṃ cādhaś ca śodhanam |<BR>
upavāso hitaṃ bhuktaṃ pratataṃ rakta-mokṣaṇam || 9 ||<BR>
     26.9cv  upavāso hitas tatra<BR>
ghṛṣṭe vidalite caiṣa su-tarām iṣyate vidhiḥ |<BR>
tayor hy alpaṃ sravaty asraṃ pākas tenāśu jāyate || 10 ||<BR>
aty-artham asraṃ sravati prāya-śo 'nya-tra vikṣate |<BR>
tato rakta-kṣayād vāyau kupite 'ti-rujā-kare || 11 ||<BR>
     26.11av  aty-artham asraṃ vamati     26.11bv  prāya-śo 'nya-tra ca kṣate<BR>
sneha-pāna-parīṣeka-sveda-lepopanāhanam |<BR>
sneha-vastiṃ ca kurvīta vāta-ghnauṣadha-sādhitam || 12 ||<BR>
     26.12dv  snehair vastiṃ ca kurvīta     26.12dv  vāta-ghnauṣadha-sādhitaiḥ<BR>
iti sāptāhikaḥ proktaḥ sadyo-vraṇa-hito vidhiḥ |<BR>
saptāhād gata-vege tu pūrvoktaṃ vidhim ācaret || 13 ||<BR>
     26.13av  iti saptāhikaḥ proktaḥ<BR>
prāyaḥ sāmānya-karmedaṃ vakṣyate tu pṛthak pṛthak |<BR>
ghṛṣṭe rujaṃ nigṛhyāśu vraṇe cūrṇāni yojayet || 14 ||<BR>
kalkādīny avakṛtte tu vicchinna-pravilambinoḥ |<BR>
sīvanaṃ vidhinoktena bandhanaṃ cānu pīḍanam || 15 ||<BR>
     26.15dv  bandhanaṃ cāśu pīḍanam<BR>
a-sādhyaṃ sphuṭitaṃ netram a-dīrṇaṃ lambate tu yat |<BR>
saṃniveśya yathā-sthānam a-vyāviddha-siraṃ bhiṣak || 16 ||<BR>
     26.16bv  udīrṇaṃ lambate tu yat     26.16cv  saṃniveśya yathā-sthānaṃ     26.16dv <BR>
sūcyā vidhyet sirāṃ bhiṣak<BR>
pīḍayet pāṇinā padma-palāśāntaritena tat |<BR>
tato 'sya secane nasye tarpaṇe ca hitaṃ haviḥ || 17 ||<BR>
     26.17dv  tarpaṇe kathitaṃ haviḥ<BR>
vipakvam ājaṃ yaṣṭy-āhva-jīvakarṣabhakotpalaiḥ |<BR>
sa-payaskaiḥ paraṃ tad dhi sarva-netrābhighāta-jit || 18 ||<BR>
gala-pīḍāvasanne 'kṣṇi vamanotkāsana-kṣavāḥ |<BR>
prāṇāyāmo 'tha-vā kāryaḥ kriyā ca kṣata-netra-vat || 19 ||<BR>
     26.19av  gala-pīḍo 'vasanne 'kṣṇi     26.19bv  vamanotkleśana-kṣavāḥ<BR>
karṇe sthānāc cyute syūte śrotas tailena pūrayet |<BR>
kṛkāṭikāyāṃ chinnāyāṃ nirgacchaty api mārute || 20 ||<BR>
     26.20av  karṇe sthāna-cyute syūte     26.20bv  srotas tailena pūrayet<BR>
samaṃ niveśya badhnīyāt syūtvā śīghraṃ nir-antaram |<BR>
ājena sarpiṣā cātra pariṣekaḥ praśasyate || 21 ||<BR>
     26.21av  samāṃ niveśya badhnīyāt     26.21cv  ājena sarpiṣā tatra<BR>
uttāno 'nnāni bhuñjīta śayīta ca su-yantritaḥ |<BR>
ghātaṃ śākhāsu tiryak-sthaṃ gātre samyaṅ-niveśite || 22 ||<BR>
syūtvā vellita-bandhena badhnīyād ghana-vāsasā |<BR>
carmaṇā goṣ-phaṇā-bandhaḥ kāryaś cā-saṃgate vraṇe || 23 ||<BR>
     26.23dv  kāryaś cāṃsa-gate vraṇe     26.23dv  kāryaś cāṃśa-gate vraṇe<BR>
pādau vilambi-muṣkasya prokṣya netre ca vāriṇā |<BR>
praveśya vṛṣaṇau sīvyet sevanyā tunna-saṃjñayā || 24 ||<BR>
     26.24dv  sevanyā picu-yuktayā     26.24dv  sīvanyā picu-yuktayā<BR>
kāryaś ca goṣ-phaṇā-bandhaḥ kaṭyām āveśya paṭṭakam |<BR>
sneha-sekaṃ na kurvīta tatra klidyati hi vraṇaḥ || 25 ||<BR>
     26.25dv  tatra klidyanti hi vraṇāḥ     26.25dv  tena klidyanti hi vraṇāḥ<BR>
kālānusāry-agurv-elā-jātī-candana-parpaṭaiḥ |<BR>
śilā-dārvy-amṛtā-tutthaiḥ siddhaṃ tailaṃ ca ropaṇam || 26 ||<BR>
     26.26bv  -jātī-candana-padmakaiḥ<BR>
chinnāṃ niḥśeṣataḥ śākhāṃ dagdhvā tailena yuktitaḥ |<BR>
badhnīyāt kośa-bandhena tato vraṇa-vad ācaret || 27 ||<BR>
     26.27bv  dagdhvā tailena yuktibhiḥ<BR>
kāryā śalyāhṛte viddhe bhaṅgād vidalite kriyā |<BR>
śiraso 'pahṛte śalye vāla-vartiṃ praveśayet || 28 ||<BR>
mastuluṅga-sruteḥ kruddho hanyād enaṃ calo 'nya-thā |<BR>
vraṇe rohati caikaikaṃ śanair apanayet kacam || 29 ||<BR>
     26.29av  mastuluṅga-srute kruddho<BR>
mastuluṅga-srutau khāden mastiṣkān anya-jīva-jān |<BR>
śalye hṛte 'ṅgād anyasmāt sneha-vartiṃ nidhāpayet || 30 ||<BR>
dūrāvagāḍhāḥ sūkṣmāsyā ye vraṇāḥ sruta-śoṇitāḥ |<BR>
secayec cakra-tailena sūkṣma-netrārpitena tān || 31 ||<BR>
bhinne koṣṭhe 'sṛjā pūrṇe mūrchā-hṛt-pārśva-vedanāḥ |<BR>
jvaro dāhas tṛḍ ādhmānaṃ bhaktasyān-abhinandanam || 32 ||<BR>
saṅgo viṇ-mūtra-marutāṃ śvāsaḥ svedo 'kṣi-rakta-tā |<BR>
loha-gandhi-tvam āsyasya syād gātre ca vi-gandha-tā || 33 ||<BR>
āmāśaya-sthe rudhire rudhiraṃ chardayaty api |<BR>
ādhmānenāti-mātreṇa śūlena ca viśasyate || 34 ||<BR>
     26.34dv  śūlena ca vinaśyati     26.34dv  śūlena ca viśiṣyate<BR>
pakvāśaya-sthe rudhire sa-śūlaṃ gauravaṃ bhavet |<BR>
nābher adhas-tāc chīta-tvaṃ khebhyo raktasya cāgamaḥ || 35 ||<BR>
a-bhinno 'py āśayaḥ sūkṣmaiḥ srotobhir abhipūryate |<BR>
asṛjā syandamānena pārśve mūtreṇa vasti-vat || 36 ||<BR>
tatrāntar-lohitaṃ śīta-pādocchvāsa-karānanam |<BR>
raktākṣaṃ pāṇdu-vadanam ānaddhaṃ ca vivarjayet || 37 ||<BR>
āmāśaya-sthe vamanaṃ hitaṃ pakvāśayāśrite |<BR>
virecanaṃ nirūhaṃ ca niḥ-snehoṣṇair viśodhanaiḥ || 38 ||<BR>
     26.38bv  hitaṃ pakvāśayāśraye     26.38bv  hitaṃ pakvāśaya-sthite     26.38dv <BR>
niḥ-snehoṣṇair viśodhanam<BR>
yava-kola-kulatthānāṃ rasaiḥ sneha-vivarjitaiḥ |<BR>
bhuñjītānnaṃ yavāgūṃ vā pibet saindhava-saṃyutām || 39 ||<BR>
     26.39dv  pibet saindhava-saṃyutam<BR>
ati-niḥsruta-raktas tu bhinna-koṣṭhaḥ pibed asṛk |<BR>
kliṣṭa-cchinnāntra-bhedena koṣṭha-bhedo dvi-dhā smṛtaḥ || 40 ||<BR>
     26.40av  ati-niḥsṛta-raktas tu     26.40cv  klinna-bhinnāntra-bhedena     26.40cv <BR>
śliṣṭa-cchinnāntra-bhedena<BR>
mūrchādayo 'lpāḥ prathame dvitīye tv ati-bādhakāḥ |<BR>
kliṣṭāntraḥ saṃśayī dehī chinnāntro naiva jīvati || 41 ||<BR>
     26.41cv  klinnāntraḥ saṃśayī dehī     26.41cv  kliṣṭāntraḥ saṃśaye dehī     26.41cv <BR>
śliṣṭāntraḥ saṃśayī dehī<BR>
     26.41dv  bhinnāntro naiva jīvati<BR>
yathā-svaṃ mārgam āpannā yasya viṇ-mūtra-mārutāḥ |<BR>
vy-upadravaḥ sa bhinne 'pi koṣṭhe jīvaty a-saṃśayam || 42 ||<BR>
a-bhinnam antraṃ niṣkrāntaṃ praveśyaṃ na tv ato 'nya-thā |<BR>
utpaṅgila-śiro-grastaṃ tad apy eke vadanti tu || 43 ||<BR>
     26.43cv  urogala-śiro-grastaṃ     26.43cv  uroṅgila-śiro-grastaṃ     26.43cv <BR>
pupuṅgala-śiro-grastaṃ<BR>
     26.43cv  vayaṅgila-śiro-grastaṃ<BR>
prakṣālya payasā digdhaṃ tṛṇa-śoṇita-pāṃsubhiḥ |<BR>
praveśayet kḷpta-nakho ghṛtenāktaṃ śanaiḥ śanaiḥ || 44 ||<BR>
kṣīreṇārdrī-kṛtaṃ śuṣkaṃ bhūri-sarpiḥ-pariplutam |<BR>
aṅgulyā pramṛśet kaṇṭhaṃ jalenodvejayed api || 45 ||<BR>
tathāntrāṇi viśanty antas tat-kālaṃ pīḍayanti ca |<BR>
vraṇa-saukṣmyād bahu-tvād vā koṣṭham antram an-āviśat || 46 ||<BR>
     26.46bv  tat-kālaṃ pīḍayeta ca<BR>
tat-pramāṇena jaṭharaṃ pāṭayitvā praveśayet |<BR>
yathā-sthānaṃ sthite samyak antre sīvyed anu vraṇam || 47 ||<BR>
     26.47cv  yathā-sthāna-sthite samyag<BR>
sthānād apetam ādatte jīvitaṃ kupitaṃ ca tat |<BR>
veṣṭayitvānu paṭṭena ghṛtena pariṣecayet || 48 ||<BR>
     26.48bv  jīvitaṃ kupitaṃ ca yat<BR>
cūrṇair yathoktaiḥ saṃdhānaṃ kṛtvā kṣaudra-ghṛta-plutaiḥ |<BR>
tataḥ kavalikāṃ dattvā veṣṭayed anu-pūrva-śaḥ || 48.1+1 ||<BR>
pāyayeta tataḥ koṣṇaṃ citrā-taila-yutaṃ payaḥ |<BR>
mṛdu-kriyārthaṃ śakṛto vāyoś cādhaḥ-pravṛttaye || 49 ||<BR>
     26.49av  pāyayet taṃ tataḥ koṣṇaṃ     26.49bv  citra-taila-yutaṃ payaḥ<BR>
anuvarteta varṣaṃ ca yathoktaṃ vraṇa-yantraṇām |<BR>
udarān medaso vartiṃ nirgatāṃ bhasmanā mṛdā || 50 ||<BR>
     26.50bv  yathoktaṃ vraṇa-yantraṇam<BR>
avakīrya kaṣāyair vā ślakṣṇair mūlais tataḥ samam |<BR>
dṛḍhaṃ baddhvā ca sūtreṇa vardhayet kuśalo bhiṣak || 51 ||<BR>
     26.51bv  ślakṣṇair mūle tataḥ samam     26.51bv  ślakṣṇaiś cūrṇais tataḥ samam<BR>
tīkṣṇenāgni-prataptena śastreṇa sakṛd eva tu |<BR>
syād anya-thā rug āṭopo mṛtyur vā chidyamānayā || 52 ||<BR>
sa-kṣaudre ca vraṇe baddhe su-jīrṇe 'nne ghṛtaṃ pibet |<BR>
kṣīraṃ vā śarkarā-citrā-lākṣā-gokṣurakaiḥ śṛtam || 53 ||<BR>
     26.53av  sa-kṣaudre tu vraṇe baddhe     26.53bv  su-jīrṇānno ghṛtaṃ pibet<BR>
rug-dāha-jit sa-yaṣṭy-āhvaiḥ paraṃ pūrvodito vidhiḥ |<BR>
medo-granthy-uditaṃ tatra tailam abhyañjane hitam || 54 ||<BR>
     26.54cv  medo-granthy-uditaṃ cātra<BR>
tālīśaṃ padmakaṃ māṃsī hareṇv-aguru-candanam |<BR>
haridre padma-bījāni sośīraṃ madhukaṃ ca taiḥ || 55 ||<BR>
pakvaṃ sadyo-vraṇeṣūktaṃ tailaṃ ropaṇam uttamam |<BR>
gūḍha-prahārābhihate patite viṣamoccakaiḥ || 56 ||<BR>
     26.56cv  mūḍha-prahārābhihate<BR>
kāryaṃ vātāsra-jit tṛpti-mardanābhyañjanādikam |<BR>
viśliṣṭa-dehaṃ mathitaṃ kṣīṇaṃ marmāhataṃ hatam || 57 ||<BR>
     26.57av  kuryād vātāsṛg-uktaṃ hi     26.57bv  -mardanābhyaṅga-śodhanam     26.57bv <BR>
mardanābhyaṅga-śodhanam<BR>
     26.57dv  kṣīṇaṃ marmāhatāhatam     26.57dv  kṣīṇaṃ marmāhataṃ ca tam<BR>
vāsayet taila-pūrṇāyāṃ droṇyāṃ māṃsa-rasāśinam || 57ū̆ab ||<BR>
<BR>
Uttarasthāna <BR>
pāta-ghātādibhir dve-dhā bhaṅgo 'sthnāṃ saṃdhy-a-saṃdhitaḥ |<BR>
prasāraṇākuñcanayor a-śaktiḥ saṃdhi-mukta-tā || 1 ||<BR>
     27.1bv  bhaṅgo 'sthnaḥ saṃdhy-a-saṃdhi-gaḥ     27.1bv  bhaṅgo 'sthnaḥ<BR>
saṃdhy-a-saṃdhitaḥ<BR>
itarasmin bhṛśaṃ śophaḥ sarvāvasthāsv ati-vyathā |<BR>
a-śaktiś ceṣṭite 'lpe 'pi pīḍyamāne sa-śabda-tā || 2 ||<BR>
     27.2bv  sarvāvasthāsv ati-vyathaḥ<BR>
samāsād iti bhaṅgasya lakṣaṇaṃ bahu-dhā tu tat |<BR>
bhidyate bhaṅga-bhedena tasya sarvasya sādhanam || 3 ||<BR>
yathā syād upayogāya tathā tad upadekṣyate |<BR>
prājyāṇu-dāri yat tv asthi sparśe śabdaṃ karoti yat || 4 ||<BR>
     27.4cv  prājyāṇu-dāri yac cāsthi<BR>
yatrāsthi-leśaḥ praviśen madhyam asthno vidāritaḥ |<BR>
bhagnaṃ yac cābhighātena kiñ-cid evāvaśeṣitam || 5 ||<BR>
     27.5cv  bhagnaṃ yad abhighātena     27.5cv  bhagnaṃ yad vābhighātena<BR>
unnamyamānaṃ kṣata-vad yac ca majjani majjati |<BR>
tad duḥ-sādhyaṃ kṛśā-śakta-vātalālpāśinām api || 6 ||<BR>
bhinnaṃ kapālaṃ yat kaṭyāṃ saṃdhi-muktaṃ cyutaṃ ca yat |<BR>
jaghanaṃ prati piṣṭaṃ ca bhagnaṃ yat tad vivarjayet || 7 ||<BR>
     27.7av  bhinnaṃ kapālaṃ yat kaṭyāḥ<BR>
a-saṃśliṣṭa-kapālaṃ ca lalāṭaṃ cūrṇitaṃ tathā |<BR>
yac ca bhagnaṃ bhavec chaṅkha-śiraḥ-pṛṣṭha-stanāntare || 8 ||<BR>
samyag-yamitam apy asthi dur-nyāsād dur-nibandhanāt |<BR>
saṃkṣobhād api yad gacched vi-kriyāṃ tad vivarjayet || 9 ||<BR>
     27.9dv  vi-kriyāṃ tac ca varjayet<BR>
ādito yac ca dur-jātam asthi saṃdhir athāpi vā |<BR>
taruṇāsthīni bhujyante bhajyante nalakāni tu || 10 ||<BR>
     27.10cv  taruṇāsthīni namyante     27.10dv  bhajyante nalakāni ca<BR>
kapālāni vibhidyante sphuṭanty anyāni bhūyasā |<BR>
athāvanatam unnamyam unnataṃ cāvapīḍayet || 11 ||<BR>
     27.11av  kapālāsthīni bhidyante<BR>
āñched atikṣiptam adho-gataṃ copari vartayet |<BR>
āñchanotpīḍanonnāma-carma-saṃkṣepa-bandhanaiḥ || 12 ||<BR>
     27.12av  āñched a-vikṣiptam adho-<BR>
saṃdhīñ charīra-gān sarvāṃś calān apy a-calān api |<BR>
ity etaiḥ sthāpanopāyaiḥ samyak saṃsthāpya niś-calam || 13 ||<BR>
     27.13dv  samyak saṃsthāpya niś-calān<BR>
paṭṭaiḥ prabhūta-sarpirbhiḥ veṣṭayitvā sukhais tataḥ |<BR>
kadambodumbarāśvattha-sarjārjuna-palāśa-jaiḥ || 14 ||<BR>
vaṃśodbhavair vā pṛthubhis tanubhiḥ su-niveśitaiḥ |<BR>
su-ślakṣṇaiḥ sa-pratistambhair valkalaiḥ śakalair api || 15 ||<BR>
     27.15cv  su-ślakṣṇaiḥ sa-pratistambhair<BR>
kuśāhvayaiḥ samaṃ bandhaṃ paṭṭasyopari yojayet |<BR>
śithilena hi bandhena saṃdhi-sthairyaṃ na jāyate || 16 ||<BR>
     27.16dv  saṃdheḥ sthairyaṃ na jāyate<BR>
gāḍhenāti rujā-dāha-pāka-śvayathu-saṃbhavaḥ |<BR>
try-ahāt try-ahād ṛtau gharme saptāhān mokṣayed dhime || 17 ||<BR>
     27.17av  gāḍhenāpi rujā-dāha-<BR>
sādhāraṇe tu pañcāhād bhaṅga-doṣa-vaśena vā |<BR>
nyagrodhādi-kaṣāyeṇa tataḥ śītena secayet || 18 ||<BR>
     27.18bv  bhagna-doṣa-vaśena vā     27.18bv  bhaṅge doṣa-vaśena vā<BR>
taṃ pañca-mūla-pakvena payasā tu sa-vedanam |<BR>
sukhoṣṇaṃ vāvacāryaṃ syāc cakra-tailaṃ vijānatā || 19 ||<BR>
     27.19av  pañca-mūla-vipakvena     27.19cc  sukhoṣṇam avacāryaṃ syāc<BR>
vibhajya deśaṃ kālaṃ ca vāta-ghnauṣadha-saṃyutam |<BR>
pratataṃ seka-lepāṃś ca vidadhyād bhṛśa-śītalān || 20 ||<BR>
     27.20av  vibhajya deśa-kālau ca     27.20bv  vāta-ghnauṣadha-sādhitam<BR>
gṛṣṭi-kṣīraṃ sa-sarpiṣkaṃ madhurauṣadha-sādhitam |<BR>
prātaḥ prātaḥ pibed bhagnaḥ śītalaṃ lākṣayā yutam || 21 ||<BR>
sa-vraṇasya tu bhagnasya vraṇo madhu-ghṛtottaraiḥ |<BR>
kaṣāyaiḥ pratisāryo 'tha śeṣo bhaṅgoditaḥ kramaḥ || 22 ||<BR>
     27.22cv  kaṣāyaiḥ pratisāryo vā<BR>
lambāni vraṇa-māṃsāni pralipya madhu-sarpiṣā |<BR>
saṃdadhīta vraṇān vaidyo bandhanaiś copapādayet || 23 ||<BR>
tān samān su-sthitāñ jñātvā phalinī-lodhra-kaṭphalaiḥ |<BR>
samaṅgā-dhātakī-yuktaiś cūrṇitair avacūrṇayet || 24 ||<BR>
dhātakī-lodhra-cūrṇair vā rohanty āśu tathā vraṇāḥ |<BR>
iti bhaṅga upakrāntaḥ sthira-dhātor ṛtau hime || 25 ||<BR>
māṃsalasyālpa-doṣasya su-sādhyo dāruṇo 'nya-thā |<BR>
pūrva-madhyānta-vayasām eka-dvi-tri-guṇaiḥ kramāt || 26 ||<BR>
     27.26bv  su-sādho dāruṇo 'nya-thā<BR>
māsaiḥ sthairyaṃ bhavet saṃdher yathoktaṃ bhajatāṃ vidhim |<BR>
kaṭī-jaṅghoru-bhagnānāṃ kapāṭa-śayanaṃ hitam || 27 ||<BR>
     27.27bv  yathoktaṃ bhajato vidhim<BR>
yantraṇārthaṃ tathā kīlāḥ pañca kāryā nibandhanāḥ |<BR>
jaṅghorvoḥ pārśvayor dvau dvau tala ekaś ca kīlakaḥ || 28 ||<BR>
śroṇyāṃ vā pṛṣṭha-vaṃśe vā vakṣasy akṣakayos tathā |<BR>
vimokṣe bhagna-saṃdhīnāṃ vidhim evaṃ samācaret || 29 ||<BR>
     27.29bv  vakṣasy aṃśakayos tathā     27.29bv  vaktrasyākṣakayos tathā     27.29dv <BR>
vidhim enaṃ samācaret<BR>
saṃdhīṃś cira-vimuktāṃs tu snigdha-svinnān mṛdū-kṛtān |<BR>
uktair vidhānair buddhyā ca yathā-svaṃ sthānam ānayet || 30 ||<BR>
     27.30av  saṃdhīṃś cira-vimuktāṃś ca     27.30cv  uktair vidhānair yuktyā ca    <BR>
27.30cv  uktair vidhānair yuktyā vā<BR>
a-saṃdhi-bhagne rūḍhe tu viṣamolbaṇa-sādhite |<BR>
āpothya bhaṅgaṃ yamayet tato bhagna-vad ācaret || 31 ||<BR>
     27.31av  a-saṃdhi-bhagne rūḍhe ca     27.31bv  viṣamolbaṇa-sādhanaiḥ<BR>
bhagnaṃ naiti yathā pākaṃ prayateta tathā bhiṣak |<BR>
pakva-māṃsa-sirā-snāyuḥ saṃdhiḥ śleṣaṃ na gacchati || 32 ||<BR>
     27.32av  bhaṅgo naiti yathā pākaṃ<BR>
vāta-vyādhi-vinirdiṣṭān snehān bhagnasya yojayet |<BR>
catuṣ-prayogān balyāṃś ca vasti-karma ca śīlayet || 33 ||<BR>
śāly-ājya-rasa-dugdhādyaiḥ pauṣṭikair a-vidāhibhiḥ |<BR>
mātrayopacared bhagnaṃ saṃdhi-saṃśleṣa-kāribhiḥ || 34 ||<BR>
glānir na śasyate tasya saṃdhi-viśleṣa-kṛd dhi sā || 35ab ||<BR>
lavaṇaṃ kaṭukaṃ kṣāram amlaṃ maithunam ātapam || 35cd ||<BR>
vyāyāmaṃ ca na seveta bhagno rūkṣaṃ ca bhojanam || 35ef ||<BR>
kṛṣṇāṃs tilān vi-rajaso dṛḍha-vastra-baddhān sapta kṣapā vahati vāriṇi vāsayet |<BR>
saṃśoṣayed anu-dinaṃ pravisārya caitān kṣīre tathaiva madhuka-kvathite ca toye || 36 ||<BR>
     27.36cv  saṃśoṣayed anu-dinaṃ pratisārya caitān     27.36cv  saṃśoṣayed anu-dinaṃ<BR>
pravibhāvya caitān<BR>
punar api pīta-payaskāṃs tān pūrva-vad eva śoṣitān bāḍham |<BR>
vigata-tuṣān a-rajaskān saṃcūrṇya su-cūrṇitair yuñjyāt || 37 ||<BR>
     27.37dv  saṃcūrṇya vicūrṇitair yuñjyāt<BR>
nalada-vālaka-lohitayaṣṭikā-nakha-miśi-plava-kuṣṭha-balā-trayaiḥ |<BR>
aguru-kuṅkuma-candana-śārivā-sarala-sarja-rasāmaradārubhiḥ || 38 ||<BR>
padmakādi-gaṇopetais tila-piṣṭaṃ tataś ca tat |<BR>
samasta-gandha-bhaiṣajya-siddha-dugdhena pīḍayet || 39 ||<BR>
     27.39bv  tila-piṣṭaṃ tataś ca tam<BR>
śaileya-rāsnāṃśumatī-kaseru-kālānusārī-nata-pattra-lodhraiḥ |<BR>
sa-kṣīraśuklaiḥ sa-payaḥ sa-dūrvais tailaṃ pacet tan naladādibhiś ca || 40 ||<BR>
     27.40cv  tvak-kṣīra-yuktaiḥ payasā sa-dūrvais     27.40cv  sa-kṣīra-yuktais payasā<BR>
sa-dūrvais<BR>
     27.40cv  sa-kṣīra-yuktais sa-payaḥ sa-dūrvais<BR>
gandha-tailam idam uttamam asthi-sthairya-kṛj jayati cāśu vikārān |<BR>
vāta-pitta-janitān ati-vīryān vyāpino 'pi vividhair upayogaiḥ || 41 ||<BR>
     27.41cv  vāta-pitta-janitān ati-vīryaṃ     27.41cv  vāta-pitta-janitān ati-vīrya-<BR>
     27.41dv  -vyāpino 'pi vividhair upayogaiḥ<BR>
<BR>
Uttarasthāna <BR>
hasty-aśva-pṛṣṭha-gamana-kaṭhinotkaṭakāsanaiḥ |<BR>
arśo-nidānābhihitair aparaiś ca niṣevitaiḥ || 1 ||<BR>
     28.1bv  -kaṭhinotkaṭukāsanaiḥ<BR>
an-iṣṭā-dṛṣṭa-pākena sadyo vā sādhu-garhaṇaiḥ |<BR>
prāyeṇa piṭikā-pūrvo yo 'ṅgule dvy-aṅgule 'pi vā || 2 ||<BR>
     28.2av  an-iṣṭa-diṣṭa-pākena<BR>
pāyor vraṇo 'ntar bāhyo vā duṣṭāsṛṅ-māṃsa-go bhavet |<BR>
vasti-mūtrāśayābhyāsa-gata-tvāt syandanātmakaḥ || 3 ||<BR>
     28.3av  pāyau vraṇo 'ntar bāhyo vā<BR>
bhagandaraḥ sa sarvāṃś ca dārayaty a-kriyā-vataḥ |<BR>
bhaga-vasti-gudāṃs teṣu dīryamāṇeṣu bhūribhiḥ || 4 ||<BR>
     28.4av  bhagandaraḥ sa sarvaś ca     28.4av  bhagandaraḥ sa sarvasya<BR>
vāta-mūtra-śakṛc-chukraṃ khaiḥ sūkṣmair vamati kramāt |<BR>
doṣaiḥ pṛthag yutaiḥ sarvair āgantuḥ so 'ṣṭamaḥ smṛtaḥ || 5 ||<BR>
     28.5dv  āgantuś cāṣṭamaḥ smṛtaḥ<BR>
a-pakvaṃ piṭikāṃ āhuḥ pāka-prāptaṃ bhagandaram |<BR>
gūḍha-mūlāṃ sa-saṃrambhāṃ rug-āḍhyāṃ rūḍha-kopinīm || 6 ||<BR>
bhagandara-karīṃ vidyāt piṭikāṃ na tv ato 'nya-thā |<BR>
tatra śyāvāruṇā toda-bheda-sphuraṇa-ruk-karī || 7 ||<BR>
piṭikā mārutāt pittād uṣṭra-grīvā-vad ucchritā |<BR>
rāgiṇī tanur ūṣmāḍhyā jvara-dhūmāyanānvitā || 8 ||<BR>
     28.8cv  rāgiṇī tanu-sūkṣmā ca<BR>
sthirā snigdhā mahā-mūlā pāṇḍuḥ kaṇḍū-matī kaphāt |<BR>
śyāvā tāmrā sa-dāhoṣā ghora-rug vāta-pitta-jā || 9 ||<BR>
     28.9cv  śyāva-tāmrā sa-dāhoṣā<BR>
pāṇḍurā kiñ-cid-ā-śyāvā kṛcchra-pākā kaphānilāt |<BR>
pādāṅguṣṭha-samā sarvair doṣair nānā-vidha-vyathā || 10 ||<BR>
śūlā-rocaka-tṛḍ-dāha-jvara-cchardir-upadrutā |<BR>
vraṇa-tāṃ yānti tāḥ pakvāḥ pramādāt tatra vāta-jā || 11 ||<BR>
cīyate 'ṇu-mukhaiś chidraiḥ śata-ponaka-vat kramāt |<BR>
acchaṃ sravadbhir āsrāvam ajasraṃ phena-saṃyutam || 12 ||<BR>
     28.12av  dīryate 'ṇu-mukhaiś chidraiḥ     28.12bv  śata-ponaka-vaktra-vat<BR>
śata-ponaka-saṃjño 'yam uṣṭra-grīvas tu pitta-jaḥ |<BR>
bahu-picchā-parisrāvī parisrāvī kaphodbhavaḥ || 13 ||<BR>
vāta-pittāj parikṣepī parikṣipya gudaṃ gatiḥ |<BR>
jāyate paritas tatra prākāraṃ parikheva ca || 14 ||<BR>
     28.14dv  prākāra-parikheva ca<BR>
ṛjur vāta-kaphād ṛjvyā gudo gatyātra dīryate |<BR>
kapha-pitte tu pūrvotthaṃ dur-nāmāśritya kupyataḥ || 15 ||<BR>
     28.15bv  gudo gatyā tu dīryate     28.15bv  gudo gatyā nu dīryate     28.15cv <BR>
kapha-pitte tu pūrvoktaṃ<BR>
arśo-mūle tataḥ śophaḥ kaṇḍū-dāhādi-mān bhavet |<BR>
sa śīghraṃ pakva-bhinno 'sya kledayan mūlam arśasaḥ || 16 ||<BR>
sravaty ajasraṃ gatibhir ayam arśo-bhagandaraḥ |<BR>
sarva-jaḥ śambukāvartaḥ śambūkāvarta-saṃnibhaḥ || 17 ||<BR>
gatayo dārayanty asmin rug-vegair dāruṇair gudam |<BR>
asthi-leśo 'bhyavahṛto māṃsa-gṛddhyā yadā gudam || 18 ||<BR>
kṣiṇoti tiryaṅ nirgacchann un-mārgaṃ kṣatato gatiḥ |<BR>
syāt tataḥ pūya-dīrṇāyāṃ māṃsa-kothena tatra ca || 19 ||<BR>
     28.19av  kṣaṇoti tiryaṅ nirgacchan     28.19cv  syāt tadā pūya-dīrṇāyāṃ<BR>
jāyante kṛmayas tasya khādantaḥ parito gudam |<BR>
vidārayanti na cirād un-mārgī kṣata-jaś ca saḥ || 20 ||<BR>
     28.20av  jāyante kṛmayas tebhyaḥ     28.20dv  un-mārgī kṣata-jas tu saḥ<BR>
teṣu rug-dāha-kaṇḍv-ādīn vidyād vraṇa-niṣedhataḥ |<BR>
ṣaṭ kṛcchra-sādhanās teṣāṃ nicaya-kṣata-jau tyajet || 21 ||<BR>
     28.21bv  vidyād vraṇa-vibhaktitaḥ<BR>
pravāhiṇīṃ valīṃ prāptaṃ sevanīṃ vā samāśritam |<BR>
athāsya piṭikām eva tathā yatnād upācaret || 22 ||<BR>
śuddhy-asṛk-sruti-sekādyair yathā pākaṃ na gacchati |<BR>
pāke punar upasnigdhaṃ sveditaṃ cāvagāhataḥ || 23 ||<BR>
yantrayitvārśasam iva paśyet samyag bhagandaram |<BR>
arvācīnaṃ parācīnam antar-mukha-bahir-mukham || 24 ||<BR>
     28.24cv  avācīnaṃ parācīnam<BR>
athāntar-mukham eṣitvā samyak śastreṇa pāṭayet |<BR>
bahir-mukhaṃ ca niḥśeṣaṃ tataḥ kṣāreṇa sādhayet || 25 ||<BR>
agninā vā bhiṣak sādhu kṣāreṇaivoṣṭra-kandharam |<BR>
nāḍīr ekāntarāḥ kṛtvā pāṭayec chata-ponakam || 26 ||<BR>
     28.26cv  nāḍīm ekāntaraṃ kṛtvā     28.26dv  pāṭayec chata-ponake<BR>
tāsu rūḍhāsu śeṣāś ca mṛtyur dīrṇe gude 'nya-thā |<BR>
parikṣepiṇi cāpy evaṃ nāḍy-uktaiḥ kṣāra-sūtrakaiḥ || 27 ||<BR>
arśo-bhagandare pūrvam arśāṃsi pratisādhayet |<BR>
tyaktvopacaryaḥ kṣata-jaḥ śalyaṃ śalya-vatas tataḥ || 28 ||<BR>
     28.28bv  arśāṃsi pratisārayet<BR>
āharec ca tathā dadyāt kṛmi-ghnaṃ lepa-bhojanam |<BR>
piṇḍa-nāḍy-ādayaḥ svedāḥ su-snigdhā ruji pūjitāḥ || 29 ||<BR>
     28.29av  āhareta tathā dadyāt     28.29av  āharet tat tathā dadyāt     28.29av  āharet<BR>
tu tathā dadyāt<BR>
sarva-tra ca bahu-cchidre chedān ālocya yojayet |<BR>
go-tīrtha-sarvato-bhadra-dala-lāṅgala-lāṅgalān || 30 ||<BR>
     28.30av  sarva-trāpi bahu-cchidre<BR>
pārśvaṃ gatena śastreṇa cchedo go-tīrthako mataḥ |<BR>
sarvataḥ sarvato-bhadraḥ pārśva-cchedo 'rdha-lāṅgalaḥ || 31 ||<BR>
     28.31av  pārśva-gatena śastreṇa     28.31av  pārśvāgatena śastreṇa<BR>
pārśva-dvaye lāṅgalakaḥ samastāṃś cāgninā dahet |<BR>
āsrāva-mārgān niḥśeṣaṃ naivaṃ vikurute punaḥ || 32 ||<BR>
     28.32cv  āsrāva-mārgān niḥśeṣān<BR>
yateta koṣṭha-śuddhau ca bhiṣak tasyāntarāntarā |<BR>
lepo vraṇe biḍālāsthi tri-phalā-rasa-kalkitam || 33 ||<BR>
     28.33av  yateta koṣṭha-śuddhyai ca     28.33av  yateta koṣṭha-saṃśuddhau    <BR>
28.33dv  tri-phalā-rasa-kalkitaḥ<BR>
jyotiṣmatī-malayu-lāṅgali-śelu-pāṭhā-kumbhāgni-sarja-karavīra-vacā-sudhārkaiḥ |<BR>
abhyañjanāya vipaceta bhagandarāṇāṃ tailaṃ vadanti paramaṃ hitam etad eṣām || 34 ||<BR>
     28.34bv  -kumbhāgni-sarji-karavīra-vacā-sudhārkaiḥ<BR>
     28.34dv  tailaṃ vadanti paramaṃ hitam etad eva<BR>
madhuka-lodhra-kaṇā-truṭi-reṇukā-dvi-rajanī-phalinī-paṭu-śārivāḥ |<BR>
kamala-kesara-padmaka-dhātakī-madana-sarja-rasāmaya-rodikāḥ || 35 ||<BR>
     28.35dv  -madana-sarja-rasāmaya-lodhrakāḥ<BR>
sa-bījapūra-cchadanair ebhis tailaṃ vipācitam |<BR>
bhagandarāpacī-kuṣṭha-madhu-meha-vraṇāpaham || 36 ||<BR>
madhu-taila-yutā viḍaṅga-sāra-tri-phalā-māgadhikā-kaṇāś ca līḍhāḥ |<BR>
kṛmi-kuṣṭha-bhagandara-prameha-kṣata-nāḍī-vraṇa-ropaṇā bhavanti || 37 ||<BR>
     28.37bv  -tri-phalā-māgadhikoṣaṇāś ca līḍhāḥ     28.37dv <BR>
-kṣata-nāḍī-vraṇa-rohaṇā bhavanti<BR>
amṛtā-truṭi-vella-vatsakaṃ kali-pathyāmalakāni gugguluḥ |<BR>
krama-vṛddham idaṃ madhu-drutaṃ piṭikā-sthaulya-bhagandarāñ jayet || 38 ||<BR>
     28.38cv  krama-vṛddham idaṃ madhu-plutaṃ<BR>
māgadhikāgni-kaliṅga-viḍaṅgair bilva-ghṛtaiḥ sa-varā-pala-ṣaṭkaiḥ |<BR>
guggulunā sadṛśena sametaiḥ kṣaudra-yutaiḥ sakalāmaya-nāśaḥ || 39 ||<BR>
     28.39av  māgadhikāgni-kaliṅga-viḍaṅgais     28.39bv  tulya-ghṛtaiḥ<BR>
sa-varā-pala-ṣaṭkaiḥ<BR>
guggulu-pañca-palaṃ palikāṃśā māgadhikā tri-phalā ca pṛthak syāt |<BR>
tvak-truṭi-karṣa-yutaṃ madhu-līḍhaṃ kuṣṭha-bhagandara-gulma-gati-ghnam || 40 ||<BR>
śṛṅgavera-rajo-yuktaṃ tad eva ca su-bhāvitam |<BR>
kvāthena daśa-mūlasya viśeṣād vāta-roga-jit || 41 ||<BR>
uttamā-khadira-sāra-jaṃ rajaḥ śīlayann asana-vāri-bhāvitam |<BR>
hanti tulya-mahiṣākṣa-mākṣikaṃ kuṣṭha-meha-piṭikā-bhagandarān || 42 ||<BR>
     28.42bv  śīlayed anala-vāri-bhāvitam     28.42bv  śīlayed asana-vāri-bhāvitam<BR>
     28.42cv  hanti tulya-mahiṣākhya-mākṣikaṃ<BR>
bhagandareṣv eṣa viśeṣa uktaḥ śeṣāṇi tu vyañjana-sādhanāni |<BR>
vraṇādhikārāt pariśīlanāc ca samyag viditvaupayikaṃ vidadhyāt || 43 ||<BR>
     28.43dv  samyag viditvauṣadhikaṃ vidadhyāt<BR>
aśva-pṛṣṭha-gamanaṃ cala-rodhaṃ madya-maithunam a-jīrṇam a-sātmyam |<BR>
sāhasāni vividhāni ca rūḍhe vatsaraṃ parihared adhikaṃ vā || 44 ||<BR>
     28.44dv  vatsaraṃ parihared adhikaṃ ca<BR>
<BR>
Uttarasthāna <BR>
kapha-pradhānāḥ kurvanti medo-māṃsāsra-gā malāḥ |<BR>
vṛttonnataṃ yaṃ śvayathuṃ sa granthir grathanāt smṛtaḥ || 1 ||<BR>
     29.1dv  sa granthir granthanāt smṛtaḥ<BR>
doṣāsra-māṃsa-medo-'sthi-sirā-vraṇa-bhavā nava |<BR>
te tatra vātād āyāma-toda-bhedānvito 'sitaḥ || 2 ||<BR>
sthānāt sthānāntara-gatir a-kasmād dhāni-vṛddhi-mān |<BR>
mṛdur vastir ivānaddho vibhinno 'cchaṃ sravaty asṛk || 3 ||<BR>
pittāt sa-dāhaḥ pītābho rakto vā pacyate drutam |<BR>
bhinno 'sram uṣṇaṃ sravati śleṣmaṇā nī-rujo ghanaḥ || 4 ||<BR>
śītaḥ sa-varṇaḥ kaṇḍū-mān pakvaḥ pūyaṃ sraved ghanam |<BR>
doṣair duṣṭe 'sṛji granthir bhaven mūrchatsu jantuṣu || 5 ||<BR>
sirā-māṃsaṃ ca saṃśritya sa-svāpaḥ pitta-lakṣaṇaḥ |<BR>
māṃsalair dūṣitaṃ māṃsam āhārair granthim āvahet || 6 ||<BR>
snigdhaṃ mahāntaṃ kaṭhinaṃ sirā-naddhaṃ kaphākṛtim |<BR>
pravṛddhaṃ medurair medo nītaṃ māṃse 'tha-vā tvaci || 7 ||<BR>
vāyunā kurute granthiṃ bhṛśaṃ snigdhaṃ mṛduṃ calam |<BR>
śleṣma-tulyākṛtiṃ deha-kṣaya-vṛddhi-kṣayodayam || 8 ||<BR>
sa vibhinno ghanaṃ medas tāmrāsita-sitaṃ sravet |<BR>
asthi-bhaṅgābhighātābhyām unnatāvanataṃ tu yat || 9 ||<BR>
     29.9av  sa vibhinno ghanaṃ medaḥ     29.9bv  pūyaṃ tāmrāsitaṃ sravet     29.9cv <BR>
asthi-bhagnābhighātābhyām<BR>
so 'sthi-granthiḥ padātes tu sahasāmbho-'vagāhanāt |<BR>
vyāyāmād vā pratāntasya sirā-jālaṃ sa-śoṇitam || 10 ||<BR>
vāyuḥ saṃpīḍya saṃkocya vakrī-kṛtya viśoṣya ca |<BR>
niḥ-sphuraṃ nī-rujaṃ granthiṃ kurute sa sirāhvayaḥ || 11 ||<BR>
     29.11av  vāyuḥ prapīḍya saṃkocya<BR>
a-rūḍhe rūḍha-mātre vā vraṇe sarva-rasāśinaḥ |<BR>
sārdre vā bandha-rahite gātre 'śmābhihate 'tha-vā || 12 ||<BR>
vāto 'sram a-srutaṃ duṣṭaṃ saṃśoṣya grathitaṃ vraṇam |<BR>
kuryāt sa-dāhaḥ kaṇḍū-mān vraṇa-granthir ayaṃ smṛtaḥ || 13 ||<BR>
     29.13av  vāyuḥ prakupitaḥ kṣipraṃ     29.13bv  prāpya marmāśritaṃ vraṇam<BR>
sādhyā doṣāsra-medo-jā na tu sthūla-kharāś calāḥ |<BR>
marma-kaṇṭhodara-sthāś ca mahat tu granthito 'rbudam || 14 ||<BR>
     29.14bv  na tu sthūlāḥ kharāś calāḥ     29.14dv  mahāṃs tu granthito 'rbudam<BR>
tal-lakṣaṇaṃ ca medo-'ntaiḥ ṣo-ḍhā doṣādibhis tu tat |<BR>
prāyo medaḥ-kaphāḍhya-tvāt sthira-tvāc ca na pacyate || 15 ||<BR>
sirā-sthaṃ śoṇitaṃ doṣaḥ saṃkocyāntaḥ prapīḍya ca |<BR>
pācayeta tad ānaddhaṃ sāsrāvaṃ māṃsa-piṇḍitam || 16 ||<BR>
     29.16bv  saṃkocyānu prapīḍya ca     29.16bv  saṃkocyānu prapīḍya vā     29.16bv <BR>
saṃkocyāntaḥ prapīḍya vā<BR>
     29.16dv  sa-srāvaṃ māṃsa-piṇḍa-tām<BR>
māṃsāṅkuraiś citaṃ yāti vṛddhiṃ cāśu sravet tataḥ |<BR>
ajasraṃ duṣṭa-rudhiraṃ bhūri tac choṇitārbudam || 17 ||<BR>
     29.17bv  vṛddhaṃ cāśu sravet tataḥ<BR>
teṣv asṛṅ-māṃsa-je varjye catvāry anyāni sādhayet |<BR>
prasthitā vaṅkṣaṇorv-ādim adhaḥ-kāyaṃ kapholbaṇāḥ || 18 ||<BR>
doṣā māṃsāsra-gāḥ pādau kālenāśritya kurvate |<BR>
śanaiḥ śanair ghanaṃ śophaṃ ślīpadaṃ tat pracakṣate || 19 ||<BR>
     29.19dv  ślīpadaṃ tat pracakṣyate<BR>
paripoṭa-yutaṃ kṛṣṇam a-nimitta-rujaṃ kharam |<BR>
rūkṣaṃ ca vātāt pittāt tu pītaṃ dāha-jvarānvitam || 20 ||<BR>
     29.20cv  rūkṣaṃ ca vātāt pittāc ca     29.20cv  rūkṣaṃ ca ślīpadaṃ vātāt     29.20dv <BR>
pittād dāha-jvarānvitam<BR>
kaphād guru snigdham a-ruk citaṃ māṃsāṅkurair bṛhat |<BR>
tat tyajed vatsarātītaṃ su-mahat su-parisruti || 21 ||<BR>
     29.21bv  citaṃ māṃsāṅkurair mahat<BR>
pāṇi-nāsauṣṭha-karṇeṣu vadanty eke tu pāda-vat |<BR>
ślīpadaṃ jāyate tac ca deśe 'nūpe bhṛśaṃ bhṛśam || 22 ||<BR>
     29.22bv  vadanty anye tu pāda-vat<BR>
meda-sthāḥ kaṇṭha-manyākṣa-kakṣā-vaṅkṣaṇa-gā malāḥ |<BR>
sa-varṇān kaṭhinān snigdhān vārtākāmalakākṛtīn || 23 ||<BR>
     29.23av  meda-sthāḥ kaṇṭha-manyākṣi-<BR>
avagāḍhān bahūn gaṇḍāṃś cira-pākāṃś ca kurvate |<BR>
pacyante 'lpa-rujas te 'nye sravanty anye 'ti-kaṇḍurāḥ || 24 ||<BR>
     29.24cv  pacyante 'lpa-rujas tv anye     29.24dv  sravanty anye 'ti-kaṇḍulāḥ<BR>
naśyanty anye bhavanty anye dīrgha-kālānubandhinaḥ |<BR>
gaṇḍa-mālāpacī ceyaṃ dūrveva kṣaya-vṛddhi-bhāk || 25 ||<BR>
tāṃ tyajet sa-jvara-cchardi-pārśva-ruk-kāsa-pīnasām |<BR>
a-bhedāt pakva-śophasya vraṇe cā-pathya-sevinaḥ || 26 ||<BR>
     29.26bv  -pārśva-ruk-śvāsa-pīnasām     29.26dv  vraṇe vā-pathya-sevinaḥ<BR>
anupraviśya māṃsādīn dūraṃ pūyo 'bhidhāvati |<BR>
gatiḥ sā dūra-gamanān nāḍī nāḍīva saṃsruteḥ || 27 ||<BR>
nāḍy ekān-ṛjur anyeṣāṃ saivāneka-gatir gatiḥ |<BR>
sā doṣaiḥ pṛthag eka-sthaiḥ śalya-hetuś ca pañcamī || 28 ||<BR>
     29.28cv  doṣaiḥ pṛthak samastaiś ca<BR>
vātāt sa-ruk sūkṣma-mukhī vi-varṇā phenilodvamā |<BR>
sravaty abhyadhikaṃ rātrau pittāt tṛḍ-jvara-dāha-kṛt || 29 ||<BR>
pītoṣṇa-pūti-pūya-srud divā cāti niṣiñcati |<BR>
ghana-picchila-saṃsrāvā kaṇḍūlā kaṭhinā kaphāt || 30 ||<BR>
     29.30av  pītoṣṇa-pūti-pūyaṃ tu     29.30av  pītoṣṇa-pūti-pūyāśru     29.30av <BR>
pītoṣṇa-pūti-pūyāsrur<BR>
niśi cābhyadhika-kledā sarvaiḥ sarvākṛtiṃ tyajet || 31ab ||<BR>
     29.31bv  sarvaiḥ sarvākṛtis tyajet<BR>
antaḥ-sthitaṃ śalyam an-āhṛtaṃ tu karoti nāḍīṃ vahate ca sāsya || 31cd ||<BR>
     29.31dv  karoti nāḍīṃ vahate ca sāsyāt<BR>
phenānuviddhaṃ tanum alpam uṣṇaṃ sāsraṃ ca pūyaṃ sa-rujaṃ ca nityam || 31ef ||<BR>
     29.31ev  phenānuviddhaṃ tanum accham uṣṇaṃ<BR>
<BR>
Uttarasthāna <BR>
granthiṣv āmeṣu kartavyā yathā-svaṃ śopha-vat kriyā |<BR>
bṛhatī-citraka-vyāghrī-kaṇā-siddhena sarpiṣā || 1 ||<BR>
snehayec chuddhi-kāmaṃ ca tīkṣṇaiḥ śuddhasya lepanam |<BR>
saṃsvedya bahu-śo granthiṃ vimṛdnīyāt punaḥ punaḥ || 2 ||<BR>
eṣa vāte viśeṣeṇa kramaḥ pittāsra-je punaḥ |<BR>
jalaukaso himaṃ sarvaṃ kapha-je vātiko vidhiḥ || 3 ||<BR>
tathāpy a-pakvaṃ chittvainaṃ sthite rakte 'gninā dahet |<BR>
sādhv a-śeṣaṃ sa-śeṣo hi punar āpyāyate dhruvam || 4 ||<BR>
     30.4dv  punar ānahyate drutam<BR>
māṃsa-vraṇodbhavau granthī yāpayed evam eva ca |<BR>
kāryaṃ medo-bhave 'py etat taptaiḥ phalādibhiś ca tam || 5 ||<BR>
     30.5bv  pāṭayed evam eva ca<BR>
pramṛdyāt tila-digdhena cchannaṃ dvi-guṇa-vāsasā |<BR>
śastreṇa pāṭayitvā vā dahen medasi sūddhṛte || 6 ||<BR>
     30.6av  pramṛjyāt tila-digdhena     30.6dv  dahen medasi tūddhṛte<BR>
sirā-granthau nave peyaṃ tailaṃ sāhacaraṃ tathā |<BR>
upanāho 'nila-harair vasti-karma sirā-vyadhaḥ || 7 ||<BR>
arbude granthi-vat kuryāt yathā-svaṃ su-tarāṃ hitam |<BR>
ślīpade 'nila-je vidhyet snigdha-svinnopanāhite || 8 ||<BR>
ajā-śakṛc-chigru-mūla-lākṣā-surasa-kāñjikaiḥ || 8.1+(1)ab ||<BR>
     30.8.1+(1)bv  -lākṣā-rasa-sa-kāñjikaiḥ     30.8.1+(1)bv  -lavaṇa-kṣāra-kāñjikaiḥ<BR>
upodakā-pattra-piṇḍyā chadair ācchāditaṃ ghanam |<BR>
niveśya paṭṭaṃ badhnīyāc chāmyaty evaṃ navārbudam || 8.1+(2) ||<BR>
     30.8.1+(2)av  upodakārka-piṇyāka-     30.8.1+(2)bv  -cchadair ācchāditaṃ ghanam<BR>
jīrṇe cārka-cchada-sudhā-sāmudra-guḍa-kāñjikaiḥ |<BR>
pracchāne piṇḍikā baddhā granthy-arbuda-vilāyanī || 8.1+(3) ||<BR>
     30.8.1+(3)av  jīrṇārdrārka-cchada-sudhā-     30.8.1+(3)bv  -sāmudraṃ tulyakāmbubhiḥ<BR>
     30.8.1+(3)cv  pracchanne piṭikāṃ baddhvā     30.8.1+(3)cv  pracchānair piṇḍikāṃ<BR>
baddhvā<BR>
     30.8.1+(3)dv  granthy-arbuda-vilāyanam<BR>
sirām upari gulphasya dvy-aṅgule pāyayec ca tam |<BR>
māsam eraṇḍa-jaṃ tailaṃ go-mūtreṇa samanvitam || 9 ||<BR>
jīrṇe jīrṇānnam aśnīyāc chuṇṭhī-śṛta-payo-'nvitam |<BR>
traivṛtaṃ vā pibed evam a-śāntāv agninā dahet || 10 ||<BR>
gulphasyādhaḥ sirā-mokṣaḥ paitte sarvaṃ ca pitta-jit |<BR>
sirām aṅguṣṭhake viddhvā kapha-je śīlayed yavān || 11 ||<BR>
sa-kṣaudrāṇi kaṣāyāṇi vardhamānās tathābhayāḥ |<BR>
limpet sarṣapa-vārtākī-mūlābhyāṃ dhanvayātha-vā || 12 ||<BR>
     30.12dv  -mūlābhyāṃ dhānyayātha-vā<BR>
ūrdhvādhaḥ-śodhanaṃ peyam apacyāṃ sādhitaṃ ghṛtam |<BR>
dantī-dravantī-trivṛtā-jālinī-devadālibhiḥ || 13 ||<BR>
śīlayet kapha-medo-ghnaṃ dhūma-gaṇḍūṣa-nāvanam |<BR>
sirayāpahared raktaṃ piben mūtreṇa tārkṣya-jam || 14 ||<BR>
palam ardha-palaṃ vāpi karṣaṃ vāpy uṣṇa-vāriṇā |<BR>
kāñcanāra-tvacaṃ pītvā gaṇḍa-mālāṃ vyapohati || 14+(1) ||<BR>
     30.14+(1)bv  karṣaṃ voṣṇena vāriṇā<BR>
granthīn a-pakvān ālimpen nākulī-paṭu-nāgaraiḥ |<BR>
svinnān lavaṇa-poṭalyā kaṭhinān anu mardayet || 15 ||<BR>
śamī-mūlaka-śigrūṇāṃ bījaiḥ sa-yava-sarṣapaiḥ |<BR>
lepaḥ piṣṭo ṇmla-takreṇa granthi-gaṇḍa-vilāyanaḥ || 16 ||<BR>
     30.16av  śamī-mūlaka-śigrūttha-     30.16av  śamī-mūlaka-śigrūmā-     30.16bv  -bījaḥ<BR>
sa-yava-sarṣapaiḥ<BR>
     30.16bv  -bījaiḥ sa-yava-sarṣapaiḥ<BR>
kṣuṇṇāni nimba-pattrāṇi kḷptair bhallātakaiḥ saha |<BR>
śarāva-saṃpuṭe dagdhvā sārdhaṃ siddhārthakaiḥ samaiḥ || 16+(1) ||<BR>
     30.16+(1)av  jīrṇāni nimba-pattrāṇi     30.16+(1)bv  klinnair bhallātakaiḥ saha<BR>
     30.16+(1)bv  kṣiprair bhallātakaiḥ saha<BR>
etac chāgāmbunā piṣṭaṃ gaṇḍa-mālā-pralepanam || 16+(2)ab ||<BR>
     30.16+(2)bv  gaṇḍa-mālā-vilepanam<BR>
pākon-mukhān srutāsrasya pitta-śleṣma-harair jayet |<BR>
a-pakvān evo voddhṛtya kṣārāgnibhyām upācaret || 17 ||<BR>
kākādanī-lāṅgalikā-nahikottuṇḍikī-phalaiḥ |<BR>
jīmūta-bīja-karkoṭī-viśālā-kṛtavedhanaiḥ || 18 ||<BR>
     30.18bv  -nalikottuṇḍikī-phalaiḥ     30.18bv  -nalikottuṇḍakī-phalaiḥ     30.18bv <BR>
-nahikottaiṇḍukī-phalaiḥ<BR>
pāṭhānvitaiḥ palārdhāṃśair viṣa-karṣa-yutaiḥ pacet |<BR>
prasthaṃ karañja-tailasya nirguṇḍī-sva-rasāḍhake || 19 ||<BR>
     30.19av  pathyānvitaiḥ palārdhāṃśair<BR>
anena mālā gaṇḍānāṃ cira-jā pūya-vāhinī |<BR>
sidhyaty a-sādhya-kalpāpi pānābhyañjana-nāvanaiḥ || 20 ||<BR>
tailaṃ lāṅgalikī-kanda-kalka-pādaṃ catur-guṇe |<BR>
nirguṇḍī-sva-rase pakvaṃ nasyādyair apacī-praṇut || 21 ||<BR>
     30.21bv  -kalka-pāde catur-guṇe<BR>
bhadraśrī-dāru-marica-dvi-haridrā-trivṛd-ghanaiḥ |<BR>
manaḥśilāla-nalada-viśālā-karavīrakaiḥ || 22 ||<BR>
     30.22ac  bhadra-śrīdāru-marica-     30.22cv  manaḥśilāla-madana-<BR>
go-mūtra-piṣṭaiḥ palikair viṣasyārdha-palena ca |<BR>
brāhmī-rasārka-ja-kṣīra-go-śakṛd-rasa-saṃyutam || 23 ||<BR>
prasthaṃ sarṣapa-tailasya siddham āśu vyapohati |<BR>
pānādyaiḥ śīlitaṃ kuṣṭha-duṣṭa-nāḍī-vraṇāpacīḥ || 24 ||<BR>
     30.24cv  pānādyaiḥ śīlitaṃ kuṣṭhaṃ     30.24dv  duṣṭa-nāḍī-vraṇāpacīḥ<BR>
vacā-harītakī-lākṣā-kaṭu-rohiṇi-candanaiḥ |<BR>
tailaṃ prasādhitaṃ pītaṃ sa-mūlām apacīṃ jayet || 25 ||<BR>
śarapuṅkhodbhavaṃ mūlaṃ piṣṭaṃ taṇḍula-vāriṇā |<BR>
nasyāl lepāc ca duṣṭārur-apacī-viṣa-jantu-jit || 26 ||<BR>
mūlair uttamakāraṇyāḥ pīluparṇyāḥ sahācarāt |<BR>
sa-lodhrābhaya-yaṣṭy-āhva-śatāhvā-dvīpi-dārubhiḥ || 27 ||<BR>
     30.27av  mūlair uttamavāruṇyāḥ     30.27av  mūlair uttaravāruṇyāḥ     30.27av <BR>
mūlair uttaravāriṇyāḥ<BR>
tailaṃ kṣīra-samaṃ siddhaṃ nasye 'bhyaṅge ca pūjitam |<BR>
go-'vy-ajāśva-khurā dagdhāḥ kaṭu-tailena lepanam || 28 ||<BR>
     30.28cv  go-gajāśva-khurā dagdhāḥ<BR>
aiṅgudena tu kṛṣṇāhir vāyaso vā svayaṃ mṛtaḥ |<BR>
ity a-śāntau gadasyānya-pārśva-jaṅghā-samāśritam || 29 ||<BR>
     30.29cv  ity a-śāntau gade cānya-     30.29dv  -pārśve jaṅghā-samāśritam<BR>
vaster ūrdhvam adhas-tād vā medo hṛtvāgninā dahet |<BR>
sthitasyordhvaṃ padaṃ mitvā tan-mānena ca pārṣṇitaḥ || 30 ||<BR>
tata ūrdhvaṃ hared granthīn ity āha bhaga-vān nimiḥ || 31ab ||<BR>
pārṣṇiṃ prati dvā-daśa cāṅgulāni muktvendra-vastiṃ ca gadānya-pārśve || 31cd ||<BR>
vidārya matsyāṇḍa-nibhāni madhyāj jālāni karṣed iti suśrutoktiḥ || 31ef ||<BR>
ā-gulpha-karṇāt su-mitasya jantos tasyāṣṭa-bhāgaṃ khuḍakād vibhajya |<BR>
ghrāṇārjave 'dhaḥ sura-rāja-vaster bhittvākṣa-mātraṃ tv apare vadanti || 32 ||<BR>
     30.32cv  ghoṇārjave 'dhaḥ sura-rāja-vaster     30.32dv  bhittvākṣa-mātrām apare<BR>
vadanti<BR>
upanāhyānilān nāḍīṃ pāṭitāṃ sādhu lepayet |<BR>
pratyakpuṣpī-phala-yutais tailaiḥ piṣṭaiḥ sa-saindhavaiḥ || 33 ||<BR>
paittīṃ tu tila-mañjiṣṭhā-nāgadantī-niśā-dvayaiḥ |<BR>
ślaiṣmikīṃ tila-saurāṣṭrī-nikumbhāriṣṭa-saindhavaiḥ || 34 ||<BR>
śalya-jāṃ tila-madhv-ājyair lepayec chinna-śodhitām |<BR>
a-śastra-kṛtyām eṣiṇyā bhittvānte samyag-eṣitām || 35 ||<BR>
kṣāra-pītena sūtreṇa bahu-śo dārayed gatim |<BR>
vraṇeṣu duṣṭa-sūkṣmāsya-gambhīrādiṣu sādhanam || 36 ||<BR>
     30.36bv  bahu-śo pūrayed gatim<BR>
yā vartyo yāni tailāni tan nāḍīṣv api śasyate |<BR>
piṣṭaṃ cañcu-phalaṃ lepān nāḍī-vraṇa-haraṃ param || 37 ||<BR>
ghoṇṭā-phala-tvak lavaṇaṃ sa-lākṣaṃ būkasya pattraṃ vanitā-payaś ca |<BR>
snug-arka-dugdhānvita eṣa kalko vartī-kṛto hanty a-cireṇa nāḍīm || 38 ||<BR>
     30.38bv  cukrasya pattraṃ vanitā-payaś ca     30.38bv  vṛṣasya pattraṃ vanitā-payaś<BR>
ca<BR>
sāmudra-sauvarcala-sindhu-janma-su-pakva-ghoṇṭā-phala-veśma-dhūmāḥ |<BR>
āmrāta-gāyatri-ja-pallavāś ca kaṭaṅkaṭeryāv atha cetakī ca || 39 ||<BR>
     30.39dv  kaṭaṅkaṭeryāv atha ketakī ca     30.39dv  kaṭaṅkaṭeryāv atha dīnikā ca<BR>
kalke 'bhyaṅge cūrṇe vartyāṃ caiteṣu śīlyamāneṣu |<BR>
a-gatir iva naśyati gatiś capalā capaleṣu bhūtir iva || 40 ||<BR>
     30.40bv  vartyāṃ caiteṣu sevyamāneṣu<BR>
<BR>
Uttarasthāna <BR>
snigdhā sa-varṇā grathitā nī-rujā mudga-saṃnibhā |<BR>
piṭikā kapha-vātābhyāṃ bālānām ajagallikā || 1 ||<BR>
     31.1av  snigdhāḥ sa-varṇā grathitā     31.1cv  piṭikāḥ kapha-vātābhyāṃ     31.1dv <BR>
nī-rujā mudga-saṃmitā<BR>
     31.1dv  nī-rujā mudga-saṃnibhāḥ<BR>
yava-prakhyā yava-prakhyā tābhyāṃ māṃsāśritā ghanā |<BR>
a-vaktrā cālajī vṛttā stoka-pūyā ghanonnatā || 2 ||<BR>
     31.2av  yava-prakhyā yavākārā     31.2cv  a-vaktrāś cālajī-vṛttāḥ     31.2dv <BR>
stoka-pūyā ghanonnatāḥ<BR>
granthayaḥ pañca vā ṣaḍ vā kacchapī kacchaponnatāḥ |<BR>
karṇasyordhvaṃ samantād vā piṭikā kaṭhinogra-ruk || 3 ||<BR>
     31.3bv  kacchapī kacchaponnatā<BR>
śālūkābhā panasikā śophas tv alpa-rujaḥ sthiraḥ |<BR>
hanu-saṃdhi-samudbhūtas tābhyāṃ pāṣāṇa-gardabhaḥ || 4 ||<BR>
śālmalī-kaṇṭakākārāḥ piṭikāḥ sa-rujo ghanāḥ |<BR>
medo-garbhā mukhe yūnāṃ tābhyāṃ ca mukha-dūṣikāḥ || 5 ||<BR>
     31.5dv  tābhyāṃ ca mukha-dūṣakāḥ<BR>
te padma-kaṇṭakā jñeyā yaiḥ padmam iva kaṇṭakaiḥ |<BR>
cīyate nī-rujaiḥ śvetaiḥ śarīraṃ kapha-vāta-jaiḥ || 6 ||<BR>
pittena piṭikā vṛttā pakvodumbara-saṃnibhā |<BR>
mahā-dāha-jvara-karī vivṛtā vivṛtānanā || 7 ||<BR>
gātreṣv antaś ca vaktrasya dāha-jvara-rujānvitāḥ |<BR>
masūra-mātrās tad-varṇās tat-saṃjñāḥ piṭikā ghanāḥ || 8 ||<BR>
tataḥ kaṣṭa-tarāḥ sphoṭā visphoṭākhyā mahā-rujāḥ |<BR>
yā padma-karṇikākārā piṭikā piṭikācitā || 9 ||<BR>
sā viddhā vāta-pittābhyāṃ tābhyām eva ca gardabhī |<BR>
maṇḍalā vipulotsannā sa-rāga-piṭikācitā || 10 ||<BR>
kakṣeti kakṣāsanneṣu prāyo deśeṣu sānilāt |<BR>
pittād bhavanti piṭikāḥ sūkṣmā lājopamā ghanāḥ || 11 ||<BR>
     31.11dv  sūkṣmā jālopamā ghanāḥ<BR>
tādṛśī mahatī tv ekā gandha-nāmeti kīrtitā |<BR>
gharma-sveda-parīte 'ṅge piṭikāḥ sa-rujo ghanāḥ || 12 ||<BR>
rājīkā-varṇa-saṃsthāna-pramāṇā rājikāhvayāḥ |<BR>
doṣaiḥ pittolbaṇair mandair visarpati visarpa-vat || 13 ||<BR>
śopho '-pākas tanus tāmro jvara-kṛj jāla-gardabhaḥ |<BR>
malaiḥ pittolbaṇaiḥ sphoṭā jvariṇo māṃsa-dāraṇāḥ || 14 ||<BR>
     31.14dv  jvariṇo māṃsa-dāruṇāḥ     31.14dv  jvariṇo māṃsa-dāriṇaḥ<BR>
kakṣā-bhāgeṣu jāyante ye 'gny-ābhāḥ sāgni-rohiṇī |<BR>
pañcāhāt sapta-rātrād vā pakṣād vā hanti jīvitam || 15 ||<BR>
tri-liṅgā piṭikā vṛttā jatrūrdhvam irivellikā |<BR>
vidārī-kanda-kaṭhinā vidārī kakṣa-vaṅkṣaṇe || 16 ||<BR>
medo-'nila-kaphair granthiḥ snāyu-māṃsa-sirāśrayaiḥ |<BR>
bhinno vasājya-madhv-ābhaṃ sravet tatrolbaṇo 'nilaḥ || 17 ||<BR>
māṃsaṃ viśoṣya grathitāṃ śarkarāṃ upapādayet |<BR>
dur-gandhaṃ rudhiraṃ klinnaṃ nānā-varṇaṃ tato malāḥ || 18 ||<BR>
     31.18cv  dur-gandhi rudhiraṃ klinnaṃ<BR>
tāṃ srāvayanti nicitāṃ vidyāt tac charkarārbudam |<BR>
pāṇi-pāda-tale saṃdhau jatrūrdhvaṃ vopacīyate || 19 ||<BR>
     31.19av  tāṃ srāvayanti nicitā     31.19dv  jatrūrdhvaṃ copacīyate<BR>
valmīka-vac chanair granthis tad-vad bahv-aṇubhir mukhaiḥ |<BR>
rug-dāha-kaṇḍū-kledāḍhyair valmīko 'sau samasta-jaḥ || 20 ||<BR>
     31.20cv  rug-dāha-kaṇḍū-kledāḍhyo<BR>
śarkaronmathite pāde kṣate vā kaṇṭakādibhiḥ |<BR>
granthiḥ kīla-vad utsanno jāyate kadaraṃ tu tat || 21 ||<BR>
vega-saṃdhāraṇād vāyur apāno 'pāna-saṃśrayam |<BR>
aṇū-karoti bāhyāntar-mārgam asya tataḥ śakṛt || 22 ||<BR>
     31.22bv  apāno 'pāna-saṃśrayaḥ<BR>
kṛcchrān nirgacchati vyādhir ayaṃ ruddha-gudo mataḥ |<BR>
kuryāt pittānilaṃ pākaṃ nakha-māṃse sa-rug-jvaram || 23 ||<BR>
cipyam a-kṣata-rogaṃ ca vidyād upa-nakhaṃ ca tam |<BR>
kṛṣṇo 'bhighātād rūkṣaś ca kharaś ca ku-nakho nakhaḥ || 24 ||<BR>
     31.24bv  vidyād upa-nakhaṃ ca tat<BR>
duṣṭa-kardama-saṃsparśāt kaṇḍū-kledānvitāntarāḥ |<BR>
aṅgulyo 'lasam ity āhus tilābhāṃs tila-kālakān || 25 ||<BR>
kṛṣṇān a-vedanāṃs tvak-sthān māṣāṃs tān eva connatān |<BR>
maṣebhyas tūnnata-tarāṃś carma-kīlān sitāsitān || 26 ||<BR>
tathā-vidho jatu-maṇiḥ saha-jo lohitas tu saḥ |<BR>
kṛṣṇaṃ sitaṃ vā saha-jaṃ maṇḍalaṃ lāñchanaṃ samam || 27 ||<BR>
     31.27bv  sa-rujo lohitas tu saḥ<BR>
śoka-krodhādi-kupitād vāta-pittān mukhe tanu |<BR>
śyāmalaṃ maṇḍalaṃ vyaṅgaṃ vaktrād anya-tra nīlikā || 28 ||<BR>
paruṣaṃ paruṣa-sparśaṃ vyaṅgaṃ śyāvaṃ ca mārutāt |<BR>
pittāt tāmrāntam ā-nīlaṃ śvetāntaṃ kaṇḍu-mat kaphāt || 29 ||<BR>
     31.29cv  pittāt tāmraṃ tathā nīlaṃ     31.29dv  śvetābhaṃ kaṇḍu-mat kaphāt<BR>
raktād raktāntam ā-tāmraṃ sauṣaṃ cimicimāyate |<BR>
vāyunodīritaḥ śleṣmā tvacaṃ prāpya viśuṣyati || 30 ||<BR>
     31.30bv  mukhaṃ cimicimāyate<BR>
tatas tvag jāyate pāṇduḥ krameṇa ca vi-cetanā |<BR>
alpa-kaṇḍūr a-vikledā sā prasuptiḥ prasuptitaḥ || 31 ||<BR>
     31.31cv  alpa-kaṇḍūr apa-kledā<BR>
a-samyag-vamanodīrṇa-pitta-śleṣmānna-nigrahaiḥ |<BR>
maṇḍalāny ati-kaṇḍūni rāga-vanti bahūni ca || 32 ||<BR>
utkoṭhaḥ so 'nubaddhas tu koṭha ity abhidhīyate |<BR>
proktāḥ ṣaṭ-triṃśad ity ete kṣudra-rogā vibhāga-śaḥ || 33 ||<BR>
     31.33av  utkoṭhaḥ so 'nubandhas tu<BR>
yān a-vijñāya muhyeta cikitsāyāṃ cikitsakaḥ || 33+(1)ab ||<BR>
<BR>
Uttarasthāna <BR>
visrāvayej jalaukobhir a-pakvām ajagallikām |<BR>
svedayitvā yava-prakhyāṃ vilayāya pralepayet || 1 ||<BR>
dāru-kuṣṭha-manohvālair ity ā-pāṣāṇa-gardabhāt |<BR>
vidhis tāṃś cācaret pakvān vraṇa-vat sājagallikān || 2 ||<BR>
lodhra-kustumburu-vacāḥ pralepo mukha-dūṣike |<BR>
vaṭa-pallava-yuktā vā nārikelottha-śuktayaḥ || 3 ||<BR>
     32.3av  lodhra-kustumburu-vacā-     32.3bv  -pralepo mukha-dūṣike<BR>
a-śāntau vamanaṃ nasyaṃ lalāṭe ca sirā-vyadhaḥ |<BR>
nimbāmbu-vānto nimbāmbu-sādhitaṃ padma-kaṇṭake || 4 ||<BR>
pibet kṣaudrānvitaṃ sarpir nimbāragvadha-lepanam || 5ab ||<BR>
     32.5bv  nimbāragvadha-lepanaḥ<BR>
vivṛtādīṃs tu jālāntāṃś cikitset serivellikān || 5cd ||<BR>
     32.5dv  cikitsed irivellikām<BR>
pitta-visarpa-vat tad-vat pratyākhyāyāgni-rohiṇīm || 5ef ||<BR>
vilaṅghanaṃ rakta-vimokṣaṇaṃ ca virūkṣaṇaṃ kāya-viśodhanaṃ ca |<BR>
dhātrī-prayogāñ chiśira-pradehān kuryāt sadā jālaka-gardabhasya || 6 ||<BR>
     32.6bv  virūkṣaṇaṃ kāya-virecanaṃ ca     32.6cv  dhātrī-pradehāñ chiśira-prayogān<BR>
vidārikāṃ hṛte rakte śleṣma-granthi-vad ācaret |<BR>
medo-'rbuda-kriyāṃ kuryāt su-tarāṃ śarkarārbude || 7 ||<BR>
pravṛddhaṃ su-bahu-cchidraṃ sa-śophaṃ marmaṇi sthitam |<BR>
valmīkaṃ hasta-pāde ca varjayed itarat punaḥ || 8 ||<BR>
     32.8dv  varjayed itaraṃ punaḥ<BR>
śuddhasyāsre hṛte limpet sa-paṭv-ārevatāmṛtaiḥ |<BR>
śyāmā-kulatthikā-mūla-dantī-palala-saktubhiḥ || 9 ||<BR>
     32.9bv  sa-paṭv-āragvadhāmṛtaiḥ<BR>
pakve tu duṣṭa-māṃsāni gatīḥ sarvāś ca śodhayet |<BR>
śastreṇa samyag anu ca kṣāreṇa jvalanena vā || 10 ||<BR>
śastreṇotkṛtya niḥ-śeṣaṃ snehena kadaraṃ dahet |<BR>
niruddha-maṇi-vat kāryaṃ ruddha-pāyoś cikitsitam || 11 ||<BR>
     32.11av  śastreṇoddhṛtya niḥ-śeṣaṃ<BR>
cipyaṃ śuddhyā jitoṣmāṇaṃ sādhayec chastra-karmaṇā |<BR>
duṣṭaṃ ku-nakham apy evaṃ caraṇāv alase punaḥ || 12 ||<BR>
dhānyāmla-siktau kāsīsa-paṭolī-rocanā-tilaiḥ |<BR>
sa-nimba-pattrair ālimped dahet tu tila-kālakān || 13 ||<BR>
maṣāṃś ca sūrya-kāntena kṣāreṇa yadi vāgninā |<BR>
tad-vad utkṛtya śastreṇa carma-kīla-jatū-maṇī || 14 ||<BR>
lāñchanādi-traye kuryād yathāsannaṃ sirā-vyadham |<BR>
lepayet kṣīra-piṣṭaiś ca kṣīri-vṛkṣa-tvag-aṅkuraiḥ || 15 ||<BR>
     32.15av  nyacchādi-tritaye kuryād<BR>
vyaṅgeṣu cārjuna-tvag vā mañjiṣṭhā vā sa-mākṣikā |<BR>
lepaḥ sa-nava-nītā vā śvetāśva-khura-jā maṣī || 16 ||<BR>
     32.16av  vyaṅgeṣu vārjuna-tvag vā<BR>
rakta-candana-mañjiṣṭhā-kuṣṭha-lodhra-priyaṅgavaḥ |<BR>
vaṭāṅkurā masūrāś ca vyaṅga-ghnā mukha-kānti-dāḥ || 17 ||<BR>
dve jīrake kṛṣṇa-tilāḥ sarṣapāḥ payasā saha |<BR>
piṣṭāḥ kurvanti vaktrendum apāsta-vyaṅga-lāñchanam || 18 ||<BR>
kṣīra-piṣṭā ghṛta-kṣaudra-yuktā vā bhṛṣṭa-nis-tuṣāḥ |<BR>
masūrāḥ kṣīra-piṣṭā vā tīkṣṇāḥ śālmali-kaṇṭakāḥ || 19 ||<BR>
sa-guḍaḥ kola-majjā vā śaśāsṛk-kṣaudra-kalkitaḥ |<BR>
saptāhaṃ mātuluṅga-sthaṃ kuṣṭhaṃ vā madhunānvitam || 20 ||<BR>
     32.20dv  kuṣṭhaṃ vā madhukānvitam<BR>
piṣṭā vā chāga-payasā sa-kṣaudrā mausalī jaṭā |<BR>
gor asthi musalī-mūla-yuktaṃ vā sājya-mākṣikam || 21 ||<BR>
jambv-āmra-pallavā mastu haridre dve navo guḍaḥ |<BR>
lepaḥ sa-varṇa-kṛt piṣṭaṃ sva-rasena ca tindukam || 22 ||<BR>
utpalam utpala-kuṣṭhaṃ priyaṅgu-kālīyakaṃ badara-majjā |<BR>
idam udvartanam āsyaṃ karoti śatapattra-saṃkāśam || 23 ||<BR>
     32.23av  utpala-pattraṃ tagaraṃ     32.23dv  karoti śatapattrakākāram<BR>
ebhir evauṣadhaiḥ piṣṭair mukhābhyaṅgāya sādhayet |<BR>
yathā-doṣartukān snehān madhuka-kvātha-saṃyutaiḥ || 24 ||<BR>
yavān sarja-rasaṃ lodhram uśīraṃ madanaṃ madhu |<BR>
ghṛtaṃ guḍaṃ ca go-mūtre paced ā-darvi-lepanāt || 25 ||<BR>
     32.25bv  uśīraṃ candanaṃ madhu<BR>
tad abhyaṅgān nihanty āśu nīlikā-vyaṅga-dūṣikān |<BR>
mukhaṃ karoti padmābhaṃ pādau padma-dalopamau || 26 ||<BR>
     32.26bv  nīlikā-vyaṅga-dūṣakān<BR>
kuṅkumośīra-kālīya-lākṣā-yaṣṭy-āhva-candanam |<BR>
nyagrodha-pādāṃs taruṇān padmakaṃ padma-kesaram || 27 ||<BR>
sa-nīlotpala-mañjiṣṭhaṃ pālikaṃ salilāḍhake |<BR>
paktvā pādāvaśeṣeṇa tena piṣṭaiś ca kārṣikaiḥ || 28 ||<BR>
lākṣā-pattaṅga-mañjiṣṭhā-yaṣṭīmadhuka-kuṅkumaiḥ |<BR>
ajā-kṣīraṃ dvi-guṇitaṃ tailasya kuḍavaṃ pacet || 29 ||<BR>
     32.29cv  ajā-kṣīra-dvi-guṇitaṃ<BR>
nīlikā-palita-vyaṅga-valī-tilaka-dūṣikān |<BR>
hanti tan nasyam abhyastaṃ mukhopacaya-varṇa-kṛt || 30 ||<BR>
mañjiṣṭhā śabarodbhavas tubarikā lākṣā haridrā-dvayaṃ || 31a ||<BR>
nepālī haritāla-kuṅkuma-gadā go-rocanā gairikam || 31b ||<BR>
     32.31bv  nepālī haritāla-kuṅkuma-gadaṃ go-rocanā gairikam<BR>
pattraṃ pāṇḍu vaṭasya candana-yugaṃ kālīyakaṃ pāradaṃ || 31c ||<BR>
pattaṅgaṃ kanaka-tvacaṃ kamala-jaṃ bījaṃ tathā kesaram || 31d ||<BR>
sikthaṃ tutthaṃ padmakādyo vasājyaṃ majjā kṣīraṃ kṣīri-vṛkṣāmbu cāgnau |<BR>
siddhaṃ siddhaṃ vyaṅga-nīly-ādi-nāśe vaktre chāyām aindavīṃ cāśu dhatte || 32 ||<BR>
mārkava-sva-rasa-kṣīra-toyānīṣṭāni nāvane |<BR>
prasuptau vāta-kuṣṭhoktaṃ kuryād dāhaṃ ca vahninā || 33 ||<BR>
     32.33bv  -toya-piṣṭāni nāvane<BR>
utkoṭhe kapha-pittoktaṃ koṭhe sarvaṃ ca kauṣṭhikam || 33ū̆ab ||<BR>
<BR>
Uttarasthāna <BR>
strī-vyavāya-nivṛttasya sahasā bhajato 'tha-vā |<BR>
doṣādhyuṣita-saṃkīrṇa-malināṇu-rajaḥ-pathām || 1 ||<BR>
     33.1av  strīṃ vyavāya-nivṛttasya<BR>
anya-yonim an-icchantīm a-gamyāṃ nava-sūtikām |<BR>
dūṣitaṃ spṛśatas toyaṃ ratānteṣv api naiva vā || 2 ||<BR>
vivardhayiṣayā tīkṣṇān pralepādīn prayacchataḥ |<BR>
muṣṭi-danta-nakhotpīḍā-viṣa-vac-chūka-pātanaiḥ || 3 ||<BR>
     33.3dv  -viṣa-val-lūka-pātanaiḥ<BR>
vega-nigraha-dīrghāti-khara-sparśa-vighaṭṭanaiḥ |<BR>
doṣā duṣṭā gatā guhyaṃ trayo-viṃśatim āmayān || 4 ||<BR>
     33.4bv  -khara-sparśādi-ghaṭṭanaiḥ     33.4bv  -khara-śaṣpādi-ghaṭṭanaiḥ<BR>
janayanty upadaṃśādīn upadaṃśo 'tra pañca-dhā |<BR>
pṛthag doṣaiḥ sa-rudhiraiḥ samastaiś cātra mārutāt || 5 ||<BR>
     33.5av  janayanty avadaṃśādīn     33.5bv  avadaṃśo 'tra pañca-dhā<BR>
meḍhre śopho rujaś citrāḥ stambhas tvak-paripoṭanam |<BR>
pakvodumbara-saṃkāśaḥ pittena śvayathur jvaraḥ || 6 ||<BR>
     33.6av  meḍhra-śopho rujaś citrāḥ<BR>
śleṣmaṇā kaṭhinaḥ snigdhaḥ kaṇḍū-māñ chītalo guruḥ |<BR>
śoṇitenāsita-sphoṭa-saṃbhavo 'sra-srutir jvaraḥ || 7 ||<BR>
sarva-je sarva-liṅga-tvaṃ śvayathur muṣkayor api |<BR>
tīvrā rug āśu-pacanaṃ daraṇaṃ kṛmi-saṃbhavaḥ || 8 ||<BR>
     33.8dv  dāraṇaṃ kṛmi-saṃbhavaḥ<BR>
yāpyo raktodbhavas teṣāṃ mṛtyave saṃnipāta-jaḥ |<BR>
jāyante kupitair doṣair guhyāsṛk-piśitāśrayaiḥ || 9 ||<BR>
antar bahir vā meḍhrasya kaṇḍūlā māṃsa-kīlakāḥ |<BR>
picchilāsra-sravā yonau tad-vac ca cchattra-saṃnibhāḥ || 10 ||<BR>
te 'rśāṃsy upekṣayā ghnanti meḍhra-puṃs-tvaṃ bhagārtavaṃ |<BR>
guhyasya bahir antar vā piṭikāḥ kapha-rakta-jāḥ || 11 ||<BR>
     33.11bv  meḍhra-puṃs-tva-bhagārtavaṃ      33.11bv  meḍhraṃ puṃso bhagārtavaṃ<BR>
sarṣapā-māna-saṃsthānā ghanāḥ sarṣapikāḥ smṛtāḥ |<BR>
piṭikā bahavo dīrghā dīryante madhyataś ca yāḥ || 12 ||<BR>
so 'vamanthaḥ kaphāsṛgbhyāṃ vedanā-roma-harṣa-vān |<BR>
kumbhīkā rakta-pittotthā jāmbavāsthi-nibhāśu-jā || 13 ||<BR>
     33.13dv  jāmbavāsthi-nibhā-śubhā<BR>
alajīṃ meha-vad vidyād uttamāṃ pitta-rakta-jām |<BR>
piṭikāṃ māṣa-mudgābhāṃ piṭikā piṭikācitā || 14 ||<BR>
     33.14bv  uttamāṃ rakta-pitta-jām<BR>
karṇikā puṣkarasyeva jñeyā puṣkariketi sā |<BR>
pāṇibhyāṃ bhṛśa-saṃvyūḍhe saṃvyūḍha-piṭikā bhavet || 15 ||<BR>
mṛditaṃ mṛditaṃ vastra-saṃrabdhaṃ vāta-kopataḥ |<BR>
viṣamā kaṭhinā bhugnā vāyunāṣṭhīlikā smṛtā || 16 ||<BR>
     33.16av  mṛditaṃ mṛditaṃ yat tu     33.16av  mṛditaṃ mṛditaṃ vastu     33.16bv <BR>
saṃrabdhaṃ vāta-kopataḥ<BR>
vimardanādi-duṣṭena vāyunā carma meḍhra-jam |<BR>
nivartate sa-rug-dāhaṃ kva-cit pākaṃ ca gacchati || 17 ||<BR>
     33.17dv  kva-cit pākaṃ na gacchati<BR>
piṇḍitaṃ granthitaṃ carma tat pralambam adho maṇeḥ |<BR>
nivṛtta-saṃjñaṃ sa-kaphaṃ kaṇḍū-kāṭhinya-vat tu tat || 18 ||<BR>
     33.18av  piṇḍitaṃ granthitaṃ tac ca     33.18bv  vipralambam adho maṇeḥ     33.18bv <BR>
pravilambam adho maṇeḥ<BR>
dur-ūḍhaṃ sphuṭitaṃ carma nirdiṣṭam avapāṭikā |<BR>
vātena dūṣitaṃ carma maṇau saktaṃ ruṇaddhi cet || 19 ||<BR>
     33.19av  duḥ-sahaṃ sphuṭitaṃ carma     33.19bv  maṇau saktaṃ ruṇaddhi tat<BR>
sroto mūtraṃ tato 'bhyeti manda-dhāram a-vedanam |<BR>
maṇer vikāśa-rodhaś ca sa niruddha-maṇir gadaḥ || 20 ||<BR>
liṅgaṃ śūkair ivāpūrṇaṃ grathitākhyaṃ kaphodbhavam |<BR>
śūka-dūṣita-raktotthā sparśa-hānis tad-āhvayā || 21 ||<BR>
chidrair aṇu-mukhair yat tu mehanaṃ sarvataś citam |<BR>
vāta-śoṇita-kopena taṃ vidyāc chata-ponakam || 22 ||<BR>
pittāsṛgbhyāṃ tvacaḥ pākas tvak-pāko jvara-dāha-vān |<BR>
māṃs-pākaḥ sarva-jaḥ sarva-vedano māṃsa-śātanaḥ || 23 ||<BR>
sa-rāgair asitaiḥ sphoṭaiḥ piṭikābhiś ca pīḍitam |<BR>
mehanaṃ vedanā cogrā taṃ vidyād asṛg-arbudam || 24 ||<BR>
māṃsārbudaṃ prāg uditaṃ vidradhiś ca tri-doṣa-jaḥ |<BR>
kṛṣṇāni bhūtvā māṃsāni viśīryante samantataḥ || 25 ||<BR>
pakvāni saṃnipātena tān vidyāt tila-kālakān |<BR>
māṃsottham arbudaṃ pākaṃ vidradhiṃ tila-kālakān || 26 ||<BR>
caturo varjayed eṣāṃ śeṣāñ chīghram upācaret |<BR>
viṃśatir vyāpado yoner jāyante duṣṭa-bhojanāt || 27 ||<BR>
viṣama-sthāṅga-śayana-bhṛśa-maithuna-sevanaiḥ |<BR>
duṣṭārtavād apadravair bīja-doṣeṇa daivataḥ || 28 ||<BR>
     33.28cv  duṣṭārtavād upadravair<BR>
yonau kruddho 'nilaḥ kuryād ruk-todāyāma-supta-tāḥ |<BR>
pipīlikā-sṛptim iva stambhaṃ karkaśa-tāṃ svanam || 29 ||<BR>
     33.29cv  pipīlikā-gatim iva<BR>
phenilāruṇa-kṛṣṇālpa-tanu-rūkṣārtava-srutim |<BR>
sraṃsaṃ vaṅkṣaṇa-pārśvādau vyathāṃ gulmaṃ krameṇa ca || 30 ||<BR>
     33.30cv  ūru-vaṅkṣaṇa-pārśvādau     33.30cv  bhṛśaṃ vaṅkṣaṇa-pārśvādau<BR>
tāṃs tāṃś ca svān gadān vyāpad vātikī nāma sā smṛtā |<BR>
saivāti-caraṇā śopha-saṃyuktāti-vyavāyataḥ || 31 ||<BR>
     33.31av  tāṃs tāṃś ca sva-gadān vyāpad     33.31av  tāṃs tān svāṃs svān gadān<BR>
vyāpad<BR>
maithunād ati-bālāyāḥ pṛṣṭha-jaṅghoru-vaṅkṣaṇam |<BR>
rujan saṃdūṣayed yoniṃ vāyuḥ prāk-caraṇeti sā || 32 ||<BR>
vegodāvartanād yoniṃ prapīḍayati mārutaḥ |<BR>
sā phenilaṃ rajaḥ kṛcchrād udāvṛttaṃ vimuñcati || 33 ||<BR>
     33.33av  vegenāvartanād yoniṃ     33.33dv  udāvartaṃ vimuñcati     33.33dv <BR>
udāvartya vimuñcati<BR>
iyaṃ vyāpad udāvṛttā jāta-ghnī tu yadānilaḥ |<BR>
jātaṃ jātaṃ sutaṃ hanti raukṣyād duṣṭārtavodbhavam || 34 ||<BR>
     33.34av  iyaṃ vyāpad udāvartā<BR>
aty-āśitāyā viṣamaṃ sthitāyāḥ su-rate marut |<BR>
annenotpīḍito yoneḥ sthitaḥ srotasi vakrayet || 35 ||<BR>
sāsthi-māṃsaṃ mukhaṃ tīvra-rujam antar-mukhīti sā |<BR>
vātalāhāra-sevinyāṃ jananyāṃ kupito 'nilaḥ || 36 ||<BR>
     33.36bv  -rujaṃ vakra-mukhīti sā<BR>
striyo yonim aṇu-dvārāṃ kuryāt sūcī-mukhīti sā |<BR>
vega-rodhād ṛtau vāyur duṣṭo viṇ-mūtra-saṃgraham || 37 ||<BR>
karoti yoneḥ śoṣaṃ ca śuṣkākhyā sāti-vedanā |<BR>
ṣaḍ-ahāt sapta-rātrād vā śukraṃ garbhāśayān marut || 38 ||<BR>
vamet sa-ruṅ nī-rujo vā yasyāḥ sā vāminī matā |<BR>
yonau vātopataptāyāṃ strī-garbhe bīja-doṣataḥ || 39 ||<BR>
     33.39av  vamet sa-ruṅ nī-rujo vā hy     33.39bv  yasyāṃ sā vāminī matā     33.39bv <BR>
asyāṃ sā vāminī matā<BR>
nṛ-dveṣiṇy a-stanī ca syāt ṣaṇḍha-saṃjñān-upakramā |<BR>
duṣṭo viṣṭabhya yony-āsyaṃ garbha-koṣṭhaṃ ca mārutaḥ || 40 ||<BR>
kurute vivṛtāṃ srastāṃ vātikīm iva duḥkhitām |<BR>
utsanna-māṃsāṃ tām āhur mahā-yoniṃ mahā-rujām || 41 ||<BR>
yathā-svair dūṣaṇair duṣṭaṃ pittaṃ yonim upāśritam |<BR>
karoti dāha-pākoṣā-pūti-gandhi-jvarānvitām || 42 ||<BR>
     33.42dv  -pūti-gandha-jvarānvitām     33.42dv  -pūti-gandhāṃ jvarānvitām<BR>
bhṛśoṣṇa-bhūri-kuṇapa-nīla-pītāsitārtavām |<BR>
sā vyāpat paittikī rakta-yony-ākhyāsṛg-ati-sruteḥ || 43 ||<BR>
kapho 'bhiṣyandibhiḥ kruddhaḥ kuryād yonim a-vedanām |<BR>
śītalāṃ kaṇḍulāṃ pāṇḍu-picchilāṃ tad-vidha-srutim || 44 ||<BR>
sā vyāpac chlaiṣmikī vāta-pittābhyāṃ kṣīyate rajaḥ |<BR>
sa-dāha-kārśya-vaivarṇyaṃ yasyāḥ sā lohita-kṣayā || 45 ||<BR>
     33.45dv  yasyāṃ sā lohita-kṣayā<BR>
pittalāyā nṛ-saṃvāse kṣavathūdgāra-dhāraṇāt |<BR>
pitta-yuktena marutā yonir bhavati dūṣitā || 46 ||<BR>
śūnā sparśā-sahā sārtir nīla-pītāsra-vāhinī |<BR>
vasti-kukṣi-guru-tvātīsārā-rocaka-kāriṇī || 47 ||<BR>
śroṇi-vaṅkṣaṇa-ruk-toda-jvara-kṛt sā pariplutā |<BR>
vāta-śleṣmāmaya-vyāptā śveta-picchila-vāhinī || 48 ||<BR>
upaplutā smṛtā yonir viplutākhyā tv a-dhāvanāt |<BR>
saṃjāta-jantuḥ kaṇḍūlā kaṇḍvā cāti-rati-priyā || 49 ||<BR>
a-kāla-vāhanād vāyuḥ śleṣma-rakta-vimūrchitaḥ |<BR>
karṇikāṃ janayed yonau rajo-mārga-nirodhinīm || 50 ||<BR>
sā karṇinī tribhir doṣair yoni-garbhāśayāśritaiḥ |<BR>
yathā-svopadrava-karair vyāpat sā sāṃnipātikī || 51 ||<BR>
iti yoni-gadā nārī yaiḥ śukraṃ na pratīcchati |<BR>
tato garbhaṃ na gṛhṇāti rogāṃś cāpnoti dāruṇān || 52 ||<BR>
asṛg-darārśo-gulmādīn ābādhāṃś cānilādibhiḥ || 52ū̆ab ||<BR>
     33.52ū̆bv  ābādhāś cānilādibhiḥ<BR>
<BR>
Uttarasthāna <BR>
meḍhra-madhye sirāṃ vidhyed upadaṃśe navotthite |<BR>
śītāṃ kuryāt kriyāṃ śuddhiṃ virekeṇa viśeṣataḥ || 1 ||<BR>
     34.1bv  avadaṃśe navotthite<BR>
tila-kalka-ghṛta-kṣaudrair lepaḥ pakve tu pāṭite |<BR>
jambv-āmra-sumano-nīpa-śveta-kāmbojikāṅkurān || 2 ||<BR>
śallakī-badarī-bilva-palāśa-tiniśodbhavāḥ |<BR>
tvacaḥ kṣīri-drumāṇāṃ ca tri-phalāṃ ca pacej jale || 3 ||<BR>
sa kvāthaḥ kṣālanaṃ tena pakvaṃ tailaṃ ca ropaṇam |<BR>
tuttha-gairika-lodhrailā-manohvāla-rasāñjanaiḥ || 4 ||<BR>
     34.4av  sa kvāthaḥ kṣālane tena<BR>
hareṇu-puṣpa-kāsīsa-saurāṣṭrī-lavaṇottamaiḥ |<BR>
lepaḥ kṣaudra-drutaiḥ sūkṣmair upadaṃśa-vraṇāpahaḥ || 5 ||<BR>
     34.5dv  avadaṃśa-vraṇāpahaḥ<BR>
kapāle tri-phalā dagdhā sa-ghṛtā ropaṇaṃ param |<BR>
sāmānyaṃ sādhanam idaṃ prati-doṣaṃ tu śopha-vat || 6 ||<BR>
na ca yāti yathā pākaṃ prayateta tathā bhṛśam |<BR>
pakvaiḥ snāyu-sirā-māṃsaiḥ prāyo naśyati hi dhvajaḥ || 7 ||<BR>
arśasāṃ chinna-dagdhānāṃ kriyā kāryopadaṃśa-vat |<BR>
sarṣapā likhitāḥ sūkṣmaiḥ kaṣāyair avacūrṇayet || 8 ||<BR>
     34.8bv  kriyā kāryāvadaṃśa-vat     34.8cv  sarṣapāṃ likhitāṃ sūkṣmaiḥ<BR>
tair evābhyañjanaṃ tailaṃ sādhayed vraṇa-ropaṇam |<BR>
kriyeyam avamanthe 'pi raktaṃ srāvyaṃ tathobhayoḥ || 9 ||<BR>
kumbhīkāyāṃ hared raktaṃ pakvāyāṃ śodhite vraṇe |<BR>
tinduka-tri-phalā-lodhrair lepas tailaṃ ca ropaṇam || 10 ||<BR>
alajyāṃ sruta-raktāyām ayam eva kriyā-kramaḥ |<BR>
uttamākhyāṃ tu piṭikāṃ saṃchidya baḍiśoddhṛtām || 11 ||<BR>
kalkaiś cūrṇaiḥ kaṣāyāṇāṃ kṣaudra-yuktair upācaret |<BR>
kramaḥ pitta-visarpoktaḥ puṣkara-vyūḍhayor hitaḥ || 12 ||<BR>
tvak-pāke sparśa-hānyāṃ ca secayed mṛditaṃ punaḥ |<BR>
balā-tailena koṣṇena madhuraiś copanāhayet || 13 ||<BR>
     34.13av  tvak-pāke sparśa-hānyau vā<BR>
aṣṭhīlikāṃ hṛte rakte śleṣma-granthi-vad ācaret |<BR>
nivṛttaṃ sarpiṣābhyajya svedayitvopanāhayet || 14 ||<BR>
tri-rātraṃ pañca-rātraṃ vā su-snigdhaiḥ śālvaṇādibhiḥ |<BR>
svedayitvā tato bhūyaḥ snigdhaṃ carma samānayet || 15 ||<BR>
     34.15dv  snigdhaṃ carma samāharet<BR>
maṇiṃ prapīḍya śanakaiḥ praviṣṭe copanāhanam |<BR>
maṇau punaḥ punaḥ snigdhaṃ bhojanaṃ cātra śasyate || 16 ||<BR>
ayam eva prayojyaḥ syād avapāṭyām api kramaḥ |<BR>
nāḍīm ubhayato-dvārāṃ niruddhe jatunā sṛtām || 17 ||<BR>
     34.17dv  niruddhe jatunā śṛtām     34.17dv  niruddhe jatunā kṛtām<BR>
snehāktāṃ srotasi nyasya siñcet snehaiś calāpahaiḥ |<BR>
try-ahāt try-ahāt sthūla-tarāṃ nyasya nāḍīṃ vivardhayet || 18 ||<BR>
sroto-dvāram a-siddhau tu vidvān śastreṇa pāṭayet |<BR>
sevanīṃ varjayan yuñjyāt sadyaḥ-kṣata-vidhiṃ tataḥ || 19 ||<BR>
     34.19av  sroto-dvāram a-siddhau vā<BR>
granthitaṃ sveditaṃ nāḍyā snigdhoṣṇair upanāhayet |<BR>
limpet kaṣāyaiḥ sa-kṣaudrair likhitvā śata-ponakam || 20 ||<BR>
rakta-vidradhi-vat kāryā cikitsā śoṇitārbude |<BR>
vraṇopacāraṃ sarveṣu yathāvasthaṃ prayojayet || 21 ||<BR>
yoni-vyāpatsu bhūyiṣṭhaṃ śasyate karma vāta-jit |<BR>
snehana-sveda-vasty-ādi vāta-jāsu viśeṣataḥ || 22 ||<BR>
na hi vātād ṛte yonir vanitānāṃ praduṣyati |<BR>
ato jitvā tam anyasya kuryād doṣasya bheṣajam || 23 ||<BR>
     34.23cv  ato '-jitvā tam anyac ca     34.23cv  ato '-jitvā tam anyasya     34.23dv  na<BR>
kuryād doṣa-bheṣajam<BR>
pāyayeta balā-tailaṃ miśrakaṃ su-kumārakam |<BR>
snigdha-svinnāṃ tathā yoniṃ duḥ-sthitāṃ sthāpayet samām || 24 ||<BR>
     34.24av  pāyayec ca balā-tailaṃ     34.24av  pāyayet tāṃ balā-tailaṃ     34.24av <BR>
pāyayed vā balā-tailaṃ<BR>
pāṇinā namayej jihmāṃ saṃvṛtāṃ vyadhayet punaḥ |<BR>
praveśayen niḥsṛtāṃ ca vivṛtāṃ parivartayet || 25 ||<BR>
     34.25av  pāṇinā nāmayej jihmāṃ     34.25av  pāṇinonnamayej jihmāṃ     34.25bv <BR>
saṃvṛtāṃ vyāsayet punaḥ<BR>
sthānāpavṛttā yonir hi śalya-bhūtā striyo matā |<BR>
karmabhir vamanādyaiś ca mṛdubhir yojayet striyam || 26 ||<BR>
     34.26av  sthānāpavartā yonir hi<BR>
sarvataḥ su-viśuddhāyāḥ śeṣaṃ karma vidhīyate |<BR>
vasty-abhyaṅga-parīṣeka-pralepa-picu-dhāraṇam || 27 ||<BR>
     34.27av  sarvatas tu viśuddhāyāḥ<BR>
kāśmarya-tri-phalā-drākṣā-kāsamarda-niśā-dvayaiḥ |<BR>
guḍūcī-sairyakābhīru-śukanāsā-punarnavaiḥ || 28 ||<BR>
     34.28cv  guḍūcī-gairikābhīru-<BR>
parūṣakaiś ca vipacet prastham akṣa-samair ghṛtāt |<BR>
yoni-vāta-vikāra-ghnaṃ tat pītaṃ garbha-daṃ param || 29 ||<BR>
     34.29av  parūṣakaiś ca vipaced     34.29bv  prastham akṣa-samair ghṛtam     34.29bv <BR>
akṣaiḥ prastha-samaṃ ghṛtam<BR>
vacopakuñcikājājī-kṛṣṇā-vṛṣaka-saindhavam |<BR>
ajamodā-yava-kṣāra-śarkarā-citrakānvitam || 30 ||<BR>
piṣṭvā prasannayāloḍya khādet tad ghṛta-bharjitam |<BR>
yoni-pārśvārti-hṛd-roga-gulmārśo-vinivṛttaye || 31 ||<BR>
     34.31dv  -gulmārśo-'rti-nivṛttaye<BR>
vṛṣakaṃ mātuluṅgasya mūlāni madayantikām |<BR>
piben madyaiḥ sa-lavaṇais tathā kṛṣṇopakuñcike || 32 ||<BR>
     34.32av  vṛṣasya mātuluṅgasya     34.32dv  tathā kṛṣṇopakuñcikā<BR>
rāsnā-śvadaṃṣṭrā-vṛṣakaiḥ śṛtaṃ śūla-haraṃ payaḥ |<BR>
guḍūcī-tri-phalā-dantī-kvāthaiś ca pariṣecanam || 33 ||<BR>
nata-vārtākinī-kuṣṭha-saindhavāmaradārubhiḥ |<BR>
tailāt prasādhitād dhāryaḥ picur yonau rujāpahaḥ || 34 ||<BR>
pittalānāṃ tu yonīnāṃ sekābhyaṅga-picu-kriyāḥ |<BR>
śītāḥ pitta-jitaḥ kāryāḥ snehanārthaṃ ghṛtāni ca || 35 ||<BR>
     34.35av  pittalānāṃ ca yonīnāṃ<BR>
śatāvarī-mūla-tulā-catuṣkāt kṣuṇṇa-pīḍitāt |<BR>
rasena kṣīra-tulyena pācayeta ghṛtāḍhakam || 36 ||<BR>
jīvanīyaiḥ śatāvaryā mṛdvīkābhiḥ parūṣakaiḥ |<BR>
piṣṭaiḥ priyālaiś cākṣāṃśair dvi-balā-madhukānvitaiḥ || 37 ||<BR>
     34.37dv  madhukarddhi-balānvitaiḥ<BR>
siddha-śīte tu madhunaḥ pippalyāś ca palāṣṭakam |<BR>
śarkarāyā daśa-palaṃ kṣipel lihyāt picuṃ tataḥ || 38 ||<BR>
yony-asṛk-śukra-doṣa-ghnaṃ vṛṣyaṃ puṃ-savanaṃ param |<BR>
kṣataṃ kṣayam asṛk-pittaṃ kāsaṃ śvāsaṃ halīmakam || 39 ||<BR>
     34.39cv  kṣata-kṣayam asṛk-pittaṃ<BR>
kāmalāṃ vāta-rudhiraṃ visarpaṃ hṛc-chiro-graham |<BR>
apasmārārditāyāma-madonmādāṃś ca nāśayet || 40 ||<BR>
     34.40cv  apasmārārditāyāmān     34.40dv  madonmādāṃś ca nāśayet<BR>
evam eva payaḥ-sarpir jīvanīyopasādhitam |<BR>
garbha-daṃ pitta-jānāṃ ca rogāṇāṃ paramaṃ hitam || 41 ||<BR>
balā-droṇa-dvaya-kvāthe ghṛta-tailāḍhakaṃ pacet |<BR>
kṣīre catur-guṇe kṛṣṇā-kākanāsā-sitānvitaiḥ || 42 ||<BR>
jīvantī-kṣīra-kākolī-sthirā-vīrarddhi-jīvakaiḥ |<BR>
payasyā-śrāvaṇī-mudga-pīlu-māṣākhya-parṇibhiḥ || 43 ||<BR>
     34.43bv  -sthirā-vīrarddhi-jīrakaiḥ     34.43bv  -sthirā-vīrā-dvi-jīvakaiḥ     34.43dv <BR>
-pīlu-māṣākhukarṇibhiḥ<BR>
vāta-pittāmayān hatvā pānād garbhaṃ dadhāti tat |<BR>
rakta-yonyām asṛg-varṇair anubandham avekṣya ca || 44 ||<BR>
     34.44bv  pānād garbhaṃ dadāti tat<BR>
yathā-doṣodayaṃ yuñjyād rakta-sthāpanam auṣadham |<BR>
pāṭhāṃ jambv-āmrayor asthi śilodbhedaṃ rasāñjanam || 45 ||<BR>
mañjiṣṭhāguru-kaṭphala-musta-priyaṅgu-miśi-kuṣṭhaiḥ |<BR>
kaṭvaṅga-kuṭaja-śābara-kakubha-tvaṅ-madhuka-padmaka-madhūkaiḥ || 45.1+1 ||<BR>
     34.45.1+1av  mañjiṣṭhā-madhu-kaṭphala-<BR>
kuṅkuma-bilvātiviṣā-mākṣīka-rasāñjanaiḥ sa-kiñjalkaiḥ |<BR>
piṣṭair ghṛtaṃ vipakvaṃ dvi-guṇāja-kṣīra-saṃyuktam || 45.1+2 ||<BR>
strīṇām apatya-jananaṃ yoni-rujā-doṣa-jit sadā yuñjyāt |<BR>
uttara-vastiṣu sarpir yojyaṃ kalyāṇakaṃ nāma || 45.1+3 ||<BR>
ambaṣṭhāṃ śālmalī-picchāṃ samaṅgāṃ vatsaka-tvacam |<BR>
bāhlīka-bilvātiviṣā-lodhra-toyada-gairikam || 46 ||<BR>
     34.46bv  samaṅgāṃ vatsaka-tvacām<BR>
śuṇṭhī-madhūka-mācīka-rakta-candana-kaṭphalam |<BR>
kaṭvaṅga-vatsakānantā-dhātakī-madhukārjunam || 47 ||<BR>
     34.47av  śuṇṭhī-madhuka-mācīka-     34.47av  śuṇṭhī-madhuka-mādhvīka-    <BR>
34.47av  śuṇṭhī-madhuka-mārdvīka-<BR>
     34.47av  śuṇṭhī-madhuka-mārdvīkā-     34.47av  śuṇṭhī-madhūka-mṛdvīkā-    <BR>
34.47dv  -dhātakī-madhukāñjanam<BR>
puṣye gṛhītvā saṃcūrṇya sa-kṣaudraṃ taṇḍulāmbhasā |<BR>
pibed arśaḥsv atīsāre raktaṃ yaś copaveśyate || 48 ||<BR>
     34.48bv  sa-kṣaudraṃ taṇḍulāmbunā<BR>
doṣā jantu-kṛtā ye ca bālānāṃ tāṃś ca nāśayet |<BR>
yoni-doṣaṃ rajo-doṣaṃ śyāva-śvetāruṇāsitam || 49 ||<BR>
     34.49av  doṣā danta-kṛtā ye ca<BR>
cūrṇaṃ puṣyānugaṃ nāma hitam ātreya-pūjitam |<BR>
yonyāṃ balāsa-duṣṭāyāṃ sarvaṃ rūkṣoṣṇam auṣadham || 50 ||<BR>
dhātaky-āmalakī-pattra-sroto-ja-madhukotpalaiḥ |<BR>
jambv-āmra-sāra-kāsīsa-lodhra-kaṭphala-tindukaiḥ || 51 ||<BR>
saurāṣṭrikā-dāḍima-tvag-udumbara-śalāṭubhiḥ |<BR>
akṣa-mātrair ajā-mūtre kṣīre ca dvi-guṇe pacet || 52 ||<BR>
taila-prasthaṃ tad abhyaṅga-picu-vastiṣu yojayet |<BR>
tena śūnonnatā stabdhā picchilā srāviṇī tathā || 53 ||<BR>
     34.53cv  śūnottānonnatā stabdhā<BR>
viplutopaplutā yoniḥ sidhyet sa-sphoṭa-śūlinī |<BR>
yavānnam abhayāriṣṭaṃ sīdhu tailaṃ ca śīlayet || 54 ||<BR>
     34.54bv  sidhyeta sphoṭa-śūlinī<BR>
pippaly-ayo-rajaḥ-pathyā-prayogāṃś ca sa-mākṣikān |<BR>
kāsīsaṃ tri-phalā kāṅkṣī sāmra-jambv-asthi dhātakī || 55 ||<BR>
     34.55cv  kāsīsaṃ tri-phalā kācchī<BR>
paicchilye kṣaudra-saṃyuktaś cūrṇo vaiśadya-kārakaḥ |<BR>
palāśa-dhātakī-jambū-samaṅgā-moca-sarja-jaḥ || 56 ||<BR>
dur-gandhe picchile klede stambhanaś cūrṇa iṣyate |<BR>
āragvadhādi-vargasya kaṣāyaḥ pariṣecanam || 57 ||<BR>
     34.57dv  kaṣāyaḥ pariṣecane<BR>
stabdhānāṃ karkaśānāṃ ca kāryaṃ mārdava-kārakam |<BR>
dhāraṇaṃ vesavārasya kṛśarā-pāyasasya ca || 58 ||<BR>
dur-gandhānāṃ kaṣāyaḥ syāt tailaṃ vā kalka eva vā |<BR>
cūrṇo vā sarva-gandhānāṃ pūti-gandhāpakarṣaṇaḥ || 59 ||<BR>
     34.59dv  pūti-gandhy-apakarṣaṇaḥ<BR>
śleṣmalānāṃ kaṭu-prāyāḥ sa-mūtrā vastayo hitāḥ |<BR>
pitte sa-madhuka-kṣīrā vāte tailāmla-saṃyutāḥ || 60 ||<BR>
saṃnipāta-samutthāyāḥ karma sādhāraṇaṃ hitam |<BR>
evaṃ yoniṣu śuddhāsu garbhaṃ vindanti yoṣitaḥ || 61 ||<BR>
     34.61av  saṃnipāta-samutthāyāṃ     34.61dv  garbho bhavati yoṣitām<BR>
candano natayośīra-tiktā-padmebha-kesaraiḥ |<BR>
kuṭaja-tvak-phalaṃ mustaṃ jambv-āmrāsthi rasāñjanam || 61.1+1 ||<BR>
     34.61.1+1bv  -tiktā-padmebha-kesaram<BR>
padmakotpala-bilvābda-kaṭphalaiḥ sādhitā niśā |<BR>
dhātaky-ativiṣā-māṃsī-pāṭhā-moca-rasodakam || 61.1+2 ||<BR>
madhūkaṃ madhukānantā-śārivā-dāḍima-[tva]cam |<BR>
mṛl-lodhrārjuna-śaileya-samaṅgā nāgarāḥ samāḥ || 61.1+3 ||<BR>
cūrṇaṃ śreṣṭhāmbunā pītaṃ hanti lohita-mehinam |<BR>
mūrchā-tṛṣṇā-jvarārtāya raktātīsāra-mehinām || 61.1+4 ||<BR>
strīṇām asṛg-daraṃ yāti garbha-saṃsthāpanaṃ param || 61.1+5ab ||<BR>
a-duṣṭe prākṛte bīje jīvopakramaṇe sati |<BR>
pañca-karma-viśuddhasya puruṣasyāpi cendriyam || 62 ||<BR>
parīkṣya varṇair doṣāṇāṃ duṣṭaṃ tad-ghnair upācaret |<BR>
mañjiṣṭhā-kuṣṭha-tagara-tri-phalā-śarkarā-vacāḥ || 63 ||<BR>
rasaṃ śirīṣa-pattrāṇāṃ kalkaṃ ca ṣaḍ-ahaḥ pibet |<BR>
kṣīropanāśinā yoṣid ṛtu-snātā sutārthinī || 63.1+1 ||<BR>
dve niśe madhukaṃ medāṃ dīpyakaṃ kaṭu-rohiṇīm |<BR>
payasyā-hiṅgu-kākolī-vājigandhā-śatāvarīḥ || 64 ||<BR>
     34.64av  dve niśe madhukaṃ medā     34.64bv  dīpyakaḥ kaṭu-rohiṇī     34.64cv <BR>
payasyā hiṅgu kākolī<BR>
     34.64dv  vājigandhā śatāvarī<BR>
piṣṭvākṣāṃśā ghṛta-prasthaṃ pacet kṣīra-catur-guṇam |<BR>
yoni-śukra-pradoṣeṣu tat sarveṣu praśasyate || 65 ||<BR>
     34.65av  piṣṭvākṣāṃśair ghṛta-prasthaṃ     34.65bv  pacet kṣīraṃ catur-guṇam    <BR>
34.65bv  pacet kṣīre catur-guṇe<BR>
     34.65dv  tat sarveṣu ca śasyate<BR>
āyuṣyaṃ pauṣṭikaṃ medhyaṃ dhanyaṃ puṃ-savanaṃ param |<BR>
phala-sarpir iti khyātaṃ puṣpe pītaṃ phalāya yat || 66 ||<BR>
mriyamāṇa-prajānāṃ ca garbhiṇīnāṃ ca pūjitam |<BR>
etat paraṃ ca bālānāṃ graha-ghnaṃ deha-vardhanam || 67 ||<BR>
<BR>
Uttarasthāna <BR>
mathyamāne jala-nidhāv amṛtārthaṃ surāsuraiḥ |<BR>
jātaḥ prāg amṛtotpatteḥ puruṣo ghora-darśanaḥ || 1 ||<BR>
dīpta-tejāś catur-daṃṣṭro hari-keśo 'nalekṣaṇaḥ |<BR>
jagad viṣaṇṇaṃ taṃ dṛṣṭvā tenāsau viṣa-saṃjñitaḥ || 2 ||<BR>
     35.2bv  harit-keśo 'nalekṣaṇaḥ     35.2dv  tenāsau viṣa-saṃjñakaḥ<BR>
huṅ-kṛto brahmaṇā mūrtī tataḥ sthāvara-jaṅgame |<BR>
so 'dhyatiṣṭhan nijaṃ rūpam ujjhitvā vañcanātmakam || 3 ||<BR>
     35.3av  huṅ-kṛto brahmaṇā mūrtas     35.3av  huṅ-kṛto brahmaṇā mūrtīs     35.3bv <BR>
tataḥ sthāvara-jaṅgamam<BR>
     35.3bv  tataḥ sthāvara-jaṅgamam     35.3bv  tataḥ sthāvara-jaṅgamāt     35.3bv  tataḥ<BR>
sthāvara-jaṅgamāḥ<BR>
     35.3dv  ujjhitvā vañcanātmakaḥ<BR>
sthiram ity ulbaṇaṃ vīrye yat kandeṣu pratiṣṭhitam |<BR>
kālakūṭendravatsākhya-śṛṅgī-hālāhalādikam || 4 ||<BR>
sarpa-lūtādi-daṃṣṭrāsu dāruṇaṃ jaṅgamaṃ viṣam |<BR>
sthāvaraṃ jaṅgamaṃ ceti viṣaṃ proktam a-kṛtrimam || 5 ||<BR>
kṛtrimaṃ gara-saṃjñaṃ tu kriyate vividhauṣadhaiḥ |<BR>
hanti yoga-vaśenāśu cirāc cira-tarāc ca tat || 6 ||<BR>
śopha-pāṇḍūdaronmāda-dur-nāmādīn karoti vā |<BR>
tīkṣṇoṣṇa-rūkṣa-viśadaṃ vyavāyy āśu-karaṃ laghu || 7 ||<BR>
     35.7bv  -dur-nāmādīn karoti ca<BR>
vikāṣi sūkṣmam a-vyakta-rasaṃ viṣama-pāki ca |<BR>
ojaso viparītaṃ tat tīkṣṇādyair anvitaṃ guṇaiḥ || 8 ||<BR>
     35.8av  vikāśi sūkṣmam a-vyakta-     35.8av  vikāsi sūkṣmam a-vyakta-     35.8bv <BR>
-rasair yuktam a-pāki ca<BR>
     35.8cv  ojaso viparītaṃ tu<BR>
vāta-pittottaraṃ nṝṇāṃ sadyo harati jīvitam |<BR>
viṣaṃ hi dehaṃ saṃprāpya prāg dūṣayati śoṇitam || 9 ||<BR>
kapha-pittānilāṃś cānu samaṃ doṣān sahāśayān |<BR>
tato hṛdayam āsthāya dehocchedāya kalpate || 10 ||<BR>
     35.10bv  sama-doṣaṃ sahāśayān     35.10bv  samaṃ doṣān sahāya-vat     35.10bv <BR>
sama-doṣaṃ sahāya-vat<BR>
     35.10bv  sama-doṣaṃ sahāśrayam     35.10dv  deha-cchedāya kalpate<BR>
sthāvarasyopayuktasya vege pūrve prajāyate |<BR>
jihvāyāḥ śyāva-tā stambho mūrchā trāsaḥ klamo vamiḥ || 11 ||<BR>
     35.11bv  vegaḥ pūrvaṃ prajāyate     35.11bv  vege pūrve ca jāyate<BR>
dvitīye vepathuḥ svedo dāhaḥ kaṇṭhe ca vedanā |<BR>
viṣaṃ cāmāśayaṃ prāptaṃ kurute hṛdi vedanām || 12 ||<BR>
tālu-śoṣas tṛtīye tu śūlaṃ cāmāśaye bhṛśam |<BR>
dur-bale harite śūne jāyete cāsya locane || 13 ||<BR>
     35.13cv  dur-varṇe harite śūne     35.13cv  dur-varṇe harite śūnye<BR>
pakvāśaya-gate toda-hidhmā-kāsāntra-kūjanam |<BR>
caturthe jāyate vege śirasaś cāti-gauravam || 14 ||<BR>
     35.14av  pakvāśaya-gate todo     35.14bv  hidhmā kāsāntra-kūjanam<BR>
kapha-praseko vaivarṇyaṃ parva-bhedaś ca pañcame |<BR>
sarva-doṣa-prakopaś ca pakvādhāne ca vedanā || 15 ||<BR>
ṣaṣṭhe saṃjñā-praṇāśaś ca su-bhṛśaṃ cātisāryate |<BR>
skandha-pṛṣṭha-kaṭī-bhaṅgo bhaven mṛtyuś ca saptame || 16 ||<BR>
prathame viṣa-vege tu vāntaṃ śītāmbu-secinam |<BR>
sarpir-madhubhyāṃ saṃyuktam a-gadaṃ pāyayed drutam || 17 ||<BR>
     35.17av  prathame viṣa-vege 'tha<BR>
dvitīye pūrva-vad vāntaṃ viriktaṃ cānupāyayet |<BR>
tṛtīye '-gada-pānaṃ tu hitaṃ nasyaṃ tathāñjanam || 18 ||<BR>
caturthe sneha-saṃyuktam a-gadaṃ pratiyojayet |<BR>
pañcame madhuka-kvātha-mākṣikābhyāṃ yutaṃ hitam || 19 ||<BR>
ṣaṣṭhe 'tīsāra-vad siddhir avapīḍaś tu saptame |<BR>
mūrdhni kāka-padaṃ kṛtvā sāsṛg vā piśitaṃ kṣipet || 20 ||<BR>
     35.20bv  avapīḍaś ca saptame<BR>
kośātaky agnikaḥ pāṭhā sūryavally-amṛtābhayāḥ |<BR>
śeluḥ śirīṣaḥ kiṇihī haridre kṣaudra-sāhvayā || 21 ||<BR>
     35.21bv  sūryavally amṛtābhayā     35.21dv  haridre kṣaudra-sāhvayam<BR>
punarnave tri-kaṭukaṃ bṛhatyau śārive balā |<BR>
eṣāṃ yavāgūṃ niryūhe śītāṃ sa-ghṛta-mākṣikām || 22 ||<BR>
     35.22av  punarnavā tri-kaṭukaṃ     35.22bv  bṛhatyau śārive bale<BR>
yuñjyād vegāntare sarva-viṣa-ghnīṃ kṛta-karmaṇaḥ |<BR>
tad-van madhūka-madhuka-padma-kesara-candanaiḥ || 23 ||<BR>
añjanaṃ tagaraṃ kuṣṭhaṃ haritālaṃ manaḥśilā |<BR>
phalinī tri-kaṭu spṛkkā nāgapuṣpaṃ sa-kesaram || 24 ||<BR>
hareṇur madhukaṃ māṃsī rocanā kākamālikā |<BR>
śrīveṣṭakaṃ sarja-rasaḥ śatāhvā kuṅkumaṃ balā || 25 ||<BR>
     35.25bv  rocanā kālamālikā     35.25bv  rocanā kālamañjikā<BR>
tamāla-pattra-tālīśa-bhūrjośīra-niśā-dvayam |<BR>
kanyopavāsinī snātā śukla-vāsā madhu-drutaiḥ || 26 ||<BR>
     35.26av  tamāla-pattraṃ tālīśaṃ     35.26bv  bhūrjośīraṃ niśā-dvayam     35.26dv <BR>
śukla-vāsā madhu-plutaiḥ<BR>
dvi-jān abhyarcya taiḥ puṣye kalpayed a-gadottamam |<BR>
vaidyaś cātra tadā mantraṃ prayatātmā paṭhed imam || 27 ||<BR>
     35.27av  dvi-jān abhyarcya puṣyarkṣe     35.27cv  vaidyaś cāśu tadā mantraṃ<BR>
namaḥ puruṣa-siṃhāya namo nārāyaṇāya ca |<BR>
yathāsau nābhijānāti raṇe kṛṣṇa-parājayam || 28 ||<BR>
     35.28dv  raṇe kṛṣṇaḥ parājayam<BR>
etena satya-vākyena a-gado me prasidhyatu |<BR>
namo vaiḍūryamāte hulu hulu rakṣa māṃ sarva-viṣebhyaḥ || 29 ||<BR>
     35.29dv  hulu kulu rakṣa māṃ sarva-viṣebhyaḥ<BR>
gauri gāndhāri cāṇḍāli mātaṅgi svāhā piṣṭe ca dvitīyo mantraḥ || 30ab ||<BR>
     35.30av  gauri gāndhāri caṇḍāli mātaṅgi svāhā<BR>
harimāyi svāhā || 30c ||<BR>
     35.30cv  hāritamāyi svāhā<BR>
a-śeṣa-viṣa-vetāla-graha-kārmaṇa-pāpmasu |<BR>
maraka-vyādhi-dur-bhikṣa-yuddhāśani-bhayeṣu ca || 31 ||<BR>
pāna-nasyāñjanālepa-maṇi-bandhādi-yojitaḥ |<BR>
eṣa candrodayo nāma śānti-svasty-ayanaṃ param || 32 ||<BR>
     35.32dv  śāntiḥ svasty-ayanaṃ param<BR>
vāsavo vṛtram avadhīt samāliptaḥ kilāmunā || 32+(1)ab ||<BR>
     35.32+(1)bv  samālipto 'munā kila<BR>
jīrṇaṃ viṣa-ghnauṣadhibhir hataṃ vā dāvāgni-vātātapa-śoṣitaṃ vā |<BR>
sva-bhāvato vā na guṇaiḥ su-yuktaṃ dūṣī-viṣākhyāṃ viṣam abhyupaiti || 33 ||<BR>
     35.33cv  sva-bhāvato vā su-guṇair na yuktaṃ     35.33cv  sva-bhāvato vā sva-guṇair<BR>
na yuktaṃ<BR>
     35.33dv  dūṣī-viṣākhyaṃ viṣam abhyupaiti<BR>
vīryālpa-bhāvād a-vibhāvyam etat kaphāvṛtaṃ varṣa-gaṇānubandhi |<BR>
tenārdito bhinna-purīṣa-varṇo duṣṭāsra-rogī tṛḍ-a-rocakārtaḥ || 34 ||<BR>
mūrchan vaman gadgada-vāg vimuhyan bhavec ca dūṣyodara-liṅga-juṣṭaḥ |<BR>
āmāśaya-sthe kapha-vāta-rogī pakvāśaya-sthe 'nila-pitta-rogī || 35 ||<BR>
bhaven naro dhvasta-śiro-ruhāṅgo vilūna-pakṣaḥ sa yathā vihaṅgaḥ |<BR>
sthitaṃ rasādiṣv atha-vā vicitrān karoti dhātu-prabhavān vikārān || 36 ||<BR>
prāg-vātā-jīrṇa-śītābhra-divā-svapnā-hitāśanaiḥ |<BR>
duṣṭaṃ dūṣayate dhātūn ato dūṣī-viṣaṃ smṛtam || 37 ||<BR>
     35.37cv  duṣṭaṃ dūṣayate dhātuṃ     35.37dv  tato dūṣī-viṣaṃ smṛtam<BR>
dūṣī-viṣārtaṃ su-svinnam ūrdhvaṃ cādhaś ca śodhitam |<BR>
dūṣī-viṣārim a-gadaṃ lehayen madhunāplutam || 38 ||<BR>
pippalyo dhyāmakaṃ māṃsī lodhram elā suvarcikā |<BR>
kuṭannaṭaṃ nataṃ kuṣṭhaṃ yaṣṭī candana-gairikam || 39 ||<BR>
dūṣī-viṣārir nāmnāyaṃ na cānya-trāpi vāryate |<BR>
viṣa-digdhena viddhas tu pratāmyati muhur muhuḥ || 40 ||<BR>
vi-varṇa-bhāvaṃ bhajate viṣādaṃ cāśu gacchati |<BR>
kīṭair ivāvṛtaṃ cāsya gātraṃ cimicimāyate || 41 ||<BR>
śroṇi-pṛṣṭha-śiraḥ-skandha-saṃdhayaḥ syuḥ sa-vedanāḥ |<BR>
kṛṣṇa-duṣṭāsra-visrāvī tṛṇ-mūrchā-jvara-dāha-vān || 42 ||<BR>
dṛṣṭi-kāluṣya-vamathu-śvāsa-kāsa-karaḥ kṣaṇāt |<BR>
ā-rakta-pīta-pary-antaḥ śyāva-madhyo 'ti-rug vraṇaḥ || 43 ||<BR>
śūyate pacyate sadyo gatvā māṃsaṃ ca kṛṣṇa-tām |<BR>
praklinnaṃ śīryate 'bhīkṣṇaṃ sa-picchila-parisravam || 44 ||<BR>
kuryād a-marma-viddhasya hṛdayāvaraṇaṃ drutam |<BR>
śalyam ākṛṣya taptena lohenānu dahed vraṇam || 45 ||<BR>
atha-vā muṣkaka-śvetā-soma-tvak-tāmravallitaḥ |<BR>
śirīṣād gṛdhranakhyāś ca kṣāreṇa pratisārayet || 46 ||<BR>
śukanāsā-prativiṣā-vyāghrī-mūlaiś ca lepayet |<BR>
kīṭa-daṣṭa-cikitsāṃ ca kuryāt tasya yathārhataḥ || 47 ||<BR>
vraṇe tu pūti-piśite kriyā pitta-visarpa-vat |<BR>
saubhāgyārthaṃ striyo bhartre rājñe vā-rati-coditāḥ || 48 ||<BR>
     35.48dv  rājñe cā-rati-coditāḥ<BR>
garam āhāra-saṃpṛktaṃ yacchanty āsanna-vartinaḥ |<BR>
nānā-prāṇy-aṅga-śamala-viruddhauṣadhi-bhasmanām || 49 ||<BR>
     35.49cv  nānā-prāṇy-aṅga-sa-mala-<BR>
viṣāṇāṃ cālpa-vīryāṇāṃ yogo gara iti smṛtaḥ |<BR>
tena pāṇduḥ kṛśo 'lpāgniḥ kāsa-śvāsa-jvarārditaḥ || 50 ||<BR>
     35.50av  viṣāṇāṃ manda-vīryāṇāṃ<BR>
vāyunā pratilomena svapna-cintā-parāyaṇaḥ |<BR>
mahodara-yakṛt-plīhī dīna-vāg dur-balo 'lasaḥ || 51 ||<BR>
     35.51cv  mehodara-yakṛt-plīhī     35.51dv  hīna-vāg dur-balo 'lasaḥ<BR>
śopha-vān satatādhmātaḥ śuṣka-pāda-karaḥ kṣayī |<BR>
svapne gomāyu-mārjāra-nakula-vyāla-vānarān || 52 ||<BR>
prāyaḥ paśyati śuṣkāṃś ca vanaspati-jalāśayān |<BR>
manyate kṛṣṇam ātmānaṃ gauro gauraṃ ca kālakaḥ || 53 ||<BR>
vi-karṇa-nāsā-nayanaṃ paśyet tad-vihatendriyaḥ |<BR>
etair anyaiś ca bahubhiḥ kliṣṭo ghorair upadravaiḥ || 54 ||<BR>
     35.54bv  paśyet tu vihatendriyaḥ<BR>
garārto nāśam āpnoti kaś-cit sadyo '-cikitsitaḥ |<BR>
garārto vānta-vān bhuktvā tat pathyaṃ pāna-bhojanam || 55 ||<BR>
śuddha-hṛc chīlayed dhema sūtra-sthāna-vidheḥ smaran |<BR>
śarkarā-kṣaudra-saṃyuktaṃ cūrṇaṃ tāpya-suvarṇayoḥ || 56 ||<BR>
     35.56bv  sūtra-sthāna-vidhiṃ smaran<BR>
lehaḥ praśamayanty ugraṃ sarva-yoga-kṛtaṃ viṣam |<BR>
mūrvāmṛtā-nata-kaṇā-paṭolī-cavya-citrakān || 57 ||<BR>
vacā-musta-viḍaṅgāni takra-koṣṇāmbu-mastubhiḥ |<BR>
pibed rasena vāmlena garopahata-pāvakaḥ || 58 ||<BR>
     35.58cv  pibed rasena cāmlena<BR>
pārāvatāmiṣa-śaṭhī-puṣkarāhva-śṛtaṃ himam |<BR>
gara-tṛṣṇā-rujā-kāsa-śvāsa-hidhmā-jvarāpaham || 59 ||<BR>
     35.59bv  -puṣkarāhvaṃ śṛtaṃ himam<BR>
try-ūṣaṇaṃ pañca-lavaṇaṃ mañjiṣṭhāṃ rajanī-dvayam |<BR>
sūkṣmailāṃ trivṛtāṃ pattraṃ viḍaṅgānīndravāruṇīm || 59+1 ||<BR>
madhukaṃ ceti sa-kṣaudraṃ go-viṣāṇe nidhāpayet |<BR>
tasmād uṣṇāmbunā mātrāṃ prāg-bhaktaṃ yojayet tathā || 59+2 ||<BR>
viṣaṃ bhuktaṃ jarāṃ yāti nir-viṣe 'pi na doṣa-kṛt |<BR>
lākṣā-priyaṅgu-mañjiṣṭhāḥ sa-mṛṇāla-hareṇukāḥ || 59+3 ||<BR>
sa-yaṣṭy-āhvā madhu-yutā basta-pittena kalpitāḥ |<BR>
nikhaned go-viṣāṇa-sthāḥ sapta-rātraṃ mahī-tale || 59+4 ||<BR>
tatra kṛtvā maṇiṃ hemnā baddhaṃ hastena dhārayet |<BR>
saṃspṛṣṭaṃ sa-viṣaṃ tena sadyo bhavati nir-viṣam || 59+5 ||<BR>
viṣa-prakṛti-kālānna-doṣa-dūṣyādi-saṃgame |<BR>
viṣa-saṃkaṭam uddiṣṭaṃ śatasyaiko 'tra jīvati || 60 ||<BR>
kṣut-tṛṣṇā-gharma-daurbalya-krodha-śoka-bhaya-śramaiḥ |<BR>
a-jīrṇa-varco-drava-tā-pitta-māruta-vṛddhibhiḥ || 61 ||<BR>
tila-puṣpa-phalāghrāṇa-bhū-bāṣpa-ghana-garjitaiḥ |<BR>
hasti-mūṣika-vāditra-niḥsvanair viṣa-saṃkaṭaiḥ || 62 ||<BR>
     35.62bv  -bhū-bāṣpa-ghana-garjanaiḥ<BR>
puro-vātotpalāmoda-madanair vardhate viṣam |<BR>
varṣāsu cāmbu-yoni-tvāt saṃkledaṃ guḍa-vad gatam || 63 ||<BR>
     35.63cv  varṣāsu vāmbu-yoni-tvāt<BR>
visarpati ghanāpāye tad agastyo hinasti ca |<BR>
prayāti manda-vīrya-tvaṃ viṣaṃ tasmād ghanātyaye || 64 ||<BR>
iti prakṛti-sātmyartu-sthāna-vega-balā-balam |<BR>
ālocya nipuṇaṃ buddhyā karmān-antaram ācaret || 65 ||<BR>
ślaiṣmikaṃ vamanair uṣṇa-rūkṣa-tīkṣṇaiḥ pralepanaiḥ |<BR>
kaṣāya-kaṭu-tiktaiś ca bhojanaiḥ śamayed viṣam || 66 ||<BR>
paittikaṃ sraṃsanaiḥ seka-pradehair bhṛśa-śītalaiḥ |<BR>
kaṣāya-tikta-madhurair ghṛta-yuktaiś ca bhojanaiḥ || 67 ||<BR>
vātātmakaṃ jayet svādu-snigdhāmla-lavaṇānvitaiḥ |<BR>
sa-ghṛtair bhojanair lepais tathaiva piśitāśanaiḥ || 68 ||<BR>
     35.68bv  -snigdhāmla-lavaṇāyutaiḥ<BR>
nā-ghṛtaṃ sraṃsanaṃ śastaṃ pralepo bhojyam auṣadham |<BR>
sarveṣu sarvāvasthāsu viṣeṣu na ghṛtopamam || 69 ||<BR>
vidyate bheṣajaṃ kiñ-cid viśeṣāt prabale 'nile |<BR>
a-yatnāc chleṣma-gaṃ sādhyaṃ yatnāt pittāśayāśrayam || 70 ||<BR>
     35.70av  a-yatnāc chlaiṣmikaṃ sādhyaṃ     35.70cv  a-yatnāc chleṣmakaṃ sādhyaṃ<BR>
     35.70dv  yatnāt pittāśayāśritam<BR>
su-duḥ-sādhyam a-sādhyaṃ vā vātāśaya-gataṃ viṣam || 70ū̆ab ||<BR>
jatu-sarja-rasośīra-sarṣapā-pattra-vālakaiḥ |<BR>
sa-vaillāruṣkara-puraiḥ kusumair arjunasya ca || 70ū̆+1 ||<BR>
     35.70ū̆+1cv  sa-vailla-puṣkara-puraiḥ<BR>
dhūpo vāsa-gṛhe hanti viṣaṃ sthāvara-jaṅgamam |<BR>
na tatra kīṭāḥ sa-viṣā nondurā na sarīsṛpāḥ || 70ū̆+2 ||<BR>
na kṛtyāḥ kārmaṇādyāś ca dhūpo 'yaṃ yatra dahyate || 70ū̆+3ab ||<BR>
<BR>
Uttarasthāna <BR>
darvī-karā maṇḍalino rājī-mantaś ca pannagāḥ |<BR>
tri-dhā samāsato bhaumā bhidyante te tv aneka-dhā || 1 ||<BR>
vyāsato yoni-bhedena nocyante 'n-upayoginaḥ |<BR>
viśeṣād rūkṣa-kaṭukam amloṣṇaṃ svādu-śītalam || 2 ||<BR>
     36.2bv  nocyante 'n-upayogataḥ<BR>
viṣaṃ darvī-karādīnāṃ kramād vātādi-kopanam |<BR>
tāruṇya-madhya-vṛddha-tve vṛṣṭi-śītātapeṣu ca || 3 ||<BR>
viṣolbaṇā bhavanty ete vyantarā ṛtu-saṃdhiṣu |<BR>
rathāṅga-lāṅgala-cchattra-svastikāṅkuśa-dhāriṇaḥ || 4 ||<BR>
phaṇinaḥ śīghra-gatayaḥ sarpā darvī-karāḥ smṛtāḥ |<BR>
jñeyā maṇḍalino '-bhogā maṇḍalair vividhaiś citāḥ || 5 ||<BR>
     36.5bv  sarpā darvī-karā matāḥ<BR>
prāṃśavo manda-gamanā rājī-mantas tu rājibhiḥ |<BR>
snigdhā vicitra-varṇābhis tiryag ūrdhvaṃ ca citritāḥ || 6 ||<BR>
     36.6bv  rājī-mantaś ca rājibhiḥ     36.6cv  snigdhābhir bahu-varṇābhis<BR>
godhā-sutas tu gaudhero viṣe darvī-karaiḥ samaḥ |<BR>
catuṣ-pād vyantarān vidyād eteṣām eva saṃkarāt || 7 ||<BR>
     36.7av  godhā-sutas tu gaudheyo<BR>
vyāmiśra-lakṣaṇās te hi saṃnipāta-prakopaṇāḥ |<BR>
āhārārthaṃ bhayāt pāda-sparśād ati-viṣāt krudhaḥ || 8 ||<BR>
pāpa-vṛtti-tayā vairād devarṣi-yama-codanāt |<BR>
daśanti sarpās teṣūktaṃ viṣādhikyaṃ yathottaram || 9 ||<BR>
     36.9av  pāpa-vṛtta-tayā vairād     36.9bv  devarṣi-yama-nodanāt<BR>
ādiṣṭāt kāraṇaṃ jñātvā pratikuryād yathā-yatham |<BR>
vyantaraḥ pāpa-śīla-tvān mārgam āśritya tiṣṭhati || 10 ||<BR>
     36.10av  āviṣṭāt kāraṇaṃ jñātvā     36.10dv  mārgam āvṛtya tiṣṭhati<BR>
yatra lālā-parikleda-mātraṃ gātre pradṛśyate |<BR>
na tu daṃṣṭrā-kṛtaṃ daṃśaṃ tat tuṇḍāhatam ādiśet || 11 ||<BR>
     36.11bv  -mātraṃ gātreṣu dṛśyate     36.11cv  na tu daṃṣṭrā-kṣataṃ daṃśaṃ    <BR>
36.11cv  na tu daṃṣṭrā-kṣataṃ daṃśe<BR>
     36.11dv  taṃ tuṇḍāhataṃ ādiśet<BR>
ekaṃ daṃṣṭrā-padaṃ dve vā vyālīḍhākhyam a-śoṇitam |<BR>
daṃṣṭrā-pade sa-rakte dve vyāluptaṃ trīṇi tāni tu || 12 ||<BR>
     36.12dv  vyāluptaṃ trīṇi tāni ca<BR>
māṃsa-cchedād a-vicchinna-rakta-vāhīni daṣṭakam |<BR>
daṃṣṭrā-padāni catvāri tad-vad daṣṭa-nipīḍitam || 13 ||<BR>
nir-viṣaṃ dvayam atrādyam a-sādhyaṃ paścimaṃ vadet |<BR>
viṣaṃ nāheyam a-prāpya raktaṃ dūṣayate vapuḥ || 14 ||<BR>
raktam aṇv api tu prāptaṃ vardhate tailam ambu-vat |<BR>
bhīros tu sarpa-saṃsparśād bhayena kupito 'nilaḥ || 15 ||<BR>
     36.15av  raktam aṇv api tat prāptaṃ     36.15bv  vardhate taila-bindu-vat<BR>
kadā-cit kurute śophaṃ sarpāṅgābhihataṃ tu tat |<BR>
dur-gāndha-kāre viddhasya kena-cid daṣṭa-śaṅkayā || 16 ||<BR>
     36.16cv  dur-ge 'ndhakāre viddhasya<BR>
viṣodvego jvaraś chardir mūrchā dāho 'pi vā bhavet |<BR>
glānir moho 'tisāro vā tac chaṅkā-viṣam ucyate || 17 ||<BR>
     36.17av  viṣa-vegāj jvaraś chardir     36.17av  viṣodreko jvaraś chardir     36.17av <BR>
viṣodvegāj jvaraś chardir<BR>
tudyate sa-viṣo daṃśaḥ kaṇḍū-śopha-rujānvitaḥ |<BR>
dahyate grathitaḥ kiñ-cid viparītas tu nir-viṣaḥ || 18 ||<BR>
     36.18av  tudyate viṣa-jo daṃśaḥ<BR>
pūrve darvī-kṛtāṃ vege duṣṭaṃ śyāvī-bhavaty asṛk |<BR>
śyāva-tā tena vaktrādau sarpantīva ca kīṭakāḥ || 19 ||<BR>
     36.19bv  duṣṭaṃ śyāvaṃ bhavaty asṛk     36.19cv  śyāva-tā netra-vaktrādau<BR>
dvitīye granthayo vege tṛtīye mūrdhni gauravam |<BR>
dṛg-rodho daṃśa-vikledaś caturthe ṣṭhīvanaṃ vamiḥ || 20 ||<BR>
     36.20bv  tṛtīye mūrdha-gauravam     36.20cv  dṛg-bādhā daṃśa-vikledaś     36.20dv <BR>
caturthe ṣṭhevanaṃ vamiḥ<BR>
saṃdhi-viśleṣaṇaṃ tandrā pañcame parva-bhedanam |<BR>
dāho hidhmā ca ṣaṣṭhe tu hṛt-pīḍā gātra-gauravam || 21 ||<BR>
     36.21cv  dāho hidhmā ca ṣaṣṭhe ca<BR>
mūrchā-vipāko 'tīsāraḥ prāpya śukraṃ tu saptame |<BR>
skandha-pṛṣṭha-kaṭī-bhaṅgaḥ sarva-ceṣṭā-nivartanam || 22 ||<BR>
     36.22bv  prāpya śukraṃ ca saptame<BR>
atha maṇḍali-daṣṭasya duṣṭaṃ pītī-bhavaty asṛk |<BR>
tena pītāṅga-tā dāho dvitīye śvayathūdbhavaḥ || 23 ||<BR>
     36.23bv  duṣṭaṃ pītaṃ bhavaty asṛk<BR>
tṛtīye daṃśa-vikledaḥ svedas tṛṣṇā ca jāyate |<BR>
caturthe jvaryate dāhaḥ pañcame sarva-gātra-gaḥ || 24 ||<BR>
     36.24bv  svedas tṛṣṇā prajāyate<BR>
daṣṭasya rājilair duṣṭaṃ pāṇḍu-tāṃ yāti śoṇitam |<BR>
pāṇḍu-tā tena gātrāṇāṃ dvitīye guru-tāti ca || 25 ||<BR>
tṛtīye daṃśa-vikledo nāsikākṣi-mukha-sravāḥ |<BR>
caturthe garimā mūrdhno manyā-stambhaś ca pañcame || 26 ||<BR>
gātra-bhaṅgo jvaraḥ śītaḥ śeṣayoḥ pūrva-vad vadet |<BR>
kuryāt pañcasu vegeṣu cikitsāṃ na tataḥ param || 27 ||<BR>
     36.27bv  śeṣayoḥ pūrva-vad bhavet<BR>
jalāplutā rati-kṣīṇā bhītā nakula-nirjitāḥ |<BR>
śīta-vātātapa-vyādhi-kṣut-tṛṣṇā-śrama-pīḍitāḥ || 28 ||<BR>
tūrṇaṃ deśāntarāyātā vimukta-viṣa-kañcukāḥ |<BR>
kuśauṣadhi-kaṇṭaka-vad ye caranti ca kānanam || 29 ||<BR>
deśaṃ ca divyādhyuṣitaṃ sarpās te 'lpa-viṣā matāḥ |<BR>
śmaśāna-citi-caityādau pañcamī-pakṣa-saṃdhiṣu || 30 ||<BR>
     36.30av  deśaṃ ca vidyādhyuṣitaṃ<BR>
aṣṭamī-navamī-saṃdhyā-madhya-rātri-dineṣu ca |<BR>
yāmyāgneya-maghāśleṣā-viśākhā-pūrva-nairṛte || 31 ||<BR>
nairṛtākhye muhūrte ca daṣṭaṃ marmasu ca tyajet |<BR>
daṣṭa-mātraḥ sitāsyākṣaḥ śīryamāṇa-śiro-ruhaḥ || 32 ||<BR>
     36.32cv  daṣṭa-mātras tu tāmrākṣaḥ<BR>
stabdha-jihvo muhur mūrchan śītocchvāso na jīvati |<BR>
hidhmā śvāso vamiḥ kāso daṣṭa-mātrasya dehinaḥ || 33 ||<BR>
     36.33bv  śītocchvāsī na jīvati<BR>
jāyante yuga-pad yasya sa hṛc-chūlī na jīvati |<BR>
phenaṃ vamati niḥ-saṃjñaḥ śyāva-pāda-karānanaḥ || 34 ||<BR>
nāsāvasādo bhaṅgo 'ṅge viḍ-bhedaḥ ślatha-saṃdhi-tā |<BR>
viṣa-pītasya daṣṭasya digdhenābhihatasya ca || 35 ||<BR>
     36.35av  nāsāvasādo ruk vāṅge<BR>
bhavanty etāni rūpāṇi saṃprāpte jīvita-kṣaye |<BR>
na nasyaiś cetanā tīkṣṇair na kṣatāt kṣata-jāgamaḥ || 36 ||<BR>
     36.36bv  prāpte jīvita-saṃkṣaye<BR>
daṇḍāhatasya no rājī prayātasya yamāntikam |<BR>
ato 'nya-thā tu tvarayā pradīptāgāra-vad bhiṣak || 37 ||<BR>
     36.37bv  prayāti sa yamāntikam<BR>
rakṣan kaṇṭha-gatān prāṇān viṣam āśu śamaṃ nayet |<BR>
mātrā-śataṃ viṣaṃ sthitvā daṃśe daṣṭasya dehinaḥ || 38 ||<BR>
dehaṃ prakramate dhātūn rudhirādīn pradūṣayan |<BR>
etasminn antare karma daṃśasyotkartanādikam || 39 ||<BR>
     36.39bv  rudhirādīn pradūṣayet<BR>
kuryac chīghraṃ yathā dehe viṣa-vallī na rohati |<BR>
daṣṭa-mātro daśed āśu tam eva pavanāśinam || 40 ||<BR>
     36.40dv  tam eva pavanāśanam<BR>
loṣṭaṃ mahīṃ vā daśanaiś chittvā cānu sa-saṃbhramam |<BR>
niṣṭhīvena samālimped daṃśaṃ karṇa-malena vā || 41 ||<BR>
     36.41bv  chittvā cāśu sa-saṃbhramam<BR>
daṃśasyopari badhnīyād ariṣṭāṃ catur-aṅgule |<BR>
kṣaumādibhir veṇikayā siddhair mantraiś ca mantra-vit || 42 ||<BR>
ambu-vat setu-bandhena bandhena stabhyate viṣam |<BR>
na vahanti sirāś cāsya viṣaṃ bandhābhipīḍitāḥ || 43 ||<BR>
     36.43cv  na vahanti sirās tasya     36.43dv  viṣaṃ bandhana-pīḍitāḥ<BR>
niṣpīḍyānūddhared daṃśaṃ marma-saṃdhy-a-gataṃ tathā |<BR>
na jāyate viṣād vego bīja-nāśād ivāṅkuraḥ || 44 ||<BR>
     36.44av  niṣpīḍya coddhared daṃśaṃ     36.44cv  na jāyate viṣāvego<BR>
daṃśaṃ maṇḍalināṃ muktvā pittala-tvād athāparam |<BR>
prataptair hema-lohādyair dahed āśūlmukena vā || 45 ||<BR>
karoti bhasma-sāt sadyo vahniḥ kiṃ nāma tu kṣatam |<BR>
ācūṣet pūrṇa-vaktro vā mṛd-bhasmā-gada-go-mayaiḥ || 46 ||<BR>
     36.46bv  vahniḥ kiṃ nāma na kṣaṇāt     36.46bv  vahniḥ kiṃ nāma na kṣaṇam<BR>
pracchāyāntar ariṣṭāyāṃ māṃsalaṃ tu viśeṣataḥ |<BR>
aṅgaṃ sahaiva daṃśena lepayed a-gadair muhuḥ || 47 ||<BR>
candanośīra-yuktena salilena ca secayet |<BR>
viṣe pravisṛte vidhyet sirāṃ sā paramā kriyā || 48 ||<BR>
rakte nirhriyamāṇe hi kṛtsnaṃ nirhriyate viṣam |<BR>
dur-gandhaṃ sa-viṣaṃ raktam agnau caṭacaṭāyate || 49 ||<BR>
     36.49cv  dur-gandhi sa-viṣaṃ raktam<BR>
yathā-doṣaṃ viśuddhaṃ ca pūrva-val lakṣayed asṛk |<BR>
sirāsv a-dṛśyamānāsu yojyāḥ śṛṅga-jalaukasaḥ || 50 ||<BR>
śoṇitaṃ sruta-śeṣaṃ ca pravilīnaṃ viṣoṣmaṇā |<BR>
lepa-sekaiḥ su-bahu-śaḥ stambhayed bhṛśa-śītalaiḥ || 51 ||<BR>
a-skanne viṣa-vegād dhi mūrchāya-mada-hṛd-dravāḥ |<BR>
bhavanti tān jayec chītair vījec cā-roma-harṣataḥ || 52 ||<BR>
     36.52dv  vījayed roma-harṣataḥ<BR>
skanne tu rudhire sadyo viṣa-vegaḥ praśāmyati |<BR>
viṣaṃ karṣati tīkṣṇa-tvād dhṛdayaṃ tasya guptaye || 53 ||<BR>
pibed ghṛtaṃ ghṛta-kṣaudram a-gadaṃ vā ghṛtāplutam |<BR>
hṛdayāvaraṇe cāsya śleṣmā hṛdy upacīyate || 54 ||<BR>
     36.54cv  hṛdayāvaraṇenāsya<BR>
pravṛtta-gauravotkleśa-hṛl-lāsaṃ vāmayet tataḥ |<BR>
dravaiḥ kāñjika-kaulattha-taila-madyādi-varjitaiḥ || 55 ||<BR>
vamanair viṣa-hṛdbhiś ca naivaṃ vyāpnoti tad vapuḥ |<BR>
bhujaṅga-doṣa-prakṛti-sthāna-vega-viśeṣataḥ || 56 ||<BR>
su-sūkṣmaṃ samyag ālocya viśiṣṭāṃ cācaret kriyām |<BR>
sindhuvārita-mūlāni śvetā ca girikarṇikā || 57 ||<BR>
     36.57bv  viśiṣṭāṃ vācaret kriyām<BR>
pānaṃ darvī-karair daṣṭe nasyaṃ madhu sa-pākalam |<BR>
kṛṣṇa-sarpeṇa daṣṭasya limped daṃśaṃ hṛte 'sṛji || 58 ||<BR>
     36.58bv  nasyaṃ sa-madhu pākalam     36.58bv  nasyaṃ sa-madhu vālakam    <BR>
36.58bv  nasyaṃ madhu sa-vālakam<BR>
cāraṭī-nākulībhyāṃ vā tīkṣṇa-mūla-viṣeṇa vā |<BR>
pānaṃ ca kṣaudra-mañjiṣṭhā-gṛha-dhūma-yutaṃ ghṛtam || 59 ||<BR>
     36.59cv  pāne ca kṣaudra-mañjiṣṭhā-<BR>
taṇḍulīyaka-kāśmarya-kiṇihī-girikarṇikāḥ |<BR>
mātuluṅgī sitā śeluḥ pāna-nasyāñjanair hitaḥ || 60 ||<BR>
     36.60cv  mātuluṅgaiḥ śiphā śeluḥ<BR>
a-gadaḥ phaṇināṃ ghore viṣe rājī-matām api |<BR>
samāḥ sugandhā-mṛdvīkā-śvetākhyā-gajadantikāḥ || 61 ||<BR>
     36.61cv  samāḥ sugandhā mṛdvīkā     36.61dv  śvetākhyā gajamṛttikā     36.61dv <BR>
śvetākhyā gajavṛttikā<BR>
ardhāṃśaṃ saurasaṃ pattraṃ kapitthaṃ bilva-dāḍimam |<BR>
sa-kṣaudro maṇḍali-viṣe viśeṣād a-gado hitaḥ || 62 ||<BR>
pañca-valka-varā-yaṣṭī-nāgapuṣpailavālukam |<BR>
jīvakarṣabhakau śītaṃ sitā padmakam utpalam || 63 ||<BR>
     36.63av  pañca-valka-balā-yaṣṭī-     36.63av  pañca-valka-vacā-yaṣṭī-     36.63cv <BR>
jīvakarṣabhakośīraṃ<BR>
sa-kṣaudro himavān nāma hanti maṇḍalināṃ viṣam |<BR>
lepāc chvayathu-vīsarpa-visphoṭa-jvara-dāha-hā || 64 ||<BR>
kāśmaryaṃ vaṭa-śuṅgāni jīvakarṣabhakau sitā |<BR>
mañjiṣṭhā madhukaṃ ceti daṣṭo maṇḍalinā pibet || 65 ||<BR>
     36.65av  kāśmaryaṃ vaṭa-śṛṅgāni<BR>
vaṃśa-tvag-bīja-kaṭukā-pāṭalī-bīja-nāgaram |<BR>
śirīṣa-bījātiviṣe mūlaṃ gāvedhukaṃ vacā || 66 ||<BR>
     36.66bv  -pāṭalā-bīja-nāgaram     36.66dv  mūlaṃ gāvedhukaṃ vacām     36.66dv <BR>
mūlaṃ śrīveṣṭakaṃ vacām<BR>
piṣṭo go-vāriṇāṣṭāṅgo hanti gonasa-jaṃ viṣam |<BR>
kaṭukātiviṣā-kuṣṭha-gṛha-dhūma-hareṇukāḥ || 67 ||<BR>
sa-kṣaudra-vyoṣa-tagarā ghnanti rājī-matāṃ viṣam |<BR>
nikhanet kāṇḍa-citrāyā daṃśaṃ yāma-dvayaṃ bhuvi || 68 ||<BR>
uddhṛtya pracchitaṃ sarpir-dhānya-mṛdbhyāṃ pralepayet |<BR>
pibet purāṇaṃ ca ghṛtaṃ varā-cūrṇāvacūrṇitam || 69 ||<BR>
     36.69av  uddhṛtya prasthitaṃ sarpir-     36.69dv  varā-cūrṇa-vicūrṇitam<BR>
jīrṇe virikto bhuñjīta yavānnaṃ sūpa-saṃskṛtam |<BR>
karavīrārka-kusuma-mūla-lāṅgalikā-kaṇāḥ || 70 ||<BR>
     36.70av  jīrṇe virikte bhuñjīta     36.70dv  -mūlaṃ lāṅgalikā kaṇā<BR>
kalkayed āranālena pāṭhā-marica-saṃyutāḥ |<BR>
eṣa vyantara-daṣṭānām a-gadaḥ sārvakārmikaḥ || 71 ||<BR>
śirīṣa-puṣpa-sva-rase saptāhvaṃ maricaṃ sitam |<BR>
bhāvitaṃ sarpa-daṣṭānāṃ pāna-nasyāñjane hitam || 72 ||<BR>
     36.72dv  pāna-nasyāñjanair hitam     36.72dv  pāne nasye 'ñjane hitam<BR>
dvi-palaṃ nata-kuṣṭhābhyāṃ ghṛta-kṣaudraṃ catuḥ-palam |<BR>
api takṣaka-daṣṭānāṃ pānam etat sukha-pradam || 73 ||<BR>
     36.73bv  ghṛta-kṣaudra-catuḥ-palam     36.73cv  api tārkṣaka-daṣṭānāṃ<BR>
atha darvī-kṛtāṃ vege pūrve visrāvya śoṇitam |<BR>
a-gadaṃ madhu-sarpirbhyāṃ saṃyuktaṃ tvaritaṃ pibet || 74 ||<BR>
dvitīye vamanaṃ kṛtvā tad-vad evā-gadaṃ pibet |<BR>
viṣāpahe prayuñjīta tṛtīye 'ñjana-nāvane || 75 ||<BR>
     36.75cv  viṣāpahaiḥ prayuñjīta<BR>
pibec caturthe pūrvoktāṃ yavāgūṃ vamane kṛte |<BR>
ṣaṣṭha-pañcamayoḥ śītair digdhaṃ siktam abhīkṣṇa-śaḥ || 76 ||<BR>
pāyayed vamanaṃ tīkṣṇaṃ yavāgūṃ ca viṣāpahaiḥ |<BR>
a-gadaṃ saptame tīkṣṇaṃ yuñjyād añjana-nasyayoḥ || 77 ||<BR>
kṛtvāvagāḍhaṃ śastreṇa mūrdhni kāka-padaṃ tataḥ |<BR>
māṃsaṃ sa-rudhiraṃ tasya carma vā tatra nikṣipet || 78 ||<BR>
tṛtīye vamitaḥ peyāṃ vege maṇḍalināṃ pibet |<BR>
a-tīkṣṇam a-gadaṃ ṣaṣṭhe gaṇaṃ vā padmakādikam || 79 ||<BR>
     36.79av  tṛtīye vāmitaḥ peyāṃ<BR>
ādye 'vagāḍhaṃ pracchāya vege daṣṭasya rājilaiḥ |<BR>
alābunā hared raktaṃ pūrva-vac cā-gadaṃ pibet || 80 ||<BR>
ṣaṣṭhe 'ñjanaṃ tīkṣṇa-tamam avapīḍaṃ ca yojayet |<BR>
an-ukteṣu ca vegeṣu kriyāṃ darvī-karoditām || 81 ||<BR>
garbhiṇī-bāla-vṛddheṣu mṛduṃ vidhyet sirāṃ na ca |<BR>
tvaṅ manohvā niśe vakraṃ rasaḥ śārdūla-jo nakhaḥ || 82 ||<BR>
     36.82av  gurviṇī-bāla-vṛddheṣu     36.82bv  mṛdu vidhyet sirāṃ na ca     36.82cv <BR>
tvaṅ manohvā niśe vaktraṃ<BR>
tamālaḥ kesaraṃ śītaṃ pītaṃ taṇḍula-vāriṇā |<BR>
hanti sarva-viṣāṇy etad vajraṃ vajram ivāsurān || 83 ||<BR>
     36.83cv  hanti sarva-viṣāṇy etac     36.83dv  chakra-vajram ivāsurān     36.83dv <BR>
vajri-vajram ivāsurān<BR>
bilvasya mūlaṃ surasasya puṣpaṃ phalaṃ karañjasya nataṃ surāhvam |<BR>
phala-trikaṃ vyoṣa-niśā-dvayaṃ ca bastasya mūtreṇa su-sūkṣma-piṣṭam || 84 ||<BR>
     36.84cv  phala-trayaṃ vyoṣa-niśā-dvayaṃ ca<BR>
bhujaṅga-lūtondura-vṛścikādyair viṣūcikā-jīrṇa-gara-jvaraiś ca |<BR>
ārtān narān bhūta-vidharṣitāṃś ca svasthī-karoty añjana-pāna-nasyaiḥ || 85 ||<BR>
     36.85cv  ārtān narān bhūta-vimarditāṃś ca<BR>
pralepādyaiś ca niḥśeṣaṃ daṃśād apy uddhared viṣam |<BR>
bhūyo vegāya jāyeta śeṣaṃ dūṣī-viṣāya vā || 86 ||<BR>
     36.86dv  śeṣaṃ dūṣī-viṣaṃ yathā     36.86dv  śeṣaṃ dūṣī-viṣāya ca<BR>
viṣāpāye 'nilaṃ kruddhaṃ snehādibhir upācaret |<BR>
taila-madya-kulatthāmla-varjyaiḥ pavana-nāśanaiḥ || 87 ||<BR>
pittaṃ pitta-jvara-haraiḥ kaṣāya-sneha-vastibhiḥ |<BR>
sa-mākṣikeṇa vargeṇa kapham āragvadhādinā || 88 ||<BR>
sitā vaigandhiko drākṣā payasyā madhukaṃ madhu |<BR>
pānaṃ sa-mantra-pūtāmbu prokṣaṇaṃ sāntva-harṣaṇam || 89 ||<BR>
     36.89av  sitā vaigandhako drākṣā<BR>
sarpāṅgābhihate yuñjyāt tathā śaṅkā-viṣārdite |<BR>
karketanaṃ marakataṃ vajraṃ vāraṇa-mauktikam || 90 ||<BR>
vaiḍūryaṃ gardabha-maṇiṃ picukaṃ viṣa-mūṣikām |<BR>
himavad-giri-saṃbhūtāṃ somarājīṃ punarnavām || 91 ||<BR>
     36.91av  vaiḍūrya-gardabha-maṇiṃ     36.91bv  picukaṃ viṣa-dūṣikām<BR>
tathā droṇāṃ mahā-droṇāṃ mānasīṃ sarpa-jaṃ maṇim |<BR>
viṣāṇi viṣa-śānty-arthaṃ vīrya-vanti ca dhārayet || 92 ||<BR>
     36.92av  tathā droṇaṃ mahā-droṇaṃ<BR>
chattrī jharjhara-pāṇiś ca cared rātrau viśeṣataḥ |<BR>
tac-chāyā-śabda-vitrastāḥ praṇaśyanti bhujaṅgamāḥ || 93 ||<BR>
     36.93av  chattrī jarjara-pāṇiś ca     36.93av  chattrī jarjhara-pāṇiś ca     36.93av <BR>
chattrī jharjara-pāṇiś ca<BR>
     36.93bv  cared rātrau ca sarva-dā     36.93dv  vidravanti bhujaṅgamāḥ<BR>
vāri-guñjā-phalośīraṃ netrayor viṣa-duṣṭayoḥ |<BR>
añjanaṃ vāriṇā piṣṭaṃ gāruḍaṃ garuḍopamam || 93+1 ||<BR>
<BR>
Uttarasthāna <BR>
sarpāṇām eva viṇ-mūtra-śukrāṇḍa-śava-kotha-jāḥ |<BR>
doṣair vyastaiḥ samastaiś ca yuktāḥ kīṭāś catur-vidhāḥ || 1 ||<BR>
daṣṭasya kīṭair vāyavyair daṃśas toda-rujolbaṇaḥ |<BR>
āgneyair alpa-saṃsrāvo dāha-rāga-visarpa-vān || 2 ||<BR>
pakva-pīlu-phala-prakhyaḥ kharjūra-sadṛśo 'tha-vā |<BR>
kaphādhikair manda-rujaḥ pakvodumbara-saṃnibhaḥ || 3 ||<BR>
srāvāḍhyaḥ sarva-liṅgas tu vivarjyaḥ sāṃnipātikaiḥ |<BR>
vegāś ca sarpa-vac chopho vardhiṣṇur visra-rakta-tā || 4 ||<BR>
     37.4bv  vivarjyaḥ sāṃnipātikaḥ<BR>
śiro-'kṣi-gauravaṃ mūrchā bhramaḥ śvāso 'ti-vedanā |<BR>
sarveṣāṃ karṇikā śopho jvaraḥ kaṇḍūr a-rocakaḥ || 5 ||<BR>
     37.5bv  bhramaḥ śvāso 'ti-vedanāḥ<BR>
vṛścikasya viṣaṃ tīkṣṇam ādau dahati vahni-vat |<BR>
ūrdhvam ārohati kṣipraṃ daṃśe paścāt tu tiṣṭhati || 6 ||<BR>
     37.6dc  daṃśe paścāc ca tiṣṭhati<BR>
daṃśaḥ sadyo 'ti-ruk śyāvas tudyate sphuṭatīva ca |<BR>
te gavādi-śakṛt-kothād digdha-daṣṭādi-kothataḥ || 7 ||<BR>
sarpa-kothāc ca saṃbhūtā manda-madhya-mahā-viṣāḥ |<BR>
mandāḥ pītāḥ sitāḥ śyāvā rūkṣāḥ karbura-mecakāḥ || 8 ||<BR>
     37.8dv  rūkṣa-karbura-mecakāḥ<BR>
romaśā bahu-parvāṇo lohitāḥ pāṇḍurodarāḥ |<BR>
dhūmrodarās tri-parvāṇo madhyās tu kapilāruṇāḥ || 9 ||<BR>
piśaṅgāḥ śabarāś citrāḥ śoṇitābhā mahā-viṣāḥ |<BR>
agny-ābhā dvy-eka-parvāṇo raktāsita-sitodarāḥ || 10 ||<BR>
tair daṣṭaḥ śūna-rasanaḥ stabdha-gātro jvarārditaḥ |<BR>
khair vamañ choṇitaṃ kṛṣṇam indriyārthān a-saṃvidan || 11 ||<BR>
svidyan mūrchan viśuṣkāsyo vihvalo vedanāturaḥ |<BR>
viśīryamāṇa-māṃsaś ca prāya-śo vijahāty asūn || 12 ||<BR>
ucciṭiṅgas tu vaktreṇa daśaty abhyadhika-vyathaḥ |<BR>
sādhyato vṛścikāt stambhaṃ śephaso hṛṣṭa-roma-tām || 13 ||<BR>
     37.13av  ucciṭaṅgas tu vaktreṇa     37.13cv  so 'dhamo vṛścikāt stambhaṃ<BR>
karoti sekam aṅgānāṃ daṃśaḥ śītāmbuneva ca |<BR>
uṣṭra-dhūmaḥ sa evokto rātri-cārāc ca rātrikaḥ || 14 ||<BR>
     37.14bv  daṃśe śītāmbuneva ca<BR>
vāta-pittottarāḥ kīṭāḥ ślaiṣmikāḥ kaṇabhondurāḥ |<BR>
prāyo vātolbaṇa-viṣā vṛścikāḥ soṣṭra-dhūmakāḥ || 15 ||<BR>
yasya yasyaiva doṣasya liṅgādhikyaṃ pratarkayet |<BR>
tasya tasyauṣadhaiḥ kuryād viparīta-guṇaiḥ kriyām || 16 ||<BR>
     37.16bv  liṅgādhikyaṃ pravartayet<BR>
hṛt-pīḍordhvānila-stambhaḥ sirāyāmo 'sthi-parva-ruk |<BR>
ghūrṇanodveṣṭanaṃ gātra-śyāva-tā vātike viṣe || 17 ||<BR>
saṃjñā-nāśoṣṇa-niśvāsau hṛd-dāhaḥ kaṭukāsya-tā |<BR>
māṃsāvadaraṇaṃ śopho rakta-pītaś ca paittike || 18 ||<BR>
     37.18dv  raktaḥ pītaś ca paittike<BR>
chardy-a-rocaka-hṛl-lāsa-prasekotkleśa-pīnasaiḥ |<BR>
sa-śaitya-mukha-mādhuryair vidyāc chleṣmādhikaṃ viṣam || 19 ||<BR>
piṇyākena vraṇālepas tailābhyaṅgaś ca vātike |<BR>
svedo nāḍī-pulākādyair bṛṃhaṇaś ca vidhir hitaḥ || 20 ||<BR>
paittikaṃ stambhayet sekaiḥ pradehaiś cāti-śītalaiḥ |<BR>
lekhana-cchedana-sveda-vamanaiḥ ślaiṣmikaṃ jayet || 21 ||<BR>
kīṭānāṃ tri-prakārāṇāṃ traividhyena kriyā hitā |<BR>
svedālepana-sekāṃs tu koṣṇān prāyo 'vacārayet || 22 ||<BR>
     37.22bv  traividhyena kriyā hitāḥ     37.22dv  kavoṣṇān pravicārayet<BR>
anya-tra mūrchitād daṃśa-pākataḥ kothato 'tha-vā |<BR>
nṛ-keśāḥ sarṣapāḥ pītā guḍo jīrṇaś ca dhūpanam || 23 ||<BR>
viṣa-daṃśasya sarvasya kāśyapaḥ param abravīt |<BR>
viṣa-ghnaṃ ca vidhiṃ sarvaṃ kuryāt saṃśodhanāni ca || 24 ||<BR>
     37.24bv  kaśyapaḥ param abravīt<BR>
sādhayet sarpa-vad daṣṭān viṣograiḥ kīṭa-vṛścikaiḥ |<BR>
taṇḍulīyaka-tulyāṃśāṃ trivṛtāṃ sarpiṣā pibet || 25 ||<BR>
yāti kīṭa-viṣaiḥ kampaṃ na kailāsa ivānilaiḥ |<BR>
kṣīri-vṛkṣa-tvag-ālepaḥ śuddhe kīṭa-viṣāpahaḥ || 26 ||<BR>
muktā-lepo varaḥ śopha-toda-dāha-jvara-praṇut |<BR>
vacā-hiṅgu-viḍaṅgāni saindhavaṃ gaja-pippalī || 27 ||<BR>
pāṭhā prativiṣā vyoṣaṃ kāśyapena vinirmitam |<BR>
daśāṅgam a-gadaṃ pītvā sarva-kīṭa-viṣaṃ jayet || 28 ||<BR>
sadyo vṛścika-jaṃ daṃśaṃ cakra-tailena secayet |<BR>
vidārigandhā-siddhena kavoṣṇenetareṇa vā || 29 ||<BR>
lavaṇottama-yuktena sarpiṣā vā punaḥ punaḥ |<BR>
siñcet koṣṇāranālena sa-kṣīra-lavaṇena vā || 30 ||<BR>
     37.30dv  sa-kṣāra-lavaṇena vā<BR>
upanāho ghṛte bhṛṣṭaḥ kalko 'jājyāḥ sa-saindhavaḥ |<BR>
ādaṃśaṃ sveditaṃ cūrṇaiḥ pracchāya pratisārayet || 31 ||<BR>
     37.31av  upanāhe ghṛta-bhṛṣṭaḥ     37.31av  upanāho ghṛta-bhṛṣṭaḥ<BR>
rajanī-saindhava-vyoṣa-śirīṣa-phala-puṣpa-jaiḥ |<BR>
mātuluṅgāmla-go-mūtra-piṣṭaṃ ca surasāgra-jam || 32 ||<BR>
     37.32cv  mātuluṅgaṃ tu go-mūtra-     37.32dv  -piṣṭaḥ sa-surasārjakaḥ<BR>
lepaḥ sukhoṣṇaś ca hitaḥ piṇyāko go-mayo 'pi vā |<BR>
pāne sarpir madhu-yutaṃ kṣīraṃ vā bhūri-śarkaram || 33 ||<BR>
     37.33bv  piṇyāko go-mayena vā<BR>
pārāvata-śakṛt pathyā tagaraṃ viśva-bheṣajam |<BR>
bījapūra-rasonmiśraḥ paramo vṛścikā-gadaḥ || 34 ||<BR>
     37.34dv  paramo vṛścike '-gadaḥ     37.34dv  paramo vṛściko '-gadaḥ<BR>
sa-śaivaloṣṭra-daṃṣṭrā ca hanti vṛścika-jaṃ viṣam |<BR>
hiṅgunā haritālena mātuluṅga-rasena ca || 35 ||<BR>
     37.35av  sa-saindhavoṣṭra-daṃṣṭrā ca     37.35dv  mātuluṅga-rasena vā<BR>
lepāñjanābhyāṃ guṭikā paramaṃ vṛścikāpahā |<BR>
karañjārjuna-śelūnāṃ kaṭabhyāṃ kuṭajasya ca || 36 ||<BR>
śirīṣasya ca puṣpāṇi mastunā daṃśa-lepanam |<BR>
yo muhyati praśvasiti pralapaty ugra-vedanaḥ || 37 ||<BR>
tasya pathyā-niśā-kṛṣṇā-mañjiṣṭhātiviṣoṣaṇam |<BR>
sālābu-vṛntaṃ vārtāka-rasa-piṣṭaṃ pralepanam || 38 ||<BR>
     37.38cv  śalāṭu-vṛntaṃ vārtāka-<BR>
sarva-tra cogrāli-viṣe pāyayed dadhi-sarpiṣī || 39ab ||<BR>
vidhyet sirāṃ vidadhyāc ca vamanāñjana-nāvanam || 39cd ||<BR>
uṣṇa-snigdhāmla-madhuraṃ bhojanaṃ cānilāpaham || 39ef ||<BR>
nāgaraṃ gṛha-kapota-purīṣaṃ bījapūraka-raso haritālam |<BR>
saindhavaṃ ca vinihanty a-gado 'yaṃ lepato 'li-kula-jaṃ viṣam āśu || 40 ||<BR>
ante vṛścika-daṣṭānāṃ samudīrṇe bhṛśaṃ viṣe |<BR>
viṣeṇālepayed daṃśam ucciṭiṅge 'py ayaṃ vidhiḥ || 41 ||<BR>
nāga-purīṣa-cchattraṃ rohiṣa-mūlaṃ ca śelu-toyena |<BR>
kuryād guṭikāṃ lepād iyam ali-viṣa-nāśanī śreṣṭhā || 42 ||<BR>
arkasya dugdhena śirīṣa-bījaṃ trir bhāvitaṃ pippali-cūrṇa-miśram |<BR>
eṣo '-gado hanti viṣāṇi kīṭa-bhujaṅga-lūtondura-vṛścikānām || 43 ||<BR>
śirīṣa-puṣpaṃ sa-karañja-bījaṃ kāśmīra-jaṃ kuṣṭha-manaḥśile ca |<BR>
eṣo '-gado rātrika-vṛścikānāṃ saṃkrānti-kārī kathito jinena || 44 ||<BR>
     37.44av  śirīṣa-bījaṃ sa-karañja-bījaṃ<BR>
kīṭebhyo dāruṇa-tarā lūṭāḥ ṣo-ḍaśa tā jaguḥ |<BR>
aṣṭā-viṃśatir ity eke tato 'py anye tu bhūyasīḥ || 45 ||<BR>
sahasra-raśmy-anucarā vadanty anye sahasra-śaḥ |<BR>
bahūpadrava-rūpā tu lūtaikaiva viṣātmikā || 46 ||<BR>
rūpāṇi nāmatas tasyā dur-jñeyāny ati-saṃkarāt |<BR>
nāsti sthāna-vyavasthā ca doṣato 'taḥ pracakṣate || 47 ||<BR>
kṛcchra-sādhyā pṛthag-doṣair a-sādhyā nicayena sā |<BR>
tad-daṃśaḥ paittiko dāha-tṛṭ-sphoṭa-jvara-moha-vān || 48 ||<BR>
bhṛśoṣṃā rakta-pītābhaḥ kledī drākṣā-phalopamaḥ |<BR>
ślaiṣmikaḥ kaṭhinaḥ pāṇḍuḥ parūṣaka-phalākṛtiḥ || 49 ||<BR>
     37.49av  bhṛśoṣṃa-rakta-pītābhaḥ<BR>
nidrāṃ śīta-jvaraṃ kāsaṃ kaṇḍūṃ ca kurute bhṛśam |<BR>
vātikaḥ paruṣaḥ śyāvaḥ parva-bheda-jvara-pradaḥ || 50 ||<BR>
tad-vibhāgaṃ yathā-svaṃ ca doṣa-liṅgair vibhāvayet |<BR>
a-sādhyāyāṃ tu hṛn-moha-śvāsa-hidhmā-śiro-grahāḥ || 51 ||<BR>
     37.51dv  -śvāsa-hidhmā-śiro-rujāḥ<BR>
śveta-pītāsitā-raktāḥ piṭikāḥ śvayathūdbhavaḥ |<BR>
vepathur vamathur dāhas tṛḍ āndhyaṃ vakra-nāsa-tā || 52 ||<BR>
     37.52av  śveta-pītāsitā-rakta-     37.52bv  -piṭikā-śvayathūdbhavaḥ     37.52dv  tṛḍ<BR>
āndhyaṃ vakra-nāsikā<BR>
śyāvauṣṭha-vaktra-danta-tvaṃ pṛṣṭha-grīvāvabhañjanam |<BR>
pakva-jambū-sa-varṇaṃ ca daṃśāt sravati śoṇitam || 53 ||<BR>
sarvāpi sarva-jā prāyo vyapadeśas tu bhūyasā |<BR>
tīkṣṇa-madhyāvara-tvena sā tri-dhā hanty upekṣitā || 54 ||<BR>
     37.54dv  sā tri-dhā hanty upekṣayā<BR>
saptāhena daśāhena pakṣeṇa ca paraṃ kramāt |<BR>
lūtā-daṃśaś ca sarvo 'pi dadrū-maṇḍala-saṃnibhaḥ || 55 ||<BR>
     37.55cv  lūtā-daṃśas tu sarvo 'pi<BR>
sito 'sito 'ruṇaḥ pītaḥ śyāvo vā mṛdur unnataḥ |<BR>
madhye kṛṣṇo 'tha-vā śyāvaḥ pary-ante jālakāvṛtaḥ || 56 ||<BR>
     37.56av  sitāsito 'ruṇaḥ pītaḥ<BR>
visarpa-vāṃś chopha-yutas tapyate bahu-vedanaḥ |<BR>
jvarāśu-pāka-vikleda-kothāvadaraṇānvitaḥ || 57 ||<BR>
kledena yat spṛśaty aṅgaṃ tatrāpi kurute vraṇam |<BR>
śvāsa-daṃṣṭrā-śakṛn-mūtra-śukra-lālā-nakhārtavaiḥ || 58 ||<BR>
aṣṭābhir udvamaty eṣā viṣaṃ vaktrād viśeṣataḥ |<BR>
lūtā nābher daśaty ūrdhvam ūrdhvaṃ cādhaś ca kīṭakāḥ || 59 ||<BR>
     37.59av  aṣṭābhir udvamanty etā     37.59bv  viṣaṃ vaktrair viśeṣataḥ     37.59cv <BR>
lūtā nābher daśanty ūrdhvam<BR>
     37.59dv  ūrdhvaṃ vādhaś ca kīṭakāḥ     37.59dv  ūrdhvaṃ cādhaś ca kīṭakaḥ    <BR>
37.59dv  adhaś ca viṣa-kīṭakāḥ<BR>
tad-dūṣitaṃ ca vastrādi dehe pṛktaṃ vikāra-kṛt |<BR>
dinārdhaṃ lakṣyate naiva daṃśo lūtā-viṣodbhavaḥ || 60 ||<BR>
sūcī-vyadha-vad ābhāti tato 'sau prathame 'hani |<BR>
a-vyakta-varṇaḥ pracalaḥ kiñ-cit-kaṇḍū-rujānvitaḥ || 61 ||<BR>
     37.61av  sūcī-viddha-vad ābhāti<BR>
dvitīye 'bhyunnato 'nteṣu piṭikair iva vācitaḥ |<BR>
vyakta-varṇo nato madhye kaṇḍū-mān granthi-saṃnibhaḥ || 62 ||<BR>
     37.62av  dvitīye 'ty-unnato 'nteṣu     37.62bv  piṭikair iva cācitaḥ<BR>
tṛtīye sa-jvaro roma-harṣa-kṛd rakta-maṇḍalaḥ |<BR>
śarāva-rūpas todāḍhyo roma-kūpeṣu sāsravaḥ || 63 ||<BR>
     37.63dv  roma-kūpeṣu sa-sravaḥ<BR>
mahāṃś caturthe śvayathus tāpa-śvāsa-bhrama-pradaḥ |<BR>
vikārān kurute tāṃs tān pañcame viṣa-kopa-jān || 64 ||<BR>
ṣaṣṭhe vyāpnoti marmāṇi saptame hanti jīvitam |<BR>
iti tīkṣṇaṃ viṣaṃ madhyaṃ hīnaṃ ca vibhajed ataḥ || 65 ||<BR>
     37.65av  ṣaṣṭhe prāpnoti marmāṇi<BR>
eka-viṃśati-rātreṇa viṣaṃ śāmyati sarva-thā |<BR>
athāśu lūtā-daṣṭasya śastreṇādaṃśam uddharet || 66 ||<BR>
     37.66dv  daṃśaṃ śastreṇa coddharet<BR>
dahec ca jāmbavauṣṭhādyair na tu pittottaraṃ dahet |<BR>
karkaśaṃ bhinna-romāṇaṃ marma-saṃdhy-ādi-saṃśritam || 67 ||<BR>
prasṛtaṃ sarvato daṃśaṃ na cchindīta dahen na ca |<BR>
lepayed dagdham a-gadair madhu-saindhava-saṃyutaiḥ || 68 ||<BR>
     37.68bv  na cchindīta dahen na vā<BR>
su-śītaiḥ secayec cānu kaṣāyaiḥ kṣīri-vṛkṣa-jaiḥ |<BR>
sarvato 'pahared raktaṃ śṛṅgādyaiḥ sirayāpi vā || 69 ||<BR>
seka-lepās tataḥ śītā bodhi-śleṣmātakākṣakaiḥ |<BR>
phalinī-dvi-niśā-kṣaudra-sarpirbhiḥ padmakāhvayaḥ || 70 ||<BR>
     37.70av  sekālepās tataḥ śītā     37.70bv  bodhi-śleṣmātakākṣikaiḥ     37.70bv <BR>
bodhi-śleṣmātakākṣa-jaiḥ<BR>
     37.70cv  phalinī-dvi-niśā-śreṣṭhā-<BR>
a-śeṣa-lūtā-kīṭānām a-gadaḥ sārvakārmikaḥ |<BR>
haridrā-dvaya-pattaṅga-mañjiṣṭhā-nata-kesaraiḥ || 71 ||<BR>
sa-kṣaudra-sarpiḥ pūrvasmād adhikaś campakāhvayaḥ |<BR>
tad-vad go-maya-niṣpīḍa-śarkarā-ghṛta-mākṣikaiḥ || 72 ||<BR>
     37.72cv  tad-vad go-maya-niṣpīḍā-<BR>
apāmārga-mano'hvāla-dārvī-dhyāmaka-gairikaiḥ |<BR>
natailā-kuṣṭha-marica-yaṣṭy-āhva-ghṛta-mākṣikaiḥ || 73 ||<BR>
a-gado mandaro nāma tathānyo gandha-mādanaḥ |<BR>
nata-lodhra-vacā-kaṭvī-pāṭhailā-pattra-kuṅkumaiḥ || 74 ||<BR>
mañjiṣṭhā-śleṣmātaka-rajanī-suvahā-śirīṣa-pālindyaḥ |<BR>
sa-sindhuvārā viṣaṃ ghnanti sailā-candana-kanakāḥ || 74+1 ||<BR>
viṣa-ghnaṃ bahu-doṣeṣu prayuñjīta viśodhanam |<BR>
yaṣṭy-āhva-madanāṅkolla-jālinī-sindhuvārikāḥ || 75 ||<BR>
     37.75av  viṣa-ghnair bahu-doṣeṣu     37.75dv  -jālinī-sindhuvāritān     37.75dv <BR>
-jālinī-sindhuvāritam<BR>
kaphe jyeṣṭhāmbunā pītvā viṣam āśu samudvamet |<BR>
śirīṣa-pattra-tvaṅ-mūla-phalaṃ vāṅkolla-mūla-vat || 76 ||<BR>
     37.76dv  -phalaṃ cāṅkolla-mūla-vat<BR>
virecayec ca tri-phalā-nīlinī-trivṛtādibhiḥ |<BR>
nivṛtte dāha-śophādau karṇikāṃ pātayed vraṇāt || 77 ||<BR>
     37.77bv  -phalinī-trivṛtādibhiḥ<BR>
kusumbha-puṣpaṃ go-dantaḥ svarṇakṣīrī kapota-viṭ |<BR>
trivṛtā saindhavaṃ dantī karṇikā-pātanaṃ tathā || 78 ||<BR>
     37.78av  kusumbha-puṣpa-go-danta-     37.78bv  -svarṇakṣīrī-kapota-viṭ     37.78dv <BR>
karṇikā-pātanaṃ param<BR>
mūlam uttaravāruṇyā vaṃśa-nirlekha-saṃyutam |<BR>
tad-vac ca saindhavaṃ kuṣṭhaṃ dantī kaṭuka-daugdhikam || 79 ||<BR>
rāja-kośātakī-mūlaṃ kiṇvo vā mathitodbhavaḥ |<BR>
karṇikā-pāta-samaye bṛṃhayec ca viṣāpahaiḥ || 80 ||<BR>
     37.80bv  kiṭṭo vā mathitodbhavaḥ     37.80bv  kiṇo vā mathitodbhavaḥ     37.80dv <BR>
bṛṃhayeta viṣāpahaiḥ<BR>
sneha-kāryam a-śeṣaṃ ca sarpiṣaiva samācaret |<BR>
viṣasya vṛddhaye tailam agner iva tṛṇolupam || 81 ||<BR>
     37.81cv  viṣam āvardhayet tailam     37.81dv  agner iva tṛṇolapam<BR>
hrīvera-vaikaṅkata-gopakanyā-mustā-śamī-candana-ṭuṇṭukāni |<BR>
śaivāla-nīlotpala-vakra-yaṣṭī-tvaṅ-nākulī-padmaka-rāṭha-madhyam || 82 ||<BR>
     37.82bv  -mustā-śamī-candana-tindukāni<BR>
rajanī-ghana-sarpalocanā-kaṇa-śuṇṭhī-kaṇa-mūla-citrakāḥ |<BR>
varuṇāguru-bilva-pāṭalī-picumandāmaya-śelu-kesaram || 83 ||<BR>
     37.83cv  varuṇāguru-bilva-pāṭalā-<BR>
bilva-candana-natotpala-śuṇṭhī-pippalī-nicula-vetasa-kuṣṭham |<BR>
śukti-śāka-vara-pāṭali-bhārgī-sindhuvāra-karaghāṭa-varāṅgam || 84 ||<BR>
     37.84cv  śukti-śābaraka-pāṭali-bhārgī-     37.84dv  -sindhuvāra-karahāṭa-varāṅgam<BR>
pitta-kaphānila-lūtāḥ pānāñjana-nasya-lepa-sekena |<BR>
a-gada-varā vṛtta-sthāḥ ku-gatīr iva vārayanty ete || 85 ||<BR>
     37.85dv  ku-gatīr iva dārayanty ete     37.85dv  ku-matīr iva dārayanty ete    <BR>
37.85dv  ku-matīr iva vārayanty ete<BR>
lodhraṃ sevyaṃ padmakaṃ padma-reṇuḥ kālīyākhyaṃ candanaṃ yac ca raktam |<BR>
kāntā-puṣpaṃ dugdhinīkā mṛṇālaṃ lūtāḥ sarvā ghnanti sarva-kriyābhiḥ || 86 ||<BR>
<BR>
Uttarasthāna <BR>
lālanaś capalaḥ putro hasiraś cikkiro 'jiraḥ |<BR>
kaṣāya-dantaḥ kulakaḥ kokilaḥ kapilo 'sitaḥ || 1 ||<BR>
     38.1bv  hasiraś cikriro 'janaḥ     38.1bv  hasiraś cikkiro 'jaraḥ     38.1bv  hasiraś cikilo<BR>
'jiraḥ<BR>
aruṇaḥ śabaraḥ śvetaḥ kapotaḥ palitonduraḥ |<BR>
chucchundaro rasālākhyo daśāṣṭau ceti mūṣikāḥ || 2 ||<BR>
     38.2bv  kapotaḥ palitonduruḥ     38.2cv  chucchundaro balāsākhyo     38.2cv <BR>
chucchundaro rasālākṣo<BR>
     38.2dv  daśa cāṣṭau ca mūṣikāḥ<BR>
śukraṃ patati yatraiṣāṃ śukra-digdhaiḥ spṛśanti vā |<BR>
yad aṅgam aṅgais tatrāsre dūṣite pāṇḍu-tāṃ gate || 3 ||<BR>
granthayaḥ śvayathuḥ koṭho maṇḍalāni bhramo '-ruciḥ |<BR>
śīta-jvaro 'ti-ruk sādo vepathuḥ parva-bhedanam || 4 ||<BR>
     38.4av  granthayaḥ śvayathuḥ kotho<BR>
roma-harṣaḥ srutir mūrchā dīrgha-kālānubandhanam |<BR>
śleṣmānubaddha-bahv-ākhu-potaka-cchardanaṃ sa-tṛṭ || 5 ||<BR>
     38.5cv  śleṣmānubandha-bahv-ākhu-     38.5cv  śleṣmānuviddha-bahv-ākhu-    <BR>
38.5dv  -potaka-cchardanaṃ sakṛt<BR>
vyavāyy ākhu-viṣaṃ kṛcchraṃ bhūyo bhūyaś ca kupyati |<BR>
mūrchāṅga-śopha-vaivarṇya-kleda-śabdā-śruti-jvarāḥ || 6 ||<BR>
śiro-guru-tvaṃ lālāsṛk-chardiś cā-sādhya-lakṣaṇam |<BR>
śūna-vastiṃ vi-varṇauṣṭham ākhv-ābhair granthibhiś citam || 7 ||<BR>
chucchundara-sa-gandhaṃ ca varjayed ākhu-dūṣitam |<BR>
śunaḥ śleṣmolbaṇā doṣāḥ saṃjñāṃ saṃjñā-vahāśritāḥ || 8 ||<BR>
muṣṇantaḥ kurvate kṣobhaṃ dhātūnām ati-dāruṇam |<BR>
lālā-vān andha-badhiraḥ sarvataḥ so 'bhidhāvati || 9 ||<BR>
srasta-puccha-hanu-skandhaḥ śiro-duḥkhī natānanaḥ |<BR>
daṃśas tena vidaṣṭasya suptaṃ kṛṣṇaṃ kṣaraty asṛk || 10 ||<BR>
hṛc-chiro-rug-jvara-stambha-tṛṣṇā-mūrchodbhavo 'nu ca |<BR>
anenānye 'pi boddhavyā vyālā daṃṣṭrā-prahāriṇaḥ || 11 ||<BR>
     38.11av  hṛc-chiro-rug-jvara-stambhas     38.11av  hṛc-chiro-rug jvaraḥ stambhas<BR>
     38.11bv  tṛṣṇā-mūrchodbhavo 'nu ca     38.11bv  tṛṣṇā mūrchodbhavo 'nu ca<BR>
     38.11cv  vyāla-daṃṣṭrā-prahāriṇaḥ<BR>
śṛgālāśvatarāśvarkṣa-dvīpi-vyāghra-vṛkādayaḥ |<BR>
kaṇḍū-nistoda-vaivarṇya-supti-kleda-jvara-bhramāḥ || 12 ||<BR>
vidāha-rāga-ruk-pāka-śopha-granthi-vikuñcanam |<BR>
daṃśāvadaraṇaṃ sphoṭāḥ karṇikā maṇḍalāni ca || 13 ||<BR>
sarva-tra sa-viṣe liṅgaṃ viparītaṃ tu nir-viṣe |<BR>
daṣṭo yena tu tac-ceṣṭā-rutaṃ kurvan vinaśyati || 14 ||<BR>
paśyaṃs tam eva cā-kasmād ādarśa-salilādiṣu |<BR>
yo 'dbhyas trasyed a-daṣṭo 'pi śabda-saṃsparśa-darśanaiḥ || 15 ||<BR>
     38.15dv  śabda-sparśa-nidarśanaiḥ<BR>
jala-saṃtrāsa-nāmānaṃ daṣṭaṃ tam api varjayet |<BR>
ākhunā daṣṭa-mātrasya daṃśaṃ kāṇḍena dāhayet || 16 ||<BR>
darpaṇenātha-vā tīvra-rujā syāt karṇikānya-thā |<BR>
dagdhaṃ visrāvayed daṃśaṃ pracchitaṃ ca pralepayet || 17 ||<BR>
     38.17cv  dagdhvā visrāvayed daṃśaṃ     38.17dv  pracchinnaṃ ca pralepayet<BR>
śirīṣa-rajanī-vakra-kuṅkumāmṛtavallibhiḥ |<BR>
agāra-dhūma-mañjiṣṭhā-rajanī-lavaṇottamaiḥ || 18 ||<BR>
lepo jayaty ākhu-viṣaṃ karṇikāyāś ca pātanaḥ |<BR>
tato 'mlaiḥ kṣālayitvānu toyair anu ca lepayet || 19 ||<BR>
     38.19dv  piṣṭair anu ca lepayet<BR>
pālindī-śveta-kaṭabhī-bilva-mūla-guḍūcibhiḥ |<BR>
anyaiś ca viṣa-śopha-ghnaiḥ sirāṃ vā mokṣayed drutam || 20 ||<BR>
     38.20dv  sirāṃ vā mocayed drutam<BR>
chardanaṃ nīlinī-kvāthaiḥ śukākhyāṅkollayor api |<BR>
kośātakyāḥ śukākhyāyāḥ phalaṃ jīmūtakasya ca || 21 ||<BR>
     38.21cv  kośavatyāḥ śukākhyāyāḥ<BR>
madanasya ca saṃcūrṇya dadhnā pītvā viṣaṃ vamet |<BR>
vacā-madana-jīmūta-kuṣṭhaṃ vā mūtra-peṣitam || 22 ||<BR>
pūrva-kalpena pātavyaṃ sarvondura-viṣāpaham |<BR>
virecanaṃ trivṛn-nīlī-tri-phalā-kalka iṣyate || 23 ||<BR>
     38.23cv  virecane trivṛn-nīlī-<BR>
śiro-virecane sāraḥ śirīṣasya phalāni ca |<BR>
añjanaṃ go-maya-raso vyoṣa-sūkṣma-rajo-'nvitaḥ || 24 ||<BR>
     38.24cv  añjane go-maya-raso     38.24dv  vyoṣa-sūkṣma-rajo-'nvitaḥ<BR>
kapittha-go-maya-raso madhu-mān avalehanam |<BR>
taṇḍulīyaka-mūlena siddhaṃ pāne hitaṃ ghṛtam || 25 ||<BR>
     38.25bv  madhu-mān avalehane<BR>
dvi-niśā-kaṭabhī-raktā-yaṣṭy-āhvair vāmṛtānvitaiḥ |<BR>
āsphota-mūla-siddhaṃ vā pañca-kāpittham eva vā || 26 ||<BR>
sindhuvāraṃ nataṃ śigru-bilva-mūlaṃ punarnavā |<BR>
vacā-śvadaṃṣṭrā-jīmūtam eṣāṃ kvāthaṃ sa-mākṣikam || 27 ||<BR>
     38.27av  sindhuvāra-nataṃ śigru-     38.27bv  -bilva-mūlaṃ punarnavam<BR>
pibec chāly-odanaṃ dadhnā bhuñjāno mūṣikārditaḥ |<BR>
takreṇa śarapuṅkhāyā bījaṃ saṃcūrṇya vā pibet || 28 ||<BR>
aṅkolla-mūla-kalko vā basta-mūtreṇa kalkitaḥ |<BR>
pānālepanayor yuktaḥ sarvākhu-viṣa-nāśanaḥ || 29 ||<BR>
     38.29cv  pāna-lepanayor yuktaḥ<BR>
kapittha-madhya-tilaka-tilāṅkolla-jaṭāḥ pibet |<BR>
gavāṃ mūtreṇa payasā mañjarīṃ tilakasya vā || 30 ||<BR>
     38.30av  kapittha-madhya-tilakaṃ     38.30av  kapittha-madhyaṃ tilakaṃ     38.30bv <BR>
-tilāṅkolla-jaṭāṃ pibet<BR>
     38.30bv  tilāṅkolla-jaṭāḥ pibet     38.30dv  mañjarīs tilakasya vā<BR>
atha-vā sairyakān mūlaṃ sa-kṣaudraṃ taṇḍulāmbunā |<BR>
kaṭukālābu-vinyastaṃ pītaṃ vāmbu niśoṣitam || 31 ||<BR>
     38.31dv  pibed vāmbu niśoṣitam     38.31dv  pibec cāmbu niśoṣitam<BR>
sindhuvārasya mūlāni biḍālāsthi viṣaṃ natam |<BR>
jala-piṣṭo '-gado hanti nasyādyair ākhu-jaṃ viṣam || 32 ||<BR>
sa-śeṣaṃ mūṣika-viṣaṃ prakupyaty abhra-darśane |<BR>
yathā-yathaṃ vā kāleṣu doṣāṇāṃ vṛddhi-hetuṣu || 33 ||<BR>
     38.33ac  sa-śeṣaṃ mūṣaka-viṣaṃ<BR>
tatra sarve yathāvasthaṃ prayojyāḥ syur upakramāḥ |<BR>
yathā-svaṃ ye ca nirdiṣṭās tathā dūṣī-viṣāpahāḥ || 34 ||<BR>
daṃśaṃ tv alarka-daṣṭasya dagdham uṣṇena sarpiṣā |<BR>
pradihyād a-gadais tais taiḥ purāṇaṃ ca ghṛtaṃ pibet || 35 ||<BR>
arka-kṣīra-yutaṃ cāsya yojyam āśu virecanam |<BR>
aṅkollottara-mūlāmbu tri-palaṃ sa-haviḥ-palam || 36 ||<BR>
     38.36ac  arka-kṣīra-yutaṃ vāsya<BR>
pibet sa-dhattūra-phalāṃ śvetāṃ vāpi punarnavām |<BR>
aikadhyaṃ palalaṃ tailaṃ rūpikāyāḥ payo guḍaḥ || 37 ||<BR>
     38.37bv  śvetāṃ cāpi punarnavām     38.37dv  rūyikāyāḥ payo guḍaḥ     38.37dv <BR>
rūṣikāyāḥ payo guḍaḥ<BR>
bhinatti viṣam ālarkaṃ ghana-vṛndam ivānilaḥ |<BR>
sa-mantraṃ sauṣadhī-ratnaṃ snapanaṃ ca prayojayet || 38 ||<BR>
catuṣ-pādbhir dvi-pādbhir vā nakha-danta-parikṣatam |<BR>
śūyate pacyate rāga-jvara-srāva-rujānvitam || 39 ||<BR>
     38.39dv  -jvarāsrāva-rujānvitam<BR>
somavalko 'śvakarṇaś ca gojihvā haṃsapādikā |<BR>
rajanyau gairikaṃ lepo nakha-danta-viṣāpahaḥ || 40 ||<BR>
<BR>
Uttarasthāna <BR>
dīrgham āyuḥ smṛtiṃ medhām ārogyaṃ taruṇaṃ vayaḥ |<BR>
prabhā-varṇa-svaraudāryaṃ dehendriya-balodayam || 1 ||<BR>
vāk-siddhiṃ vṛṣa-tāṃ kāntim avāpnoti rasāyanāt |<BR>
lābhopāyo hi śastānāṃ rasādīnāṃ rasāyanam || 2 ||<BR>
     39.2cv  lābhopāyo hi saptānāṃ<BR>
pūrve vayasi madhye vā tat prayojyaṃ jitātmanaḥ |<BR>
snigdhasya sruta-raktasya viśuddhasya ca sarva-thā || 3 ||<BR>
a-viśuddhe śarīre hi yukto rāsāyano vidhiḥ |<BR>
vājī-karo vā maline vastre raṅga ivā-phalaḥ || 4 ||<BR>
     39.4dv  vastre rāga ivā-phalaḥ<BR>
rasāyanānāṃ dvi-vidhaṃ prayogam ṛṣayo viduḥ |<BR>
kuṭī-prāveśikaṃ mukhyaṃ vātātapikam anya-thā || 5 ||<BR>
pure prāpyopakaraṇe harmya-nir-vāta-nir-bhaye |<BR>
diśy udīcyāṃ śubhe deśe tri-garbhāṃ sūkṣma-locanām || 6 ||<BR>
     39.6av  nir-vāte nir-bhaye dharmye     39.6av  nir-vāte nir-bhaye harmye<BR>
     39.6bv  prāpyopakaraṇe pure     39.6cv  diśy aiśānyāṃ śubhe deśe<BR>
dhūmātapa-rajo-vyāla-strī-mūrkhādya-vilaṅghitām |<BR>
sajja-vaidyopakaraṇāṃ su-mṛṣṭāṃ kārayet kuṭīm || 7 ||<BR>
atha puṇye 'hni saṃpūjya pūjyāṃs tāṃ praviśec chuciḥ |<BR>
tatra saṃśodhanaiḥ śuddhaḥ sukhī jāta-balaḥ punaḥ || 8 ||<BR>
brahma-cārī dhṛti-yutaḥ śrad-dadhāno jitendriyaḥ |<BR>
dāna-śīla-dayā-satya-vrata-dharma-parāyaṇaḥ || 9 ||<BR>
devatānusmṛtau yukto yukta-svapna-prajāgaraḥ |<BR>
priyauṣadhaḥ peśala-vāg ārabheta rasāyanam || 10 ||<BR>
     39.10cv  priyauṣadhaḥ peśala-vāk     39.10dv  prārabheta rasāyanam<BR>
harītakīm āmalakaṃ saindhavaṃ nāgaraṃ vacām |<BR>
haridrāṃ pippalīṃ vellaṃ guḍaṃ coṣṇāmbunā pibet || 11 ||<BR>
snigdha-svinno naraḥ pūrvaṃ tena sādhu viricyate |<BR>
tataḥ śuddha-śarīrāya kṛta-saṃsarjanāya ca || 12 ||<BR>
     39.12av  snigdhaḥ svinno naraḥ pūrvaṃ     39.12bv  tena sādhu viśudhyati<BR>
tri-rātraṃ pañca-rātraṃ vā saptāhaṃ vā ghṛtānvitam |<BR>
dadyād yāvakam ā-śuddheḥ purāṇa-śakṛto 'tha-vā || 13 ||<BR>
itthaṃ saṃskṛta-koṣṭhasya rasāyanam upāharet |<BR>
yasya yad yaugikaṃ paśyet sarvam ālocya sātmya-vit || 14 ||<BR>
pathyā-sahasraṃ tri-guṇa-dhātrī-phala-samanvitam |<BR>
pañcānāṃ pañca-mūlānāṃ sārdhaṃ pala-śata-dvayam || 15 ||<BR>
jale daśa-guṇe paktvā daśa-bhāga-sthite rase |<BR>
āpothya kṛtvā vy-asthīni vijayāmalakāny atha || 16 ||<BR>
vinīya tasmin niryūhe yojayet kuḍavāṃśakam |<BR>
tvag-elā-musta-rajanī-pippaly-aguru-candanam || 17 ||<BR>
maṇḍūkaparṇī-kanaka-śaṅkhapuṣpī-vacā-plavam |<BR>
yaṣṭy-āhvayaṃ viḍaṅgaṃ ca cūrṇitaṃ tulayādhikam || 18 ||<BR>
sitopalārdha-bhāraṃ ca pātrāṇi trīṇi sarpiṣaḥ |<BR>
dve ca tailāt pacet sarvaṃ tad agnau leha-tāṃ gatam || 19 ||<BR>
avatīrṇaṃ himaṃ yuñjyād viṃśaiḥ kṣaudra-śatais tribhiḥ |<BR>
tataḥ khajena mathitaṃ nidadhyād ghṛta-bhājane || 20 ||<BR>
yā noparundhyād āhāram ekaṃ mātrāsya sā smṛtā |<BR>
ṣaṣṭikaḥ payasā cātra jīrṇe bhojanam iṣyate || 21 ||<BR>
     39.21bv  ekā mātrāsya sā smṛtā<BR>
vaikhānasā bālakhilyās tathā cānye tapo-dhanāḥ |<BR>
brahmaṇā vihitaṃ dhanyam idaṃ prāśya rasāyanam || 22 ||<BR>
     39.22av  vaikhānasā bālikhilyās<BR>
tandrā-śrama-klama-valī-palitāmaya-varjitāḥ |<BR>
medhā-smṛti-balopetā babhūvur a-mitāyuṣaḥ || 23 ||<BR>
abhayāmalaka-sahasraṃ nir-āmayaṃ pippalī-sahasra-yutam |<BR>
taruṇa-palāśa-kṣāra-dravī-kṛtaṃ sthāpayed bhāṇḍe || 24 ||<BR>
upayukte ca kṣāre chāyā-saṃśuṣka-cūrṇitaṃ yojyam |<BR>
pādāṃśena sitāyāś catur-guṇābhyāṃ madhu-ghṛtābhyām || 25 ||<BR>
     39.25av  upayukte ca kvāthe<BR>
tad ghṛta-kumbhe bhūmau nidhāya ṣaṇ-māsa-saṃstham uddhṛtya |<BR>
prāhṇe prāśya yathānalam ucitāhāro bhavet satatam || 26 ||<BR>
     39.26bv  nikhāya ṣaṇ-māsa-saṃstham uddhṛtya     39.26cv  prāhṇe prāśya<BR>
yathā-balam<BR>
ity upayuñjyā-śeṣaṃ varṣa-śatam an-āmayo jarā-rahitaḥ |<BR>
jīvati bala-puṣṭi-vapuḥ-smṛti-medhādy-anvito viśeṣeṇa || 27 ||<BR>
     39.27av  ity upayojyā-śeṣaṃ<BR>
nī-rujārdra-palāśasya cchinne śirasi tat kṣatam |<BR>
antar dvi-hastaṃ gambhīraṃ pūryam āmalakair navaiḥ || 28 ||<BR>
     39.28bv  cchinne śirasi takṣitam<BR>
ā-mūlaṃ veṣṭitaṃ darbhaiḥ padminī-paṅka-lepitam |<BR>
ādīpya go-mayair vanyair nir-vāte svedayet tataḥ || 29 ||<BR>
svinnāni tāny āmalakāni tṛptyā khāden naraḥ kṣaudra-ghṛtānvitāni |<BR>
kṣīraṃ śṛtaṃ cānu pibet pra-kāmaṃ tenaiva varteta ca māsam ekam || 30 ||<BR>
varjyāni varjyāni ca tatra yatnāt spṛśyaṃ ca śītāmbu na pāṇināpi |<BR>
ekā-daśāhe 'sya tato vyatīte patanti keśā daśanā nakhāś ca || 31 ||<BR>
     39.31bv  spṛśen na śītāmbu ca pāṇināpi<BR>
athālpakair eva dinaiḥ su-rūpaḥ strīṣv a-kṣayaḥ kuñjara-tulya-vīryaḥ |<BR>
viśiṣṭa-medhā-bala-buddhi-sat-tvo bhavaty asau varṣa-sahasra-jīvī || 32 ||<BR>
daśa-mūla-balā-musta-jīvakarṣabhakotpalam |<BR>
parṇinyau pippalī śṛṅgī medā tāmalakī truṭī || 33 ||<BR>
jīvantī joṅgakaṃ drākṣā pauṣkaraṃ candanaṃ śaṭhī |<BR>
punarnavarddhi-kākolī-kākanāsāmṛtā-dvayam || 34 ||<BR>
     39.34cv  punarnavā-dvi-kākolī-     39.34dv  -kākanāsāmṛtāhvayāḥ<BR>
vidārī vṛṣa-mūlaṃ ca tad aikadhyaṃ palonmitam |<BR>
jala-droṇe pacet pañca dhātrī-phala-śatāni ca || 35 ||<BR>
pāda-śeṣaṃ rasaṃ tasmād vy-asthīny āmalakāni ca |<BR>
gṛhītvā bharjayet taila-ghṛtād dvā-daśabhiḥ palaiḥ || 36 ||<BR>
     39.36av  pāda-śeṣe rase tasmin<BR>
matsyaṇḍikā-tulārdhena yuktaṃ tal leha-vat pacet |<BR>
snehārdhaṃ madhu siddhe tu tavakṣīryāś catuḥ-palam || 37 ||<BR>
     39.37cv  snehārdhaṃ madhunaḥ śīte<BR>
pippalyā dvi-palaṃ dadyāc catur-jātaṃ kaṇārdhitam |<BR>
ato 'valehayen mātrāṃ kuṭī-sthaḥ pathya-bhojanaḥ || 38 ||<BR>
     39.38bv  catur-jātaṃ kaṇārdhikam     39.38bv  catur-jātaṃ kaṇārdhakam     39.38dv <BR>
kuṭī-sthaṃ pathya-bhojinam<BR>
ity eṣa cyavana-prāśo yaṃ prāśya cyavano muniḥ |<BR>
jarā-jarjarito 'py āsīn nārī-nayana-nandanaḥ || 39 ||<BR>
kāsaṃ śvāsaṃ jvaraṃ śoṣaṃ hṛd-rogaṃ vāta-śoṇitam |<BR>
mūtra-śukrāśrayān doṣān vaisvaryaṃ ca vyapohati || 40 ||<BR>
bāla-vṛddha-kṣata-kṣīṇa-kṛśānām aṅga-vardhanaḥ || 41ab ||<BR>
medhāṃ smṛtiṃ kāntim an-āmaya-tvam āyuḥ-prakarṣaṃ pavanānulomyam || 41cd ||<BR>
strīṣu praharṣaṃ balam indriyāṇām agneś ca kuryād vidhinopayuktaḥ || 41ef ||<BR>
madhukena tavakṣīryā pippalyā sindhu-janmanā |<BR>
pṛthag lohaiḥ suvarṇena vacayā madhu-sarpiṣā || 42 ||<BR>
sitayā vā samā yuktā samāyuktā rasāyanam |<BR>
tri-phalā sarva-roga-ghnī medhāyuḥ-smṛti-buddhi-dā || 43 ||<BR>
     39.43av  sitayātha samāyuktā     39.43bv  raupya-yuktā rasāyanī<BR>
maṇḍūkaparṇyāḥ sva-rasaṃ yathāgni kṣīreṇa yaṣṭīmadhukasya cūrṇam |<BR>
rasaṃ guḍūcyās saha-mūla-puṣpyāḥ kalkaṃ prayuñjīta ca śaṅkhapuṣpyāḥ || 44 ||<BR>
āyuḥ-pradāny āmaya-nāśanāni balāgni-varṇa-svara-vardhanāni |<BR>
medhyāni caitāni rasāyanāni medhyā viśeṣeṇa tu śaṅkhapuṣpī || 45 ||<BR>
     39.45dv  medhyā viśeṣeṇa ca śaṅkhapuṣpī<BR>
naladaṃ kaṭu-rohiṇī payasyā madhukaṃ candana-śārivogragandhāḥ |<BR>
tri-phalā kaṭuka-trayaṃ haridre sa-paṭolaṃ lavaṇaṃ ca taiḥ su-piṣṭaiḥ || 46 ||<BR>
tri-guṇena rasena śaṅkhapuṣpyāḥ sa-payaskaṃ ghṛta-nalvaṇaṃ vipakvam |<BR>
upayujya bhavej jaḍo 'pi vāṅmī śruta-dhārī pratibhāna-vān a-rogaḥ || 47 ||<BR>
     39.47dv  śruti-dhārī pratibhāna-vān a-rogaḥ     39.47dv  śruti-dhārī pratibhāna-vān<BR>
a-rogī<BR>
peṣyair mṛṇāla-bisa-kesara-pattra-bījaiḥ siddhaṃ sa-hema-śakalaṃ payasā ca sarpiḥ |<BR>
pañcāravindam iti tat prathitaṃ pṛthivyāṃ prabhraṣṭa-pauruṣa-bala-pratibhair niṣevyam ||<BR>
48 ||<BR>
     39.48cv  pañcāravindam iti sarpir udāra-vīryaṃ<BR>
yan nāla-kanda-dala-kesara-vad vipakvaṃ nīlotpalasya tad api prathitaṃ dvitīyam |<BR>
sarpiś catuṣ-kuvalayaṃ sa-hiraṇya-pattraṃ medhyaṃ gavām api bhavet kim u mānuṣāṇām<BR>
|| 49 ||<BR>
brāhmī-vacā-saindhava-śaṅkhapuṣpī-matsyākṣaka-brahmasuvarcalaindryaḥ |<BR>
vaidehikā ca tri-yavāḥ pṛthak syur yavau suvarṇasya tilo viṣasya || 50 ||<BR>
sarpiṣaś ca palam ekata etad yojayet pariṇate ca ghṛtāḍhyam |<BR>
bhojanaṃ sa-madhu vatsaram evaṃ śīlayann adhika-dhī-smṛti-medhaḥ || 51 ||<BR>
     39.51dv  śīlayann adhika-dhī-smṛti-veṣaḥ<BR>
atikrānta-jarā-vyādhi-tandrālasya-śrama-klamaḥ |<BR>
jīvaty abda-śataṃ pūrṇaṃ śrī-tejaḥ-kānti-dīpti-mān || 52 ||<BR>
     39.52dv  śrī-tejaḥ-kānti-mūrti-mān<BR>
viśeṣataḥ kuṣṭha-kilāsa-gulma-viṣa-jvaronmāda-garodarāṇi |<BR>
atharva-mantrādi-kṛtāś ca kṛtyāḥ śāmyanty anenāti-balāś ca vātāḥ || 53 ||<BR>
śaran-mukhe nāgabalāṃ puṣya-yoge samuddharet |<BR>
akṣa-mātraṃ tato mūlāc cūrṇitāt payasā pibet || 54 ||<BR>
     39.54cv  akṣa-mātraṃ tato mūlaṃ     39.54dv  cūrṇitaṃ payasā pibet<BR>
lihyān madhu-ghṛtābhyāṃ vā kṣīra-vṛttir an-anna-bhuk |<BR>
evaṃ varṣa-prayogena jīved varṣa-śataṃ balī || 55 ||<BR>
phalon-mukho gokṣurakaḥ sa-mūlaś chāyā-viśuṣkaḥ su-vicūrṇitāṅgaḥ |<BR>
su-bhāvitaḥ svena rasena tasmān mātrāṃ parāṃ prāsṛtikīṃ pibed yaḥ || 56 ||<BR>
     39.56dv  mātrāṃ paraṃ prāsṛtikīṃ pibed yaḥ<BR>
kṣīreṇa tenaiva ca śālim aśnan jīrṇe bhavet sa dvi-tulopayogāt |<BR>
śaktaḥ su-rūpaḥ su-bhagaḥ śatāyuḥ kāmī kakud-mān iva go-kula-sthaḥ || 57 ||<BR>
vārāhī-kandam ārdrārdraṃ kṣīreṇa kṣīra-paḥ pibet |<BR>
māsaṃ nir-anno māsaṃ ca kṣīrānnādo jarāṃ jayet || 58 ||<BR>
tat-kanda-ślakṣṇa-cūrṇaṃ vā sva-rasena su-bhāvitam |<BR>
ghṛta-kṣaudra-plutaṃ lihyāt tat-pakvaṃ vā ghṛtaṃ pibet || 59 ||<BR>
     39.59cv  ghṛta-kṣaudra-yutaṃ lihyāt<BR>
tad-vad vidāry-atibalā-balā-madhuka-vāyasīḥ |<BR>
śreyasī-śreyasī-yuktā-pathyā-dhātrī-sthirāmṛtāḥ || 60 ||<BR>
     39.60cv  jīvantī-śreyasī-yuktā-<BR>
maṇḍūkī-śaṅkhakusumā-vājigandhā-śatāvarīḥ |<BR>
upayuñjīta medhā-dhī-vayaḥ-sthairya-bala-pradāḥ || 61 ||<BR>
     39.61cv  upayuñjīta dhī-medhā-     39.61cv  upayuñjīta medhāvī     39.61dv <BR>
vayaḥ-sthairya-bala-pradāḥ<BR>
yathā-svaṃ citrakaḥ puṣpair jñeyaḥ pīta-sitāsitaiḥ |<BR>
yathottaraṃ sa guṇa-vān vidhinā ca rasāyanam || 62 ||<BR>
chāyā-śuṣkaṃ tato mūlaṃ māsaṃ cūrṇī-kṛtaṃ lihan |<BR>
sarpiṣā madhu-sarpirbhyāṃ piban vā payasā yatiḥ || 63 ||<BR>
ambhasā vā hitānnāśī śataṃ jīvati nī-rujaḥ |<BR>
medhāvī bala-vān kānto vapuṣ-mān dīpta-pāvakaḥ || 64 ||<BR>
tailena līḍho māsena vātān hanti su-dus-tarān |<BR>
mūtreṇa śvitra-kuṣṭhāni pītas takreṇa pāyu-jān || 65 ||<BR>
     39.65bv  vātān hanti su-dāruṇān<BR>
bhallātakāni puṣṭāni dhānya-rāśau nidhāpayet |<BR>
grīṣme saṃgṛhya hemante svādu-snigdha-himair vapuḥ || 66 ||<BR>
     39.66dv  svādu-snigdha-himaiḥ punaḥ<BR>
saṃskṛtya tāny aṣṭa-guṇe salile 'ṣṭau vipācayet |<BR>
aṣṭāṃśa-śiṣṭaṃ tat-kvāthaṃ sa-kṣīraṃ śītalaṃ pibet || 67 ||<BR>
     39.67cv  aṣṭāṃśa-śiṣṭaṃ taṃ kvāthaṃ<BR>
vardhayet praty-ahaṃ cānu tatraikaikam aruṣkaram |<BR>
sapta-rātra-trayaṃ yāvat trīṇi trīṇi tataḥ param || 68 ||<BR>
ā-catvāriṃśatas tāni hrāsayed vṛddhi-vat tataḥ |<BR>
sahasram upayuñjīta saptāhair iti saptabhiḥ || 69 ||<BR>
     39.69dv  saptāhair api saptabhiḥ<BR>
yantritātmā ghṛta-kṣīra-śāli-ṣaṣṭika-bhojanaḥ |<BR>
tad-vat tri-guṇitaṃ kālaṃ prayogānte 'pi cācaret || 70 ||<BR>
     39.70dv  prayogānte 'py upācaret<BR>
āśiṣo labhate '-pūrvā vahner dīptiṃ viśeṣataḥ |<BR>
prameha-kṛmi-kuṣṭhārśo-medo-doṣa-vivarjitaḥ || 71 ||<BR>
     39.71av  āśiṣo labhate pūrvā<BR>
piṣṭa-svedanam a-rujaiḥ pūrṇaṃ bhallātakair vijarjaritaiḥ |<BR>
bhūmi-nikhāte kumbhe pratiṣṭhitaṃ kṛṣṇa-mṛl-liptam || 72 ||<BR>
     39.72bv  pūrṇaṃ bhallātakaiḥ su-jarjaritaiḥ<BR>
parivāritaṃ samantāt pacet tato go-mayāgninā mṛdunā |<BR>
tat-sva-raso yaś cyavate gṛhṇīyāt taṃ dine 'nyasmin || 73 ||<BR>
     39.73bv  pacet tad go-mayāgninā mṛdunā<BR>
amum upayujya sva-rasaṃ madhv-aṣṭama-bhāgikaṃ dvi-guṇa-sarpiḥ |<BR>
pūrva-vidhi-yantritātmā prāpnoti guṇān sa tān eva || 74 ||<BR>
     39.74av  amum upayuñjyāt sva-rasaṃ<BR>
puṣṭāni pākena paricyutāni bhallātakāny āḍhaka-saṃmitāni |<BR>
ghṛṣṭveṣṭikā-cūrṇa-kaṇair jalena prakṣālya saṃśoṣya ca mārutena || 75 ||<BR>
jarjarāṇi vipacej jala-kumbhe pāda-śeṣa-ghṛta-gālita-śītam |<BR>
tad-rasaṃ punar api śrapayeta kṣīra-kumbha-sahitaṃ caraṇa-sthe || 76 ||<BR>
     39.76bv  pāda-śeṣa-ghṛta-gālita-śeṣam     39.76bv  pāda-śeṣa-ghṛta-gālita-śīte<BR>
     39.76bv  pāda-śeṣam avatārita-śītam     39.76cv  taṃ rasaṃ punar api śrapayeta<BR>
     39.76dv  kṣīra-kumbha-sahitaṃ caraṇa-stham<BR>
sarpiḥ pakvaṃ tatra tulya-pramāṇaṃ yuñjyāt svecchaṃ śarkarayā rajobhiḥ |<BR>
ekī-bhūtaṃ tat khaja-kṣobhaṇena sthāpyaṃ dhānye sapta-rātraṃ su-guptam || 77 ||<BR>
     39.77av  sarpiḥ pakvaṃ tena tulya-pramāṇaṃ     39.77bv  yuñjyāt prasthaṃ śarkarayā<BR>
rajobhiḥ<BR>
     39.77bv  yuñjyāt svacchaṃ śarkarayā rajobhiḥ     39.77cv  ekī-bhūtaṃ taṃ<BR>
khaja-kṣobhaṇena<BR>
tam amṛta-rasa-pākaṃ yaḥ prage prāśam aśnann anupibati yatheṣṭaṃ vāri dugdhaṃ rasaṃ<BR>
vā |<BR>
smṛti-mati-bala-medhā-sat-tva-sārair upetaḥ kanaka-nicaya-gauraḥ so 'śnute dīrgham āyuḥ<BR>
|| 78 ||<BR>
droṇe 'mbhaso vraṇakṛtāṃ tri-śatād vipakvāt kvāthāḍhake pala-samais tila-taila-pātram |<BR>
tiktā-viṣā-dvaya-varā-girijanma-tārkṣyaiḥ siddhaṃ paraṃ nikhila-kuṣṭha-nibarhaṇāya ||<BR>
79 ||<BR>
     39.79av  droṇe 'mbhaso vraṇakṛtāṃ tri-śatāni paktvā     39.79cv <BR>
tiktā-niśā-dvaya-vacā-girijanma-tārkṣyaiḥ<BR>
     39.79cv  tiktā-niśā-dvaya-varā-girijanma-tārkṣyaiḥ     39.79cv <BR>
tiktā-viṣā-dvaya-vacā-girijanma-tārkṣyaiḥ<BR>
     39.79cv  tiktā-viṣā-dvaya-varā-girijāta-tārkṣyaiḥ<BR>
sahāmalaka-śuktibhir dadhi-sareṇa tailena vā || 80a ||<BR>
guḍena payasā ghṛtena yava-saktubhir vā saha || 80b ||<BR>
tilena saha mākṣikeṇa palalena sūpena vā || 80c ||<BR>
vapuṣ-karam aruṣkaraṃ parama-medhyam āyuṣ-karam || 80d ||<BR>
bhallātakāni tīkṣṇāni pākīny agni-samāni ca |<BR>
bhavanty amṛta-kalpāni prayuktāni yathā-vidhi || 81 ||<BR>
     39.81dv  kalpitāni yathā-vidhi<BR>
kapha-jo na sa rogo 'sti na vibandho 'sti kaś-ca-na |<BR>
yaṃ na bhallātakaṃ hanyāc chīghram agni-bala-pradam || 82 ||<BR>
     39.82dv  chīghraṃ vahni-bala-pradam<BR>
vātātapa-vidhāne 'pi viśeṣeṇa vivarjayet |<BR>
kulattha-dadhi-śuktāni tailābhyaṅgāgni-sevanam || 83 ||<BR>
vṛkṣās tubarakā nāma paścimārṇava-tīra-jāḥ |<BR>
vīcī-taraṅga-vikṣobha-mārutoddhūta-pallavāḥ || 84 ||<BR>
tebhyaḥ phalāny ādadīta su-pakvāny ambu-dāgame |<BR>
majjñaḥ phalebhyaś cādāya śoṣayitvāvacūrṇya ca || 85 ||<BR>
     39.85cv  majjāṃ phalebhyaś cādāya     39.85cv  majjāḥ phalebhyaś cādāya     39.85dv <BR>
śoṣayitvā vicūrṇya ca<BR>
tila-vat pīḍayed droṇyāṃ kvāthayed vā kusumbha-vat |<BR>
tat-tailaṃ saṃbhṛtaṃ bhūyaḥ paced ā-salila-kṣayāt || 86 ||<BR>
     39.86cv  tat-tailaṃ sa-ghṛtaṃ bhūyaḥ     39.86cv  tat-tailaṃ saṃsṛtaṃ bhūyaḥ     39.86cv <BR>
tat-tailaṃ saṃhṛtaṃ bhūyaḥ<BR>
avatārya karīṣe ca pakṣa-mātraṃ nidhāpayet |<BR>
snigdha-svinno hṛta-malaḥ pakṣād uddhṛtya tat tataḥ || 87 ||<BR>
     39.87dv  pakṣād uddhṛtya yatna-vān<BR>
caturtha-bhaktāntaritaḥ prātaḥ pāṇi-talaṃ pibet |<BR>
mantreṇānena pūtasya tailasya divase śubhe || 88 ||<BR>
majja-sāra mahā-vīrya sarvān dhātūn viśodhaya |<BR>
śaṅkha-cakra-gadā-pāṇis tvām ājñāpayate '-cyutaḥ || 89 ||<BR>
     39.89av  majjā-sāra mahā-vīrya     39.89dv  tvām ājñāpayate '-cyuta<BR>
tenāsyordhvam adhas-tāc ca doṣā yānty a-sakṛt tataḥ |<BR>
sāyam a-sneha-lavaṇāṃ yavāgūṃ śītalāṃ pibet || 90 ||<BR>
     39.90bv  doṣā yānty a-sakṛt-sakṛt<BR>
pañcāhāni pibet tailam itthaṃ varjyān vivarjayan |<BR>
pakṣaṃ mudga-rasānnāśī sarva-kuṣṭhair vimucyate || 91 ||<BR>
     39.91bv  itthaṃ varjyāni varjayet<BR>
tad eva khadira-kvāthe tri-guṇe sādhu sādhitam |<BR>
nihitaṃ pūrva-vat pakṣaṃ piben māsaṃ su-yantritaḥ || 92 ||<BR>
tenābhyakta-śarīraś ca kurvann āhāram īritam |<BR>
anenāśu prayogeṇa sādhayet kuṣṭhinaṃ naram || 93 ||<BR>
bhinna-svaraṃ rakta-netraṃ śīrṇāṅgaṃ kṛmi-bhakṣitam || 93.1+(1)ab ||<BR>
     39.93.1+(1)av  bhagna-svaraṃ rakta-netraṃ     39.93.1+(1)bv  śīrṇāṅgaṃ kṛmibhiś<BR>
citam<BR>
sarpir-madhu-yutaṃ pītaṃ tad eva khadirād vinā |<BR>
pakṣaṃ māṃsa-rasāhāraṃ karoti dvi-śatāyuṣam || 94 ||<BR>
     39.94cv  pakva-māṃsa-rasāhāraṃ     39.94cv  pakvaṃ māṃsa-rasāhāraṃ<BR>
tad eva nasye pañcāśad divasān upayojitam |<BR>
vapuṣ-mataṃ śruta-dharaṃ karoti tri-śatāyuṣam || 95 ||<BR>
     39.95cv  vapuṣ-mataṃ śruti-dharaṃ<BR>
valī-palita-nirmuktaṃ sthira-smṛti-kaca-dvi-jam || 95.1+(1)ab ||<BR>
pañcāṣṭau sapta daśa vā pippalīr madhu-sarpiṣā |<BR>
rasāyana-guṇānveṣī samām ekāṃ prayojayet || 96 ||<BR>
     39.96dv  māsam ekaṃ prayojayet<BR>
tisras tisras tu pūrvāhṇe bhuktvāgre bhojanasya ca |<BR>
pippalyaḥ kiṃśuka-kṣāra-bhāvitā ghṛta-bharjitāḥ || 97 ||<BR>
     39.97bv  bhuktvāgre bhojanasya tu<BR>
prayojyā madhu-saṃmiśrā rasāyana-guṇaiṣiṇā |<BR>
krama-vṛddhyā daśāhāni daśa-paippalikaṃ dinam || 98 ||<BR>
     39.98cv  daśa-vṛddhyā daśāhāni     39.98dv  daśa-pippalikaṃ dinam<BR>
vardhayet payasā sārdhaṃ tathaivāpanayet punaḥ |<BR>
jīrṇauṣadhaś ca bhuñjīta ṣaṣṭikaṃ kṣīra-sarpiṣā || 99 ||<BR>
pippalīnāṃ sahasrasya prayogo 'yaṃ rasāyanam |<BR>
piṣṭās tā balibhiḥ peyāḥ śṛtā madhya-balair naraiḥ || 100 ||<BR>
śītī-kṛtā hīna-balair vīkṣya doṣāmayān prati || 100+(1)ab ||<BR>
     39.100+(1)av  śītī-kṛtā kṣīṇa-balair     39.100+(1)bv  vīkṣya doṣān prayojayet<BR>
tad-vac ca cchāga-dugdhena dve sahasre prayojayet |<BR>
ebhiḥ prayogaiḥ pippalyaḥ kāsa-śvāsa-gala-grahān || 101 ||<BR>
yakṣma-meha-grahaṇy-arśaḥ-pāṇḍu-tva-viṣama-jvarān |<BR>
ghnanti śophaṃ vamiṃ hidhmāṃ plīhānaṃ vāta-śoṇitam || 102 ||<BR>
bilvārdha-mātreṇa ca pippalīnāṃ pātraṃ pralimped ayaso niśāyām |<BR>
prātaḥ pibet tat salilāñjalibhyāṃ varṣaṃ yatheṣṭāśana-pāna-ceṣṭaḥ || 103 ||<BR>
śuṇṭhī-viḍaṅga-tri-phalā-guḍūcī- yaṣṭī-haridrātibalā-balāś ca |<BR>
mustā-surāhvāguru-citrakāś ca saugandhikaṃ paṅka-jam utpalāni || 104 ||<BR>
     39.104cv  mustā-śatāhvāguru-citrakāś ca<BR>
dhavāśvakarṇāsana-bālapattra-sārās tathā pippali-vat prayojyāḥ |<BR>
lohopaliptāḥ pṛthag eva jīvet samāḥ śataṃ vyādhi-jarā-vimuktaḥ || 105 ||<BR>
     39.105bv  -sārās tathā pippali-vat prayuñjyāḥ     39.105cv  loha-pralepāt pṛthag eva<BR>
jīvet<BR>
     39.105cv  lohopalepāt pṛthag eva jīvet<BR>
kṣīrāñjalibhyāṃ ca rasāyanāni yuktāny amūny āyasa-lepanāni |<BR>
kurvanti pūrvokta-guṇa-prakarṣam āyuḥ-prakarṣaṃ dvi-guṇaṃ tataś ca || 106 ||<BR>
asana-khadira-yūṣair bhāvitāṃ somarājīṃ madhu-ghṛta-śikhi-pathyā-loha-cūrṇair upetām |<BR>
śaradam avalihānaḥ pāriṇāmān vikārāṃs tyajati mita-hitāśī tad-vad āhāra-jātān || 107 ||<BR>
     39.107bv  madhu-ghṛta-gada-pathyā-loha-cūrṇair upetām<BR>
tīvreṇa kuṣṭhena parīta-mūrtir yaḥ somarājīṃ niyamena khādet |<BR>
saṃvatsaraṃ kṛṣṇa-tila-dvitīyāṃ sa somarājīṃ vapuṣātiśete || 108 ||<BR>
ye somarājyā vi-tuṣī-kṛtāyāś cūrṇair upetāt payasaḥ su-jātāt |<BR>
uddhṛtya sāraṃ madhunā lihanti takraṃ tad evānupibanti cānte || 109 ||<BR>
kuṣṭhinaḥ śīryamāṇāṅgās te jātāṅguli-nāsikāḥ |<BR>
bhānti vṛkṣā iva punaḥ prarūḍha-nava-pallavāḥ || 110 ||<BR>
     39.110av  kuṣṭhinaḥ kuthyamānāṅgās<BR>
śīta-vāta-hima-dagdha-tanūnāṃ stabdha-bhagna-kuṭila-vyathitāsthnām |<BR>
bheṣajasya pavanopahatānāṃ vakṣyate vidhir ato laśunasya || 110+(1) ||<BR>
     39.110+(1)av  śīta-vāta-paridagdha-tanūnāṃ     39.110+(1)bv <BR>
stabdha-bhugna-kuṭila-vyathitāsthnām<BR>
     39.110+(1)cv  bheṣajaṃ ca pavanopahatānāṃ<BR>
rāhor amṛta-cauryeṇa lūnād ye patitā galāt |<BR>
amṛtasya kaṇā bhūmau te laśuna-tvam āgatāḥ || 111 ||<BR>
     39.111av  rāhor acyuta-cakreṇa<BR>
dvi-jā nāśnanti tam ato daitya-deha-samudbhavam |<BR>
sākṣād amṛta-saṃbhūter grāmaṇīḥ sa rasāyanam || 112 ||<BR>
śīlayel laśunaṃ śīte vasante 'pi kapholbaṇaḥ |<BR>
ghanodaye 'pi vātārtaḥ sadā vā grīṣma-līlayā || 113 ||<BR>
     39.113bv  vasante ca kapholbaṇaḥ<BR>
snigdha-śuddha-tanuḥ śīta-madhuropaskṛtāśayaḥ |<BR>
tad-uttaṃsāvataṃsābhyāṃ carcitānucarājiraḥ || 114 ||<BR>
tasya kandān vasantānte himavac-chaka-deśa-jān |<BR>
apanīta-tvaco rātrau timayen madirādibhiḥ || 115 ||<BR>
     39.115cv  apanīya tvaco rātrau     39.115dv  tīmayen madirādibhiḥ     39.115dv <BR>
peṣayen madirādibhiḥ<BR>
tat-kalka-sva-rasaṃ prātaḥ śuci-tāntava-pīḍitam |<BR>
madirāyāḥ su-rūḍhāyās tri-bhāgena samanvitam || 116 ||<BR>
madyasyānyasya takrasya mastunaḥ kāñjikasya vā |<BR>
tat-kāla eva vā yuktaṃ yuktam ālocya mātrayā || 117 ||<BR>
     39.117av  madyasyānyasya tailasya<BR>
taila-sarpir-vasā-majja-kṣīra-māṃsa-rasaiḥ pṛthak |<BR>
kvāthena vā yathā-vyādhi rasaṃ kevalam eva vā || 118 ||<BR>
     39.118bv  kṣīra-sarpir-vasā-majja-     39.118bv  -dhanva-māṃsa-rasaiḥ pṛthak<BR>
     39.118bv  -dhanva-māṃsaiḥ pṛthak pṛthak<BR>
pibed gaṇḍūṣa-mātraṃ prāk kaṇṭha-nālī-viśuddhaye |<BR>
pratataṃ svedanaṃ cānu vedanāyāṃ praśasyate || 119 ||<BR>
     39.119cv  pratataṃ svedanaṃ cātra<BR>
śītāmbu-sekaḥ sahasā vami-mūrchāyayor mukhe |<BR>
śeṣaṃ pibet klamāpāye sthira-tāṃ gata ojasi || 120 ||<BR>
vidāha-parihārāya paraṃ śītānulepanaḥ |<BR>
dhārayet sāmbu-kaṇikā muktā-karpūra-mālikāḥ || 121 ||<BR>
     39.121cv  dhārayet sāmbu-kaṇikāṃ     39.121dv  muktāṃ karpūra-mālikām    <BR>
39.121dv  muktā-karpūra-mālikām<BR>
kuḍavo 'sya parā mātrā tad-ardhaṃ kevalasya tu |<BR>
palaṃ piṣṭasya tan-majjñaḥ sa-bhaktaṃ prāk ca śīlayet || 122 ||<BR>
jīrṇa-śāly-odanaṃ jīrṇe śaṅkha-kundendu-pāṇḍuram |<BR>
bhuñjīta yūṣair payasā rasair vā dhanva-cāriṇām || 123 ||<BR>
madyam ekaṃ pibet tatra tṛṭ-prabandhe jalānvitam |<BR>
a-madya-pas tv āranālaṃ phalāmbu parisikthakām || 124 ||<BR>
     39.124av  madyam ekaṃ pibet tv atra     39.124bv  tṛṭ-[pra]vṛddhe jalānvitam    <BR>
39.124bv  tṛḍ-vibandhe jalānvitam<BR>
     39.124dv  phalāmbu parisikthikām     39.124dv  phalāmbu parisitthikām     39.124dv <BR>
phalāmbu parisikthikam<BR>
     39.124dv  phalāmbu-pariṣecitam<BR>
tat-kalkaṃ vā sama-ghṛtaṃ ghṛta-pātre khajāhatam |<BR>
sthitaṃ daśāhād aśnīyāt tad-vad vā vasayā samam || 125 ||<BR>
     39.125dv  tad-vad vā payasā samam<BR>
vi-kañcuka-prājya-rasona-garbhān sa-śūlya-māṃsān vividhopadaṃśān |<BR>
nimardakān vā ghṛta-śukta-yuktān pra-kāmam adyāl laghu tuccham aśnan || 126 ||<BR>
     39.126cv  vimardakān vā ghṛta-śukta-yuktān     39.126dv  pra-kāmam adyāl laghu<BR>
tuttham aśnan<BR>
pitta-rakta-vinirmukta-samastāvaraṇāvṛte |<BR>
śuddhe vā vidyate vāyau na dravyaṃ laśunāt param || 127 ||<BR>
     39.127av  pitta-rakta-vinirmukte     39.127bv  samastāvaraṇāvṛte<BR>
priyāmbu-guḍa-dugdhasya māṃsa-madyāmla-vidviṣaḥ |<BR>
a-titikṣor a-jīrṇaṃ ca laśuno vyāpade dhruvam || 128 ||<BR>
     39.128bv  māṃsa-madyādi-vidviṣaḥ     39.128cv  a-tityakṣor a-jīrṇam ca     39.128cv <BR>
ati-rūkṣair a-jīrṇe ca<BR>
pitta-kopa-bhayād ante yuñjyān mṛdu virecanam |<BR>
rasāyana-guṇān evaṃ paripūrṇān samaśnute || 129 ||<BR>
grīṣme 'rka-taptā girayo jatu-tulyaṃ vamanti yat |<BR>
hemādi-ṣaḍ-dhātu-rasaṃ procyate tac chilā-jatu || 130 ||<BR>
sarvaṃ ca tikta-kaṭukaṃ nāty-uṣṇaṃ kaṭu pākataḥ |<BR>
chedanaṃ ca viśeṣeṇa lauhaṃ tatra praśasyate || 131 ||<BR>
go-mūtra-gandhi kṛṣṇaṃ guggulv-ābhaṃ vi-śarkaraṃ mṛtsnam |<BR>
snigdham an-amla-kaṣāyaṃ mṛdu guru ca śilā-jatu śreṣṭham || 132 ||<BR>
vyādhi-vyādhita-sātmyaṃ samanusmaran bhāvayed ayaḥ-pātre |<BR>
prāk kevala-jala-dhautaṃ śuṣkaṃ kvāthais tato bhāvyam || 133 ||<BR>
sama-girijam aṣṭa-guṇite niḥkvāthyaṃ bhāvanauṣadhaṃ toye |<BR>
tan-niryūhe 'ṣṭāṃśe pūtoṣṇe prakṣiped girijam || 134 ||<BR>
tat sama-rasa-tāṃ yātaṃ saṃśuṣkaṃ prakṣiped rase bhūyaḥ |<BR>
svaiḥ svair evaṃ kvāthair bhāvyaṃ vārān bhavet sapta || 135 ||<BR>
atha snigdhasya śuddhasya ghṛtaṃ tiktaka-sādhitam |<BR>
try-ahaṃ yuñjīta girijam ekaikena tathā try-aham || 136 ||<BR>
     39.136av  atha snigdha-viśuddhasya<BR>
phala-trayasya yūṣeṇa paṭolyā madhukasya ca |<BR>
yogaṃ yogyaṃ tatas tasya kālāpekṣaṃ prayojayet || 137 ||<BR>
     39.137cv  yoga-yogyaṃ tatas tasya     39.137cv  yoge yojyaṃ tatas tasya     39.137dv <BR>
kālāpekṣaṃ tu yojayet<BR>
śilā-jam evaṃ dehasya bhavaty aty-upakārakam |<BR>
guṇān samagrān kurute sahasā vyāpadaṃ na ca || 138 ||<BR>
eka-tri-sapta-saptāhaṃ karṣam ardha-palaṃ palam |<BR>
hīna-madhyottamo yogaḥ śilā-jasya kramān mataḥ || 139 ||<BR>
saṃskṛtaṃ saṃskṛte dehe prayuktaṃ girijāhvayam |<BR>
yuktaṃ vyastaiḥ samastair vā tāmrāyo-rūpya-hemabhiḥ || 140 ||<BR>
kṣīreṇāloḍitaṃ kuryāc chīghraṃ rāsāyanaṃ phalam |<BR>
kulatthān kākamācīṃ ca kapotāṃś ca sadā tyajet || 141 ||<BR>
na so 'sti rogo bhuvi sādhya-rūpo jatv aśma-jaṃ yaṃ na jayet prasahya |<BR>
tat-kāla-yogair vidhi-vat prayuktaṃ svasthasya corjāṃ vipulāṃ dadhāti || 142 ||<BR>
     39.142bv  jatv aśma-jaṃ yaṃ na haret prasahya     39.142dv  svasthasya corjāṃ<BR>
vipulāṃ dadāti<BR>
kuṭī-praveśaḥ kṣaṇināṃ paricchada-vatāṃ hitaḥ |<BR>
ato 'nya-thā tu ye teṣāṃ saurya-mārutiko vidhiḥ || 143 ||<BR>
     39.143av  kuṭī-praveśaḥ kṣamiṇāṃ     39.143av  kuṭī-praveśaḥ kṣīṇānāṃ    <BR>
39.143dv  sūrya-mārutiko vidhiḥ<BR>
vātātapa-sahā yogā vakṣyante 'to viśeṣataḥ |<BR>
sukhopacārā bhraṃśe 'pi ye na dehasya bādhakāḥ || 144 ||<BR>
śītodakaṃ payaḥ kṣaudraṃ ghṛtam ekaika-śo dvi-śaḥ |<BR>
tri-śaḥ samastam atha-vā prāk pītaṃ sthāpayed vayaḥ || 145 ||<BR>
guḍena madhunā śuṇṭhyā kṛṣṇayā lavaṇena vā |<BR>
dve dve khādan sadā pathye jīved varṣa-śataṃ sukhī || 146 ||<BR>
harītakīṃ sarpiṣi saṃpratāpya samaśnatas tat pibato ghṛtaṃ ca |<BR>
bhavec cira-sthāyi balaṃ śarīre sakṛt kṛtaṃ sādhu yathā kṛta-jñe || 147 ||<BR>
     39.147bv  samaśnute cet pibato ghṛtaṃ ca     39.147cv  bhavec cira-sthāyi-balaṃ<BR>
śarīraṃ<BR>
     39.147dv  sakṛt kṛtaṃ sādhu yathā kṛta-jñāḥ<BR>
dhātrī-rasa-kṣaudra-sitā-ghṛtāni hitāśanānāṃ lihatāṃ narāṇām |<BR>
praṇāśam āyānti jarā-vikārā granthā viśālā iva dur-gṛhītāḥ || 148 ||<BR>
     39.148bv  hitāśināṃ vai lihatāṃ narāṇām<BR>
dhātrī-kṛmighnāsana-sāra-cūrṇaṃ sa-taila-sarpir-madhu-loha-reṇu |<BR>
niṣevamāṇasya bhaven narasya tāruṇya-lāvaṇyam a-vipraṇaṣṭam || 149 ||<BR>
     39.149dv  tāruṇya-lāvaṇyam ati-pratiṣṭham     39.149dv  tāruṇya-lāvaṇyam api<BR>
praṇaṣṭam<BR>
lauhaṃ rajo vella-bhavaṃ ca sarpiḥ-kṣaudra-drutaṃ sthāpitam abda-mātram |<BR>
samudgake bījaka-sāra-kḷpte lihan balī jīvati kṛṣṇa-keśaḥ || 150 ||<BR>
     39.150av  lohaṃ rajo vella-bhavaṃ ca sarpiḥ-     39.150av  lohād rajo vella-bhavaṃ ca<BR>
sarpiḥ-<BR>
     39.150cv  samudgake bījaka-sāra-lipte     39.150cv  sāmudgake bījaka-kṣāra-kḷpte<BR>
viḍaṅga-bhallātaka-nāgarāṇi ye 'śnanti sarpir-madhu-saṃyutāni |<BR>
jarā-nadīṃ roga-taraṅgiṇīṃ te lāvaṇya-yuktāḥ puruṣās taranti || 151 ||<BR>
khadirāsana-yūṣa-bhāvitāyās tri-phalāyā ghṛta-mākṣika-plutāyāḥ |<BR>
niyamena narā niṣevitāro yadi jīvanty a-rujaḥ kim atra citram || 152 ||<BR>
     39.152bv  tri-phalāyā ghṛta-mākṣikānvitāyāḥ     39.152dv  yadi jīvanty a-jarāḥ kim<BR>
atra citram<BR>
bījakasya rasam aṅguli-hāryaṃ śarkarāṃ madhu ghṛtaṃ tri-phalāṃ ca |<BR>
śīlayatsu puruṣeṣu jarat-tā sv-āgatāpi vinivartata eva || 153 ||<BR>
     39.153bv  śarkarā-madhu-ghṛtaṃ tri-phalāṃ ca     39.153bv  śarkarā-madhu-yutaṃ<BR>
tri-phalāṃ ca<BR>
punarnavasyārdha-palaṃ navasya piṣṭaṃ pibed yaḥ payasārdha-māsam |<BR>
māsa-dvayaṃ tat-tri-guṇaṃ samāṃ vā jīrṇo 'pi bhūyaḥ sa punar-navaḥ syāt || 154 ||<BR>
mūrvā-bṛhaty-aṃśumatī-balānām uśīra-pāṭhāsana-śārivāṇām |<BR>
kālānusāryāguru-candanānāṃ vadanti paunarnavam eva kalpam || 155 ||<BR>
śatāvarī-kalka-kaṣāya-siddhaṃ ye sarpir aśnanti sitā-dvitīyam |<BR>
tāñ jīvitādhvānam abhiprapannān na vipralumpanti vikāra-caurāḥ || 156 ||<BR>
pītāśvagandhā payasārdha-māsaṃ ghṛtena tailena sukhāmbunā vā |<BR>
kṛśasya puṣṭiṃ vapuṣo vidhatte bālasya sasyasya yathā su-vṛṣṭiḥ || 157 ||<BR>
     39.157bv  ghṛtena tailena su-sūkṣma-piṣṭā     39.157dv  bālasya vṛkṣasya<BR>
yathāmbu-vṛṣṭiḥ<BR>
dine dine kṛṣṇa-tila-prakuñcaṃ samaśnatāṃ śīta-jalānu-pānam |<BR>
poṣaḥ śarīrasya bhavaty an-alpo dṛḍhī-bhavanty ā-maraṇāc ca dantāḥ || 158 ||<BR>
     39.158bv  samaśnataḥ śīta-jalānu-pānam<BR>
cūrṇaṃ śvadaṃṣṭrāmalakāmṛtānāṃ lihan sa-sarpir madhu-bhāga-miśram |<BR>
vṛṣaḥ sthiraḥ śānta-vikāra-duḥkhaḥ samāḥ śataṃ jīvati kṛṣṇa-keśaḥ || 159 ||<BR>
     39.159bv  lihan sa-sarpir madhunā prayuktam     39.159bv  lihan sa-sarpir<BR>
madhu-bhāga-yuktam<BR>
sārdhaṃ tilair āmalakāni kṛṣṇair akṣāṇi saṃkṣudya harītakīr vā |<BR>
ye 'dyur mayūrā iva te manuṣyā ramyaṃ parīṇāmam avāpnuvanti || 160 ||<BR>
śilā-jatu-kṣaudra-viḍaṅga-sarpir-lohābhayā-pārada-tāpya-bhakṣaḥ |<BR>
āpūryate dur-bala-deha-dhātus tri-pañca-rātreṇa yathā śaśāṅkaḥ || 161 ||<BR>
ye māsam ekaṃ sva-rasaṃ pibanti dine dine bhṛṅgarajaḥ-samuttham |<BR>
kṣīrāśinas te bala-vīrya-yuktāḥ samāḥ śataṃ jīvitam āpnuvanti || 162 ||<BR>
     39.162dv  samā-śataṃ jīvitam āpnuvanti<BR>
māsaṃ vacām apy upasevamānāḥ kṣīreṇa tailena ghṛtena vāpi |<BR>
bhavanti rakṣobhir a-dhṛṣya-rūpā medhāvino nir-mala-mṛṣṭa-vākyāḥ || 163 ||<BR>
maṇḍūkaparṇīm api bhakṣayanto bhṛṣṭāṃ ghṛte māsam an-anna-bhakṣāḥ |<BR>
jīvanti kālaṃ vipulaṃ pragalbhās tāruṇya-lāvaṇya-guṇodaya-sthāḥ || 164 ||<BR>
     39.164av  maṇḍūkaparṇīṃ paribhakṣayanto     39.164bv  bhṛṣṭāṃ ghṛte māsam<BR>
an-anna-bhakṣyāḥ<BR>
lāṅgalī-tri-phalā-loha-pala-pañcāśatā kṛtam |<BR>
mārkava-sva-rase ṣaṣṭyā guṭikānāṃ śata-trayam || 165 ||<BR>
     39.165bv  -pala-pañcāśataḥ kṛtāt     39.165bv  -pala-pañcāśatī-kṛtam     39.165cv <BR>
mārkava-sva-rase piṣṭād<BR>
     39.165cv  mārkava-sva-rase piṣṭvā     39.165dv  guṭikānāṃ śata-trayāt<BR>
chāyā-viśuṣkaṃ guṭikārdham adyāt pūrvaṃ samastām api tāṃ krameṇa |<BR>
bhajed viriktaḥ krama-śaś ca maṇḍaṃ peyāṃ vilepīṃ rasakaudanaṃ ca || 166 ||<BR>
     39.166av  chāyā-viśuṣkād guṭikārdham adyāt<BR>
sarpiḥ-snigdhaṃ māsam ekaṃ yatātmā māsād ūrdhvaṃ sarva-thā svaira-vṛttiḥ |<BR>
varjyaṃ yatnāt sarva-kālaṃ tv a-jīrṇaṃ varṣeṇaivaṃ yogam evopayuñjyāt || 167 ||<BR>
     39.167bv  māsād ūrdhvaṃ sarva-śaḥ svaira-vṛttiḥ     39.167dv  varṣeṇaivaṃ yogam<BR>
evopayuñjya<BR>
bhavati vigata-rogo yo 'py a-sādhyāmayārtaḥ prabala-puruṣa-kāraḥ śobhate yo 'pi vṛddhaḥ<BR>
|<BR>
upacita-pṛthu-gātra-śrotra-netrādi-yuktas taruṇa iva samānāṃ pañca jīvec chatāni || 168 ||<BR>
gāyatrī-śikhi-śiṃśipāsana-śivā-vellākṣakāruṣkarān || 169a ||<BR>
     39.169av  gāyatrī-śikhi-śiṃśipāsana-śivā-vellākṣakāruṣkaraṃ<BR>
piṣṭvāṣṭā-daśa-saṃguṇe 'mbhasi dhṛtān khaṇḍaiḥ sahāyo-mayaiḥ || 169b ||<BR>
     39.169bv  piṣṭvāṣṭā-daśa-saṃguṇe 'mbhasi dhṛtān khaṇḍaiḥ sahāyo-malaiḥ<BR>
     39.169bv  piṣṭvāṣṭā-daśa-saṃguṇe 'mbhasi dhṛtaṃ khaṇḍaiḥ sahāyo-mayaiḥ<BR>
     39.169bv  piṣṭvāṣṭau daśa-ṣaḍ-guṇe 'mbhasi dhṛtaṃ khaṇḍaiḥ sahāyo-mayaiḥ<BR>
pātre loha-maye try-ahaṃ ravi-karair āloḍayan pācayed || 169c ||<BR>
     39.169cv  pātre loha-kṛte try-ahaṃ ravi-karair āloḍayan pācayed<BR>
agnau cānu mṛdau sa-loha-śakalaṃ pāda-sthitaṃ tat pacet || 169d ||<BR>
pūtasyāṃśaḥ kṣīrato 'ṃśas tathāṃśau bhārgān niryāsād dvau varāyās trayo 'ṃśāḥ |<BR>
aṃśāś catvāraś ceha haiyaṅgavīnād ekī-kṛtyaitat sādhayet kṛṣṇa-lauhe || 170 ||<BR>
     39.170bv  bhārgī-niryāsād dvau varāyās trayo 'ṃśāḥ     39.170cv  aṃśāś catvāraś caiva<BR>
haiyaṅgavīnād<BR>
vi-mala-khaṇḍa-sitā-madhubhiḥ pṛthag yutam a-yuktam idaṃ yadi vā ghṛtam |<BR>
sva-ruci-bhojana-pāna-viceṣṭito bhavati nā pala-śaḥ pariśīlayan || 171 ||<BR>
     39.171av  vi-malayā sitayā madhunātha-vā     39.171dv  bhavati nā pala-śaḥ<BR>
pariśīlayet<BR>
śrī-mān nirdhūta-pāpmā vana-mahiṣa-balo vāji-vegaḥ sthirāṅgaḥ || 172a ||<BR>
keśair bhṛṅgāṅga-nīlair madhu-surabhi-mukho naika-yoṣin-niṣevī || 172b ||<BR>
     39.172bv  keśair bhṛṅgāti-nīlair madhu-surabhi-mukho naika-yoṣin-niṣevī<BR>
vāṅ-medhā-dhī-samṛddhaḥ su-paṭu-huta-vaho māsa-mātropayogād || 172c ||<BR>
     39.172cv  vāṅ-medhāvī samṛddhaḥ su-paṭu-huta-vaho māsa-mātropayogād<BR>
dhatte 'sau nārasiṃhaṃ vapur anala-śikhā-tapta-cāmīkarābham || 172d ||<BR>
attāraṃ nārasiṃhasya vyādhayo na spṛśanty api |<BR>
cakrojjvala-bhujaṃ bhītā nārasiṃham ivāsurāḥ || 173 ||<BR>
     39.173cv  cakrojjvala-bhujā bhītā<BR>
bhṛṅga-pravālān amunaiva bhṛṣṭān ghṛtena yaḥ khādati yantritātmā |<BR>
viśuddha-koṣṭho 'sana-sāra-siddha-dugdhānupas tat-kṛta-bhojanārthaḥ || 174 ||<BR>
māsopayogāt sa sukhī jīvaty abda-śata-trayam |<BR>
gṛhṇāti sakṛd apy uktam a-vilupta-smṛtīndriyaḥ || 175 ||<BR>
     39.175bv  jīvaty abda-śata-dvayam<BR>
anenaiva ca kalpena yas tailam upayojayet |<BR>
tān evāpnoti sa guṇān kṛṣṇa-keśaś ca jāyate || 176 ||<BR>
uktāni śakyāni phalānvitāni yugānurūpāṇi rasāyanāni |<BR>
mahānuśaṃsāny api cāparāṇi prāpty-ādi-kaṣṭāni na kīrtitāni || 177 ||<BR>
     39.177cv  mahānubhāvāny api cāparāṇi     39.177cv  mahānuśaṃsyāny api cāparāṇi<BR>
rasāyana-vidhi-bhraṃśāj jāyeran vyādhayo yadi |<BR>
yathā-svam auṣadhaṃ teṣāṃ kāryaṃ muktvā rasāyanam || 178 ||<BR>
satya-vādinam a-krodham adhy-ātma-pravaṇendriyam |<BR>
śāntaṃ sad-vṛtta-nirataṃ vidyān nitya-rasāyanam || 179 ||<BR>
guṇair ebhiḥ samuditaḥ sevate yo rasāyanam |<BR>
sa nivṛttātmā dīrghāyuḥ para-treha ca modate || 180 ||<BR>
     39.180av  guṇair etaiḥ samuditaiḥ     39.180cv  sa nirvṛtātmā dīrghāyuḥ<BR>
śāstrānusāriṇī caryā citta-jñāḥ pārśva-vartinaḥ |<BR>
buddhir a-skhalitārtheṣu paripūrṇaṃ rasāyanam || 181 ||<BR>
<BR>
Uttarasthāna <BR>
vājī-karaṇam anvicchet satataṃ viṣayī pumān |<BR>
tuṣṭiḥ puṣṭir apatyaṃ ca guṇa-vat tatra saṃśritam || 1 ||<BR>
apatya-saṃtāna-karaṃ yat sadyaḥ saṃpraharṣaṇam |<BR>
vājīvāti-balo yena yāty a-pratihato 'ṅganāḥ || 2 ||<BR>
bhavaty ati-priyaḥ strīṇāṃ yena yenopacīyate |<BR>
tad vājī-karaṇaṃ tad dhi dehasyorjas-karaṃ param || 3 ||<BR>
     40.3dv  dehasyaujas-karaṃ param<BR>
dharmyaṃ yaśasyam āyuṣyaṃ loka-dvaya-rasāyanam |<BR>
anumodāmahe brahma-caryam ekānta-nirmalam || 4 ||<BR>
     40.4av  dhanyaṃ yaśasyam āyuṣyaṃ     40.4bv  loka-dvaya-sukhāvaham     40.4bv <BR>
loka-dvaya-hitāvaham<BR>
alpa-sat-tvasya tu kleśair bādhyamānasya rāgiṇaḥ |<BR>
śarīra-kṣaya-rakṣārthaṃ vājī-karaṇam ucyate || 5 ||<BR>
     40.5av  alpa-sat-tvasya ca kleśair     40.5av  alpa-sat-tvasya cotkleśair     40.5bv <BR>
bādhyamānasya rogiṇaḥ<BR>
kalyasyodagra-vayaso vājī-karaṇa-sevinaḥ |<BR>
sarveṣv ṛtuṣv ahar ahar vyavāyo na nivāryate || 6 ||<BR>
     40.6av  kalpasyodagra-vayaso<BR>
atha snigdha-viśuddhānāṃ nirūhān sānuvāsanān |<BR>
ghṛta-taila-rasa-kṣīra-śarkarā-kṣaudra-saṃyutān || 7 ||<BR>
yoga-vid yojayet pūrvaṃ kṣīra-māṃsa-rasāśinām |<BR>
tato vājī-karān yogān śukrāpatya-bala-pradān || 8 ||<BR>
     40.8dv  śukrāpatya-vivardhanān<BR>
a-cchāyaḥ pūti-kusumaḥ phalena rahito drumaḥ |<BR>
yathaikaś caika-śākhaś ca nir-apatyas tathā naraḥ || 9 ||<BR>
skhalad-gamanam a-vyakta-vacanaṃ dhūli-dhūsaram |<BR>
api lālāvila-mukhaṃ hṛdayāhlāda-kārakam || 10 ||<BR>
     40.10dv  hṛdayāhlāda-kāriṇam<BR>
apatyaṃ tulya-tāṃ kena darśana-sparśanādiṣu |<BR>
kiṃ punar yad yaśo-dharma-māna-śrī-kula-vardhanam || 11 ||<BR>
     40.11av  apatyaṃ tulya-tā kena     40.11cv  kiṃ punar yo yaśo-dharma-     40.11dv <BR>
-māna-śrī-kula-vardhanaḥ<BR>
     40.11dv  -māna-śrī-kula-vardhanāt<BR>
śuddha-kāye yathā-śakti vṛṣya-yogān prayojayet |<BR>
śarekṣu-kuśa-kāśānāṃ vidāryā vīraṇasya ca || 12 ||<BR>
     40.12av  śuddhe kāye yathā-śakti<BR>
mūlāni kaṇṭakāryāś ca jīvakarṣabhakau balām |<BR>
mede dve dve ca kākolyau śūrpaparṇyau śatāvarīm || 13 ||<BR>
aśvagandhām atibalāṃ ātmaguptāṃ punarnavām |<BR>
vīrāṃ payasyāṃ jīvantīm ṛddhiṃ rāsnāṃ trikaṇṭakam || 14 ||<BR>
madhukaṃ śāliparṇīṃ ca bhāgāṃs tri-palikān pṛthak |<BR>
māṣāṇām āḍhakaṃ caitad dvi-droṇe sādhayed apām || 15 ||<BR>
rasenāḍhaka-śeṣeṇa pacet tena ghṛtāḍhakam |<BR>
dattvā vidārī-dhātrīkṣu-rasānām āḍhakāḍhakam || 16 ||<BR>
ghṛtāc catur-guṇaṃ kṣīraṃ peṣyāṇīmāni cāvapet |<BR>
vīrāṃ svaguptāṃ kākolyau yaṣṭīṃ phalgūni pippalīm || 17 ||<BR>
     40.17dv  yaṣṭikaṃ gaja-pippalīm<BR>
drākṣāṃ vidārīṃ kharjūraṃ madhukāni śatāvarīm |<BR>
tat siddha-pūtaṃ cūrṇasya pṛthak prasthena yojayet || 18 ||<BR>
śarkarāyās tugāyāś ca pippalyāḥ kuḍavena ca |<BR>
maricasya prakuñcena pṛthag ardha-palonmitaiḥ || 19 ||<BR>
tvag-elā-kesaraiḥ ślakṣṇaiḥ kṣaudra-dvi-kuḍavena ca |<BR>
pala-mātraṃ tataḥ khādet praty-ahaṃ rasa-dugdha-bhuk || 20 ||<BR>
     40.20bv  kṣaudrād dvi-kuḍavena ca     40.20dv  praty-ahaṃ madhu-dugdha-bhuk<BR>
tenārohati vājīva kuliṅga iva hṛṣyati |<BR>
vidārī-pippalī-śāli-priyālekṣurakād rajaḥ || 21 ||<BR>
pṛthak svaguptā-mūlāc ca kuḍavāṃśaṃ tathā madhu |<BR>
tulārdhaṃ śarkarā-cūrṇāt prasthārdhaṃ nava-sarpiṣaḥ || 22 ||<BR>
so 'kṣa-mātram ataḥ khādet yasya rāmā-śataṃ gṛhe |<BR>
sātmaguptā-phalān kṣīre godhūmān sādhitān himān || 23 ||<BR>
     40.23bv  yasya kāntā-śataṃ gṛhe<BR>
māṣān vā sa-ghṛta-kṣaudrān khādan gṛṣṭi-payo-'nupaḥ |<BR>
jāgarti rātriṃ sakalām a-khinnaḥ khedayan striyaḥ || 24 ||<BR>
bastāṇḍa-siddhe payasi bhāvitān a-sakṛt tilān |<BR>
yaḥ khādet sa-sitān gacchet sa strī-śatam a-pūrva-vat || 25 ||<BR>
     40.25bv  bhāvitān bahu-śas tilān<BR>
cūrṇaṃ vidāryā bahu-śaḥ sva-rasenaiva bhāvitam |<BR>
kṣaudra-sarpir-yutaṃ līḍhvā pramadā-śatam ṛcchati || 26 ||<BR>
     40.26dv  pramadā daśa gacchati<BR>
kṛṣṇā-dhātrī-phala-rajaḥ sva-rasena su-bhāvitam |<BR>
śarkarā-madhu-sarpirbhir līḍhvā yo 'nu payaḥ pibet || 27 ||<BR>
     40.27av  kṛṣṇa-dhātrī-phala-rajaḥ<BR>
sa naro 'śīti-varṣo 'pi yuveva parihṛṣyati |<BR>
karṣaṃ madhuka-cūrṇasya ghṛta-kṣaudra-samanvitam || 28 ||<BR>
     40.28dv  ghṛta-kṣaudra-samāṃśakam<BR>
payo-'nu-pānaṃ yo lihyān nitya-vegaḥ sa nā bhavet |<BR>
kulīraśṛṅgyā yaḥ kalkam āloḍya payasā pibet || 29 ||<BR>
sitā-ghṛta-payo-'nnāśī sa nārīṣu vṛṣāyate |<BR>
yaḥ payasyāṃ payaḥ-siddhāṃ khāden madhu-ghṛtānvitām || 30 ||<BR>
pibed bāṣkayaṇaṃ cānu kṣīraṃ na kṣayam eti saḥ |<BR>
svayaṅguptekṣurakayor bīja-cūrṇaṃ sa-śarkaram || 31 ||<BR>
     40.31av  pibed bāṣkayiṇaṃ cānu<BR>
dhāroṣṇena naraḥ pītvā payasā rāsabhāyate |<BR>
uccaṭā-cūrṇam apy evaṃ śatāvaryāś ca yojayet || 32 ||<BR>
candra-śubhraṃ dadhi-saraṃ sa-sitā-ṣaṣṭikaudanam |<BR>
paṭe su-mārjitaṃ bhuktvā vṛddho 'pi taruṇāyate || 33 ||<BR>
     40.33cc  paṭe su-bhāvitaṃ bhuktvā<BR>
śvadaṃṣṭrekṣura-māṣātmaguptā-bīja-śatāvarīḥ |<BR>
piban kṣīreṇa jīrṇo 'pi gacchati pramadā-śatam || 34 ||<BR>
     40.34cv  pibet kṣīreṇa jīrṇo 'pi<BR>
yat kiñ-cin madhuraṃ snigdhaṃ bṛṃhaṇaṃ bala-vardhanam |<BR>
manaso harṣaṇaṃ yac ca tat sarvaṃ vṛṣyam ucyate || 35 ||<BR>
dravyair evaṃ-vidhais tasmād darpitaḥ pramadāṃ vrajet |<BR>
ātma-vegena codīrṇaḥ strī-guṇaiś ca praharṣitaḥ || 36 ||<BR>
     40.36bv  bhāvitaḥ pramadāṃ vrajet<BR>
sevyāḥ sarvendriya-sukhā dharma-kalpa-drumāṅkurāḥ |<BR>
viṣayātiśayāḥ pañca śarāḥ kusuma-dhanvanaḥ || 37 ||<BR>
     40.37dv  śarāḥ kusuma-dhanvinaḥ<BR>
iṣṭā hy ekaika-śo 'py arthā harṣa-prīti-karāḥ param |<BR>
kiṃ punaḥ strī-śarīre ye saṃghātena pratiṣṭhitāḥ || 38 ||<BR>
     40.38cv  kiṃ punaḥ strī-śarīreṣu<BR>
nāmāpi yasyā hṛdayotsavāya yāṃ paśyatāṃ tṛptir an-āpta-pūrvā |<BR>
sarvendriyākarṣaṇa-pāśa-bhūtā kāntānuvṛtti-vrata-dīkṣitā yā || 39 ||<BR>
     40.39bv  yāṃ paśyatas tṛptir an-āpta-pūrvā<BR>
kalā-vilāsāṅga-vayo-vibhūṣā śuciḥ sa-lajjā rahasi pragalbhā |<BR>
priyaṃ-vadā tulya-manaḥ-śayā yā sā strī vṛṣya-tvāya paraṃ narasya || 40 ||<BR>
     40.40cv  priyaṃ-vadā tulya-manaḥ-sva-bhāvā<BR>
ācarec ca sakalāṃ rati-caryāṃ kāma-sūtra-vihitām an-a-vadyām |<BR>
deśa-kāla-bala-śakty-anurodhād vaidya-tantra-samayokty-a-viruddhām || 41 ||<BR>
     40.41bv  kāma-śāstra-vihitām an-a-vadyām<BR>
abhyañjanodvartana-seka-gandha-srak-citra-vastrābharaṇa-prakārāḥ |<BR>
gāndharva-kāvyādi-kathā-pravīṇāḥ sama-sva-bhāvā vaśa-gā vayasyāḥ || 42 ||<BR>
     40.42bv  -srag-anna-vastrābharaṇa-prakārāḥ     40.42cv <BR>
gandharva-kanyādi-kathā-pravīṇāḥ<BR>
dīrghikā sva-bhavanānta-niviṣṭā padma-reṇu-madhu-matta-vihaṅgā |<BR>
nīla-sānu-giri-kūṭa-nitambe kānanāni pura-kaṇṭha-gatāni || 43 ||<BR>
     40.43av  dīrghikāḥ sva-bhavanānta-niviṣṭāḥ     40.43bv <BR>
padma-reṇu-madhu-matta-vihaṅgāḥ<BR>
     40.43cv  nīla-sānu-giri-kūṭa-nitambāḥ<BR>
dṛṣṭi-sukhā vividhā taru-jātiḥ śrotra-sukhaḥ kala-kokila-nādaḥ |<BR>
aṅga-sukhartu-vaśena vibhūṣā citta-sukhaḥ sakalaḥ parivāraḥ || 44 ||<BR>
     40.44bv  śrotra-sukhāḥ kala-kokila-nādāḥ     40.44cv  aṅga-sukhartu viśeṣa-vibhūṣā<BR>
tāmbūlam accha-madirā kāntā kāntā niśā śaśāṅkāṅkā |<BR>
yad yac ca kiñ-cid iṣṭaṃ manaso vājī-karaṃ tat tat || 45 ||<BR>
     40.45bv  kāntāḥ kāntā niśāḥ śaśāṅkāṅkāḥ     40.45dv  manaso vājī-karaṃ hi tat<BR>
madhu mukham iva sotpalaṃ priyāyāḥ kala-raṇanā parivādinī priyeva |<BR>
kusuma-caya-mano-ramā ca śayyā kisalayinī latikeva puṣpitāgrā || 46 ||<BR>
     40.46bv  kala-raṇanā priya-vādinī priyeva     40.46cv  kusuma-caya-mano-harā ca<BR>
śayyā<BR>
deśe śarīre ca na kā-cid artir artheṣu nālpo 'pi mano-vidhānaḥ |<BR>
vājī-karāḥ saṃnihitāś ca yogāḥ kāmasya kāmaṃ paripūrayanti || 47 ||<BR>
     40.47av  deśe śarīre na kadā-cid artir     40.47bv  artheṣu nālpo 'pi mano-'bhighātaḥ<BR>
mustā parpaṭakaṃ jvare tṛṣi jalaṃ mṛd-bhṛṣṭa-loṣṭodbhavaṃ || 48a ||<BR>
lājāś chardiṣu vasti-jeṣu girijaṃ meheṣu dhātrī-niśe || 48b ||<BR>
pāṇḍau śreṣṭham ayo 'bhayānila-kaphe plīhāmaye pippalī || 48c ||<BR>
saṃdhāne kṛmijā viṣe śukatarur medo-'nile gugguluḥ || 48d ||<BR>
vṛṣo 'sra-pitte kuṭajo 'tisāre bhallātako 'rśaḥsu gareṣu hema |<BR>
sthūleṣu tārkṣyaṃ kṛmiṣu kṛmighnaṃ śoṣe surā chāga-payo 'tha māṃsam || 49 ||<BR>
     40.49bv  bhallātam arśaḥsu gareṣu hema<BR>
akṣy-āmayeṣu tri-phalā guḍūcī vātāsra-roge mathitaṃ grahaṇyām |<BR>
kuṣṭheṣu sevyaḥ khadirasya sāraḥ sarveṣu rogeṣu śilāhvayaṃ ca || 50 ||<BR>
unmādaṃ ghṛtam a-navaṃ śokaṃ madyaṃ vyapasmṛtiṃ brāhmī |<BR>
nidrā-nāśaṃ kṣīraṃ jayati rasālā pratiśyāyam || 51 ||<BR>
     40.51bv  śokaṃ madyaṃ visaṃsmṛtiṃ brāhmī<BR>
māṃsaṃ kārśyaṃ laśunaḥ prabhañjanaṃ stabdha-gātra-tāṃ svedaḥ |<BR>
guḍamañjaryāḥ khapuro nasyāt skandhāṃsa-bāhu-rujam || 52 ||<BR>
     40.52dv  nasyaṃ skandhāṃsa-bāhu-rujam<BR>
nava-nīta-khaṇḍa-marditam auṣṭraṃ mūtraṃ payaś ca hanty udaram |<BR>
nasyaṃ mūrdha-vikārān vidradhim a-cirotthitam asra-visrāvaḥ || 53 ||<BR>
     40.53bv  auṣṭrī-mūtraṃ payaś ca hanty udaram     40.53cv  nasyaṃ cordhva-vikārān<BR>
     40.53cv  nasyaṃ mūrdhni vikārān<BR>
nasyaṃ kavaḍo mukha-jān nasyāñjana-tarpaṇāni netra-rujaḥ |<BR>
vṛddhasya kṣīra-ghṛte mūrchāṃ śītāmbu-māruta-cchāyāḥ || 54 ||<BR>
     40.54av  nasyaṃ kavaḍaṃ mukha-gadān     40.54av  nasyaṃ kevalaṃ mukha-gadān<BR>
     40.54av  nasyaṃ kavaḍaṃ mukha-jān<BR>
sama-śuktārdraka-mātrā mande vahnau śrame surā snānam |<BR>
duḥkha-saha-tve sthairye vyāyāmo gokṣurur hitaḥ kṛcchre || 55 ||<BR>
     40.55av  sama-śuṣkārdraka-mātrā     40.55bv  mande vahnau śrame surā-pānam<BR>
     40.55cv  duḥkha-saha-tvaṃ sthairye     40.55cv  duḥkha-saha-tvaṃ sthaulye<BR>
kāse nidigdhikā pārśva-śūle puṣkara-jā jaṭā |<BR>
vayasaḥ sthāpane dhātrī tri-phalā guggulur vraṇe || 56 ||<BR>
     40.56av  kāse nidigdhikā-pānaṃ     40.56bv  pārśva-śūle ca pauṣkaram     40.56cv <BR>
vayaḥ-saṃsthāpane dhātrī<BR>
vastir vāta-vikārān paittān rekaḥ kaphodbhavān vamanam |<BR>
kṣaudraṃ jayati balāsaṃ sarpiḥ pittaṃ samīraṇaṃ tailam || 57 ||<BR>
ity agryaṃ yat proktaṃ rogāṇām auṣadhaṃ śamāyālam |<BR>
tad deśa-kāla-balato vikalpanīyaṃ yathā-yogam || 58 ||<BR>
ity ātreyād āgamayyārtha-sūtraṃ tat-sūktānāṃ peśalānām a-tṛptaḥ |<BR>
bheḍādīnāṃ saṃmato bhakti-namraḥ papracchedaṃ saṃśayāno 'gniveśaḥ || 59 ||<BR>
     40.59av  ity ātreyād āgamād ārtha-sūkṣmaṃ     40.59av  ity ātreyād<BR>
āgamayyārtha-sūkṣmaṃ<BR>
     40.59bv  tat-sūktīnāṃ peśalānām a-tṛptaḥ<BR>
dṛśyante bhaga-van ke-cid ātma-vanto 'pi rogiṇaḥ |<BR>
dravyopasthātṛ-saṃpannā vṛddha-vaidya-matānugāḥ || 60 ||<BR>
kṣīyamāṇāmaya-prāṇā viparītās tathā 'pare |<BR>
hitā-hita-vibhāgasya phalaṃ tasmād a-niścitam || 61 ||<BR>
kiṃ śāsti śāstram asmin iti kalpayato 'gniveśa-mukhyasya |<BR>
śiṣya-gaṇasya punarvasur ācakhyau kārtsnyatas tat-tvam || 62 ||<BR>
     40.62dv  ācakṣe kārtsnyatas tat-tvam<BR>
na cikitsā-cikitsā ca tulyā bhavitum arhati |<BR>
vināpi kriyayā svāsthyaṃ gacchatāṃ ṣo-ḍaśāṃśayā || 63 ||<BR>
ātaṅka-paṅka-magnānāṃ hastālambo bhiṣag-jitam |<BR>
jīvitaṃ mriyamāṇānāṃ sarveṣām eva nauṣadhāt || 64 ||<BR>
     40.64dv  sarveṣām eva nauṣadham<BR>
na hy upāyam apekṣante sarve rogā na cānya-thā |<BR>
upāya-sādhyāḥ sidhyanti nā-hetur hetu-mān yataḥ || 65 ||<BR>
     40.65dv  no '-hetur hetu-māṃs tataḥ<BR>
yad uktaṃ sarva-saṃpatti-yuktayāpi cikitsayā |<BR>
mṛtyur bhavati tan naivaṃ nopāye 'sty an-upāya-tā || 66 ||<BR>
     40.66dv  nopāyeṣv an-upāya-tā<BR>
api copāya-yuktasya dhī-mato jātu cit kriyā |<BR>
na sidhyed daiva-vaiguṇyān na tv iyaṃ ṣo-ḍaśātmikā || 67 ||<BR>
     40.67av  apy evopāya-yuktasya     40.67cv  na siddhir daiva-vaiguṇyān     40.67dv <BR>
na nv iyaṃ ṣo-ḍaśātmikā<BR>
kasyā-siddho 'gni-toyādiḥ sveda-stambhādi-karmaṇi |<BR>
na prīṇanaṃ karṣaṇaṃ vā kasya kṣīraṃ gavedhukam || 68 ||<BR>
     40.68cv  na prīṇanaṃ karśanaṃ vā     40.68dv  kasya kṣīra-gavedhukam<BR>
kasya māṣātmaguptādau vṛṣya-tve nāsti niścayaḥ |<BR>
viṇ-mūtra-karaṇākṣepau kasya saṃśayitau yave || 69 ||<BR>
     40.69av  kasya māṣātmaguptādyair     40.69bv  vṛṣa-tve nāsti niścayaḥ<BR>
viṣaṃ kasya jarāṃ yāti mantra-tantra-vivarjitam |<BR>
kaḥ prāptaḥ kalya-tāṃ pathyād ṛte rohiṇikādiṣu || 70 ||<BR>
     40.70cv  kaḥ prāptaḥ kalpa-tāṃ pathyād<BR>
api cā-kāla-maraṇaṃ sarva-siddhānta-niścitam |<BR>
mahatāpi prayatnena vāryatāṃ katham anya-thā || 71 ||<BR>
candanādy api dāhādau rūḍham āgama-pūrvakam |<BR>
śāstrād eva gataṃ siddhiṃ jvare laṅghana-bṛṃhaṇam || 72 ||<BR>
catuṣ-pād-guṇa-saṃpanne samyag ālocya yojite |<BR>
mā kṛthā vyādhi-nirghātaṃ vicikitsāṃ cikitsite || 73 ||<BR>
     40.73av  catuṣ-pād-guṇa-saṃpūrṇe     40.73cv  mā kṛthā vyādhi-nirghāte<BR>
etad dhi mṛtyu-pāśānām a-kāṇḍe chedanaṃ dṛḍham |<BR>
rogottrāsita-bhītānāṃ rakṣā-sūtram a-sūtrakam || 74 ||<BR>
etat tad amṛtaṃ sākṣāj jagad-āyāsa-varjitam |<BR>
yāti hālāhala-tvaṃ tu sadyo dur-bhājana-sthitam || 75 ||<BR>
     40.75av  etad vedāmṛtaṃ sākṣāj     40.75bv  jagaty āyāsa-varjitam     40.75cv  yāti<BR>
hālāhala-tvaṃ ca<BR>
a-jñāta-śāstra-sad-bhāvāñ chāstra-mātra-parāyaṇān |<BR>
tyajed dūrād bhiṣak-pāśān pāśān vaivasvatān iva || 76 ||<BR>
     40.76cv  vivarjayed bhiṣak-pāśān<BR>
bhiṣajāṃ sādhu-vṛttānāṃ bhadram āgama-śālinām |<BR>
abhyasta-karmaṇāṃ bhadraṃ bhadraṃ bhadrābhilāṣiṇām || 77 ||<BR>
     40.77bv  bahu-dhāgama-śālinām     40.77bv  bhadram āgama-śīlinām     40.77cv <BR>
abhyasta-karmaṇāṃ siddhir<BR>
iti tantra-guṇair yuktaṃ tantra-doṣair vivarjitam |<BR>
cikitsā-śāstram a-khilaṃ vyāpya yat paritaḥ sthitam || 78 ||<BR>
     40.78bv  tantra-doṣa-vivarjitam     40.78dv  vyāpaṭhya paritaḥ sthitam<BR>
vipulā-mala-vijñāna-mahā-muni-matānugam |<BR>
mahā-sāgara-gambhīra-saṃgrahārthopalakṣaṇam || 79 ||<BR>
     40.79av  vipulā-mala-vijñānaṃ     40.79cv  mahā-sāgara-gambhīraṃ     40.79cv <BR>
mahā-muni-matānugam<BR>
     40.79dv  saṃgrahārthopalakṣaṇam     40.79dv  saṃgrahārthopalakṣakam<BR>
aṣṭāṅga-vaidyaka-mahodadhi-manthanena yo 'ṣṭāṅga-saṃgraha-mahāmṛta-rāśir āptaḥ |<BR>
tasmād an-alpa-phalam alpa-samudyamānāṃ prīty-artham etad uditaṃ pṛthag eva tantram<BR>
|| 80 ||<BR>
     40.80bv  yo 'ṣṭāṅga-saṃgraha-mahāmṛta-sāra-tulyaḥ     40.80dv  prīty-artham evam<BR>
uditaṃ pṛthag eva tantram<BR>
idam āgama-siddha-tvāt pratyakṣa-phala-darśanāt |<BR>
mantra-vat saṃprayoktavyaṃ na mīmāṃsyaṃ kathañ-ca-na || 81 ||<BR>
     40.81av  idam āgama-śuddha-tvāt     40.81dv  na mīmāṃsyaṃ kadā-ca-na<BR>
dīrgha-jīvitam ārogyaṃ dharmam arthaṃ sukhaṃ yaśaḥ |<BR>
pāṭhāvabodhānuṣṭhānair adhigacchaty ato dhruvam || 82 ||<BR>
     40.82av  dīrghaṃ jīvitam ārogyaṃ<BR>
etat paṭhan saṃgraha-bodha-śaktaḥ sv-abhyasta-karmā bhiṣag a-prakampyaḥ |<BR>
ākampayaty anya-viśāla-tantra-kṛtābhiyogān yadi tan na citram || 83 ||<BR>
     40.83cv  yaḥ kampayaty anya-viśāla-tantra-<BR>
yadi carakam adhīte tad dhruvaṃ suśrutādi-praṇigadita-gadānāṃ nāma-mātre 'pi bāhyaḥ |<BR>
atha caraka-vihīnaḥ prakriyāyām a-klinnaḥ kim iva khalu karotu vyādhitānāṃ varākaḥ ||<BR>
84 ||<BR>
     40.84bv  -praṇigadita-gadānāṃ nāma-mātreṇa bāhyaḥ     40.84bv <BR>
-pratigadita-gadānāṃ nāma-mātre 'pi bāhyaḥ<BR>
     40.84dv  kim iha khalu karotu vyādhitānāṃ varākaḥ<BR>
abhiniveśa-vaśād abhiyujyate su-bhaṇite 'pi na yo dṛḍha-mūḍhakaḥ |<BR>
paṭhatu yatna-paraḥ puruṣāyuṣaṃ sa khalu vaidyakam ādyam a-nirvidaḥ || 85 ||<BR>
vāte pitte śleṣma-śāntau ca pathyaṃ tailaṃ sarpir mākṣikaṃ ca krameṇa |<BR>
etad brahmā bhāṣatāṃ brahma-jo vā kā nir-mantre vaktṛ-bhedokti-śaktiḥ || 86 ||<BR>
     40.86cv  etad brahmā bhāṣate brahma-jo vā<BR>
abhidhātṛ-vaśāt kiṃ vā dravya-śaktir viśiṣyate |<BR>
ato matsaram utsṛjya mādhyasthyam avalambyatām || 87 ||<BR>
     40.87av  abhidhātur vaśāt kiñ-cid<BR>
ṛṣi-praṇīte prītiś cen muktvā caraka-suśrutau |<BR>
bheḍādyāḥ kiṃ na paṭhyante tasmād grāhyaṃ su-bhāṣitam || 88 ||<BR>
hṛdayam iva hṛdayam etat sarvāyur-veda-vāṅ-maya-payo-dheḥ |<BR>
kṛtvā yac chubham āptaṃ śubham astu paraṃ tato jagataḥ || 89 ||<BR>
<BR>
<BR>
</body></html>
