<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Santideva: Siksasamuccaya, 1</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Santideva: Siksasamuccaya<BR>
1. Danaparamita<BR>
<BR>
Version: 0.1a<BR>
Last updated: Sun Dec 15 15:34:47 NZDT 2002<BR>
<BR>
Input by Jens Braarvig (Oslo)<BR>
Converted by Richard Mahoney<BR>
<BR>
<BR>
<BR>
<BR>


VOWEL SANDHIS MARKED WITH CIRCUMFLEX!<BR>
<BR>
<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
śikṣāsamuccayaḥ |<BR>
<BR>
dānapāramitā nāma prathamaḥ paricchedaḥ ||<BR>
<BR>
namaḥ sarvabuddhabodhisatvebhyaḥ ||<BR>
<BR>
yasyâśraveṇa narakâdi mahāprapātadāhâdiduṣkham<BR>
<BR>
anubhūtam abhūd bhavadbhiḥ |<BR>
<BR>
tīvraṃ punaḥ punar anantam aśāntacittais tac chrotum ādaram udārataraṃ bhajadhvam ||<BR>
<BR>
śrutvā ... pāpaṃ anuddhatâtmā pūrvârjitaṃ ca vipulaṃ kṣapayaty aśeṣam |<BR>
<BR>
aprāptapūrvam api saukhyam avāpnuvanti hāniṃ sukhāc ca na kadācid api prayānti ||<BR>
<BR>
sambodhisatvasukham uttamam akṣaya ... apy asamasaṃpadam āpnuvanti |<BR>
<BR>
tad dharmaratnam atidurlabham apy alabdhaṃ labdhakṣaṇāḥ<BR>
<BR>
śṛṇvata sâdaram ucyamānam ||<BR>
<BR>
āyāntu ca tribhuvanâikahitasya vākyaṃ śrotuṃ prasannamanasaḥ<BR>
<BR>
suranāgasatvāḥ |<BR>
<BR>
gandharvayakṣagaruḍâsurakinnarêndrāḥ pretâdayaḥ<BR>
<BR>
śravaṇajātatṛṣaḥ saharṣāḥ ||<BR>
<BR>
sugatān sasutān sadharmakāyān praṇipatyâdarato 'khilāṃś ca vandyān |<BR>
<BR>
sugatâtmajasamvarâvatāraṃ kathayiṣyāmi<BR>
<BR>
samuccitârthavākyaiḥ ||<BR>
<BR>
na ca kiñcid apūrvam atra vācyaṃ na ca saṃgranthanakauśalaṃ mamâsti |<BR>
<BR>
atâiva na me parârthayatnaḥ svamano bhāvayituṃ mamêdam<BR>
<BR>
iṣṭam ||<BR>
<BR>
mama tāvad anena yāti vṛddhiṃ kuśalaṃ bhāvayituṃ prasādavegaḥ |<BR>
<BR>
yadi matsamadhātur eva paśyed aparo 'py enam ato 'pi sârthako 'yam ||<BR>
<BR>
[ Bendall ed p2 ---> ]<BR>
<BR>
kṣaṇasampad iyaṃ sudurlabhā pratilabdhā puruṣârthasādhanī |<BR>
<BR>
yadi nâtra vici-<BR>
<BR>
[ Cambridge MS f2a ---> ]<BR>
<BR>
ntyate hitaṃ punar apy eṣa samāgamaḥ kutaḥ ||<BR>
<BR>
yathôktam āryagaṇḍavyūhasūtre |<BR>
<BR>
āryajayôṣmâyatanavimokṣe ||<BR>
<BR>
durlabhâṣṭākṣaṇanirvṛttir durlabho manuṣyapratilambho durlabhā kṣaṇasaṃpatviśuddhir durlabho buddhôtpādo |<BR>
<BR>
durlabhâvikalêndriyatā |<BR>
<BR>
durlabho buddhadharmaśravo |<BR>
<BR>
durlabhaṃ satpuruṣasamavadhānaṃ |<BR>
<BR>
durlabhāni bhūtakalyāṇamitrāṇi |<BR>
<BR>
durlabho bhūtanayânuśāsany- upasaṃhāraḥ |<BR>
<BR>
durlabhaṃ samyagjīvitaṃ |<BR>
<BR>
durlabhaḥ saddharme tadanukūlaḥ prayatno manuṣyalokae iti ||<BR>
<BR>
tad evaṃvidhaṃ samāgamam āsādya saṃvṛtiparamârthataḥ<BR>
<BR>
suviditasaṃsāraduṣkhasyôpaśamanasukhâbhilāṣiṇo buddhagotrânubhāvāt tu yasya mahāsatvasyâivaṃ pratyavekṣôtpadyate ||<BR>
<BR>
yadā mama pareṣāṃ ca bhayaṃ duṣkhaṃ ca na priyaṃ |<BR>
<BR>
tadâtmanaḥ ko viśeṣo yat taṃ rakṣāmi nêtaram |<BR>
<BR>
iti tenâtmanaḥ satvadhātoś ca ||<BR>
<BR>
duṣkhântaṃ karttukāmena sukhântaṃ gantum icchatā |<BR>
<BR>
śraddhāmūlaṃ dṛḍhīkṛtya bodhau kāryā matir dṛḍhā ||<BR>
<BR>
uktaṃ hi ratnôlkādhāraṇyām ||<BR>
<BR>
śraddhayamānu jinān jinadharmmān śraddhayate cari buddhasutānām |<BR>
<BR>
bodhi anuttara śraddhayamāno jāyati cittaṃ mahāpuruṣāṇām ||<BR>
<BR>
śraddha purogatamātṛjanetrī pālikavarddhika sarvaguṇānām |<BR>
<BR>
[ Bendall ed p3 ---> ]<BR>
<BR>
kāṃkṣavinodani oghapratāraṇi |<BR>
<BR>
śraddhanidarśani<BR>
<BR>
[ Cambridge MS f2b ---> ]<BR>
<BR>
 kṣemapurasya ||<BR>
<BR>
śraddhânāvilacittaprasādo mānavivarjitagauravamūlā |<BR>
<BR>
śraddha nidhānadhanaṃ caraṇâgraṃ pāṇi yathā<BR>
<BR>
śubhasaṃgrahamūlam ||<BR>
<BR>
śraddha pramodakarī parityāge |<BR>
<BR>
śraddha praharṣakarī jinadharmme |<BR>
<BR>
śraddha viśeṣakarī guṇajñāne |<BR>
<BR>
daiśika prāpaṇi buddhagatī ye ||<BR>
<BR>
indriyatīkṣṇaprabhāsvaratāyai |<BR>
<BR>
śraddhabalaṃ avimardanatāyai |<BR>
<BR>
niśrayakleśâdharṣikatāyai |<BR>
<BR>
aiṣikā śraddha svayaṃbhuguṇānām ||<BR>
<BR>
śraddhâsaṅgatasaṅgasukheṣu akṣaṇavarjitâikakṣaṇâgram |<BR>
<BR>
śraddhâtikramu mārapathasya |<BR>
<BR>
darśikôttamamokṣapathasya ||<BR>
<BR>
vījam apūtiku hetuguṇānāṃ |<BR>
<BR>
śraddha virohaṇi bodhidrumasya |<BR>
<BR>
varddhani jñānaviśeṣasukhānāṃ |<BR>
<BR>
śraddha nidarśika<BR>
<BR>
sarvajinānāṃ ||<BR>
<BR>
ye sada śraddha sagauravabuddhe |<BR>
<BR>
te tu na śīla na śikṣa tyajanti |<BR>
<BR>
ye tu na śīla na śikṣa tyajantī |<BR>
<BR>
te guṇavāṃ stutaye [[DOUBT]]<BR>
<BR>
guṇavantaḥ ||<BR>
<BR>
ye sada śraddha sagauravadharmme |<BR>
<BR>
te jinadharmmâtṛptaśṛṇontī [[DOUBT]] ||<BR>
<BR>
ye jinadharmm atṛptaśṛṇontī |<BR>
<BR>
teṣv adhimukti acintiyadharmme ||<BR>
<BR>
ye sada śraddha sagauravasaṃghe |<BR>
<BR>
te 'vivarttika saṃghaprasannāḥ ||<BR>
<BR>
ye 'vivarttika saṃghaprasannās te 'vivarttika śraddhabalātaḥ |<BR>
<BR>
[ Bendall ed p4 ---> ]<BR>
<BR>
ye 'vivarttika śraddhabalāto |<BR>
<BR>
indriyatīkṣṇaprabhāsvara teṣām ||<BR>
<BR>
indriyatīkṣṇaprabhāsvara yeṣām tehi vivarjita pāpakamitrāḥ |<BR>
<BR>
[ Cambridge MS f3a ---> ]<BR>
<BR>
yehi vivarjita pāpakamitrāḥ dhārmmikamitraparigraha teṣām ||<BR>
<BR>
dhārmikamitraparigraha yeṣām |<BR>
<BR>
te vipulaṃ kuśalôpacinvanti |<BR>
<BR>
ye vipulaṃ kuśalôpacinontī hetubalôpagatāya mahâtmā ||<BR>
<BR>
hetubalôpagatāya mahâtmā |<BR>
<BR>
teṣôdāradhimuktiviśeṣāḥ |<BR>
<BR>
yeṣôdāradhimuktiviśeṣās te sadâdhiṣṭhita sarvajinebhiḥ ||<BR>
<BR>
ye sadâdhiṣṭhita sarvajinebhis teṣûpapadyati bodhayi cittam |<BR>
<BR>
yeṣûpapadyati bodhayi cittaṃ te 'bhiyukta maharṣiguṇeṣu ||<BR>
<BR>
ye 'bhiyukta maharṣiguṇeṣu jātayabuddhakule 'nujātāḥ |<BR>
<BR>
jātaya buddhakule 'nujātās te samayogâyogavimuktāḥ ||<BR>
<BR>
ye samayogâyogavimuktāḥ |<BR>
<BR>
āśaya teṣa prasādaviśuddhaḥ ||<BR>
āśayu yeṣa prasādaviśuddhaḥ teṣâdhyāśayûttamaśreṣṭhaḥ |<BR>
<BR>
yeṣâdhyāśayûttamaśreṣṭhas te sada pāramitāsu caranti ||<BR>
<BR>
ye sada pāramitāsu carantī te pratipannêho mahayāne |<BR>
<BR>
ye pratipannêho mahayāne te pratipattitu pūjayi buddhān ||<BR>
<BR>
ye pratipattitu pūjayi buddhān teṣu anusmṛti buddhâbhedyā |<BR>
<BR>
yeṣu anusmṛti buddhâbhedyā |<BR>
<BR>
te sada paśyiya cintiya buddhān ||<BR>
<BR>
ye sada paśyiya cintiya buddhān |<BR>
<BR>
teṣa na jātu na tiṣṭhati buddhaḥ ||<BR>
<BR>
yeṣa na jātu na tiṣṭhati buddhaḥ teṣa na jātu rahāyati dharmmaḥ |<BR>
<BR>
[ Bendall ed p5 ---> ]<BR>
<BR>
yeṣa na jātu rahāyati dharmaḥ te sada dhiṣṭhita sarvajinebhir |<BR>
<BR>
ityā-<BR>
[ Cambridge MS f3b ---> ]<BR>
<BR>
diśraddhāmūlo guṇavistaro 'nantas tatrôktaḥ |<BR>
<BR>
tat parisamāpya saṃkṣepataḥ punar āha |<BR>
<BR>
durllabhasatvapṛthagjanakāyā |<BR>
<BR>
ye imi śraddadhîdṛśi dharmmān |<BR>
<BR>
ye tu śubhôpacitāḥ kṛtapuṇyās te imi śraddadhi hetubalena ||<BR>
<BR>
yo daśakṣetrarajôpamasatvān kalpam upasthihi sarvasukhena |<BR>
<BR>
nôta tu tādṛśu puṇyaviśeṣo yādṛśa śraddadhato imi dharmmān ||<BR>
<BR>
iti |<BR>
<BR>
tathâryadaśadharmasūtre 'pi deśitaṃ ||<BR>
<BR>
śraddhā hi paramaṃ yānaṃ yena niryānti nāyakāḥ |<BR>
<BR>
tasmād buddhânuśāritvaṃ bhajeta matimān naraḥ ||<BR>
<BR>
aśrāddhasya manuṣyasya śuklo dharmo na rohati |<BR>
<BR>
vījānām agnidagdhānām aṅkuro harito yathā ||<BR>
<BR>
iti |<BR>
<BR>
atâivâryalalitavistarasūtre prativeditaṃ |<BR>
<BR>
śraddhāyām ānanda yogaḥ karaṇīyêdaṃ tathāgato vijñapayatîti ||<BR>
<BR>
tathā siṃhaparipṛcchāyāṃ |<BR>
<BR>
śraddhayā |<BR>
<BR>
kṣaṇam akṣaṇaṃ varjayatîty uktam ||<BR>
<BR>
tad evaṃ |<BR>
<BR>
śraddhāmūlaṃ dṛḍhīkṛtya bodhicittaṃ dṛḍhaṃ kartavyaṃ sarvapuṇyasaṃgrahatvāt tad yathâryasiṃhaparipṛcchāyāṃ |<BR>
<BR>
siṃhena rājakumāreṇa bhagavān pṛṣtaḥ ||<BR>
<BR>
saṃgrahaḥ sarvadharmāṇāṃ |<BR>
<BR>
karmaṇā kena jāyate |<BR>
<BR>
priyaś ca bhoti satvānāṃ-<BR>
<BR>
[ Cambridge MS f4a ---> ]<BR>
<BR>
 yatra yatrôpapadyate ||<BR>
<BR>
bhagavān āha |<BR>
<BR>
sarvasatvapramokṣāya cittaṃ bodhāya nāmayet |<BR>
<BR>
eṣa saṃgraha dharmāṇāṃ bhavate tena ca priyaḥ ||<BR>
<BR>
iti |<BR>
<BR>
tathâryagaṇḍavyūhasūtre 'pi varṇitaṃ |<BR>
<BR>
bodhicittaṃ hi kulaputra vījabhūtaṃ sarvabuddhadharmā-<BR>
<BR>
[ Bendall ed p6 ---> ]<BR>
<BR>
ṇāṃ |<BR>
<BR>
kṣetrabhūtaṃ sarvajagacchukladharmavirohaṇatayā |<BR>
<BR>
dharaṇibhūtaṃ sarvalokapratiśaraṇatayā yāvat pitṛbhūtaṃ sarvabodhisatvârakṣaṇatayā ||<BR>
<BR>
peyālaṃ ||<BR>
<BR>
vaiśravaṇabhūtaṃ sarvadāridryasaṃchedanatayā |<BR>
<BR>
cintāmaṇirājabhūtaṃ sarvârthasaṃsādhanatayā |<BR>
<BR>
bhadraghaṭabhūtaṃ sarvâbhiprāyaparipūraṇatayā |<BR>
<BR>
śaktibhūtaṃ kleśaśatruvijayāya |<BR>
<BR>
dharmabhūtaṃ yoniśo manaskārasaṃchedanatayā |<BR>
<BR>
khaḍgabhūtaṃ kleśaśiraḥprapātanatayā |<BR>
<BR>
kuṭhārabhūtaṃ duṣkhavṛkṣasaṃchedanatayā |<BR>
<BR>
praharaṇabhūtaṃ sarvôpadravaparitrāṇatayā |<BR>
<BR>
vaḍisabhūtaṃ saṃsārajalacarâbhyuddharaṇatayā |<BR>
<BR>
vātamaṇḍalībhūtaṃ sarvâvaraṇanivaraṇatṛnavikiraṇatayā |<BR>
<BR>
uddānabhūtaṃ sarvabodhisatvacaryāpraṇidhānasaṃgrahaṇatayā |<BR>
<BR>
caityabhūtaṃ sadevamānuṣâsurasya lokasya |<BR>
<BR>
iti hi kulaputra bodhicittam ebhiś cânyaiś câpramāṇair guṇaviśeṣaiḥ samanvāgatam iti ||<BR>
<BR>
kathaṃ punar jñāyate |<BR>
<BR>
pṛthagjanasyâpi bodhicittam utpadyate |<BR>
<BR>
na vāṅmā-<BR>
<BR>
[ Cambridge MS f4b ---> ]<BR>
<BR>
tram etad iti |<BR>
<BR>
anekasūtrântadarśanāt ||<BR>
<BR>
yathā tāvad āryavimalakīrttinirdeśe nirdiṣṭaṃ |<BR>
<BR>
sumerusamāṃ satkāyadṛṣṭim utpādya bodhicittam utpadyate |<BR>
<BR>
tataś ca buddhadharmā virohantîti ||<BR>
<BR>
ratnakaraṇḍasūtrāc ca pṛthagjano 'pi bodhisatvêti jñāyate ||<BR>
<BR>
yathôktaṃ |<BR>
<BR>
tad yathâpi nāma mañjuśrīḥ aṇḍakoṣaprakṣipto 'pi<BR>
<BR>
kalaviṅkapoto |<BR>
<BR>
asaṃbhinnâṇḍâniśkrāntaḥ koṣāt kalaviṅkarutam eva muñcati ||<BR>
<BR>
evam eva mañjuśrīḥ avidyâṇḍakoṣaprakṣipto 'pi bodhisatvo |<BR>
<BR>
asaṃbhinnâtmadṛṣṭir aniṣkrāntas traidhātukād buddharutam<BR>
<BR>
eva muñcati |<BR>
<BR>
yad idaṃ śūnyatānimittâpraṇihitarutam eva ||<BR>
<BR>
sarvadharmapravṛttinirdeśe 'pi kathitaṃ |<BR>
<BR>
jayamateś ca bodhisatvasya pṛthivī vidāram adāt |<BR>
<BR>
sa kālagato mahānirayaṃ prāpatad iti |<BR>
<BR>
sa hi śūnyatāṃ nâdhimuktavān śūnyatāvādini ca pratighaṃ kṛtavān ||<BR>
<BR>
[ Bendall ed p7 ---> ]<BR>
<BR>
niyatâniyatâvatāramudrāsūtre 'py ākhyātaṃ ||<BR>
<BR>
katamaḥ paśurathagatiko bodhisatvaḥ |<BR>
<BR>
tad yathā |<BR>
<BR>
kaścit puruṣaḥ pañcabuddhakṣetraparamâṇurajaḥsamān<BR>
<BR>
lokadhātūn abhikramitukāmaḥ syāt |<BR>
<BR>
sa paśuratham abhiruhya mārgaṃ pratipadyate sa cireṇa dīrgheṇâdhvanā yojanaśataṃ gacchet |<BR>
<BR>
sa tatra mahatyā vātamaṇḍalyā paścāt khalu pu-<BR>
<BR>
[ Cambridge MS f5a ---> ]<BR>
<BR>
nar aśītiṃ yojanasahasrāṇi pratyākṛṣya pratyudāvartyêti |<BR>
<BR>
tat kiṃ śaknuyāt sa puruṣas tān lokadhātūn paśurathenâtikramitum |<BR>
<BR>
yāvad anabhilāpyânabhilāpyair api kalpair ekam api lokadhātum<BR>
<BR>
atikramitum |<BR>
<BR>
āha |<BR>
<BR>
nô hîdaṃ bhagavan |<BR>
<BR>
bhagavān āha |<BR>
<BR>
evam eva mañjuśrīḥ yaḥ kaścid bodhicittam utpādya mahāyānaṃ |<BR>
<BR>
na dhārayati |<BR>
<BR>
na paṭhati |<BR>
<BR>
śrāvakayānīyān sevate |<BR>
<BR>
taiś ca sārddhaṃ saṃstavaṃ karoti |<BR>
<BR>
śrāvakayānaṃ ca paṭhati svâdhyāyati mīmāṃsate paribudhyate 'rthāṃś ca pāṭhayati yāvad bodhayati |<BR>
<BR>
sa tena dhanvaprajño bhavati so 'nuttarajñānamārgāt<BR>
<BR>
pratyākṛṣyate pratyudāvarttyate |<BR>
<BR>
yad api tasya bodhisatvasya bodhibhāvanâtaḥ prajñêndriyaṃ prajñācakṣuḥ tad api tasya dhanvīkriyate pratihanyate |<BR>
<BR>
śrayaṃ paśurathagatiko bodhisatvêti ||<BR>
<BR>
tad evam eṣā śūnyatânadhimuktir mahāyānânabhiratiś câsaṃpūrṇâdhimukticittacaryasyâpi prāyo na saṃdṛśyate |<BR>
<BR>
prāg evâdhimātrâdhimukticaryasya bodhisatvasya |<BR>
<BR>
sa hi ratnameghe |<BR>
<BR>
sarvabālacaritavipattisamatikrāntaḥ paṭhyate 'saṃkhyeyasamādhidhāraṇīvimokṣâbhijñāvidyāvikrīdito | anantadharmârāmaratinirāmiṣâparântakalpakoṭyanābhoganirvikalpaprītivegâlokapratilabdhaś câprameyakalpakoṭīniyutaśatasahasraparamamahāyānaprasthānavicitrabhāvanāsaṃpūrṇa parârthapratipattiniryāṇa puṇyajñānasaṃbhārâbhinihārâbhinirvṛttiḥ pūrvayogaśatasahasrasamṛddhaś ca<BR>
<BR>
paṭhyate |<BR>
<BR>
athâitan neyârthaṃ |<BR>
<BR>
kasmād anye bodhicittôtpādakâsyāṃ bhūmau nêṣyante |<BR>
<BR>
na câtrêcchayā kiñcid viśeṣacihnaṃ nītârthaṃ karttuṃ labhyate |<BR>
<BR>
adhimātrâdhimukticaryâdharmatā vacanāc ca gamyate |<BR>
<BR>
yathā madhyamṛduprakārâpy adhimukticaryâsty evêti ||<BR>
<BR>
asya punas tathāgataguhyasūtrasya ko 'bhiprāyo |<BR>
<BR>
yad uktaṃ |<BR>
<BR>
[ Bendall ed p8 ---> ]<BR>
<BR>
kasya bhagavan bodhicittôtpādaḥ |<BR>
<BR>
āha |<BR>
<BR>
yasya mahārājâdhyāśayo 'vikopitaḥ |<BR>
<BR>
āha |<BR>
<BR>
kasya bhagavann adhyāśayo 'vikopitaḥ |<BR>
<BR>
āha |<BR>
<BR>
yasya mahārāja mahākaruṇôtpādaḥ |<BR>
<BR>
āha |<BR>
<BR>
kasya bhagavan mahākaruṇôtpādaḥ |<BR>
<BR>
āha |<BR>
<BR>
yasya mahārāja sarvasatvâparityāgaḥ |<BR>
<BR>
āha |<BR>
<BR>
kathaṃ bhagavan satvâparityaktā bhavanti |<BR>
<BR>
āha |<BR>
<BR>
yadā mahārājâtmasaukhyaṃ parityaktaṃ bhavatîti |<BR>
<BR>
bodhicittamātrâsantuṣṭānāṃ karuṇâbhilāṣasaṃjanârtham<BR>
<BR>
idam uktaṃ |<BR>
<BR>
yathā na te tathāgataśāsane pravrajitā yeṣāṃ nâsti tyāgêti |<BR>
<BR>
evam ihânyabodhicittanindā draṣṭavyā na tu bodhicittam anyathā<BR>
<BR>
nôtpadyatae eva ||<BR>
<BR>
yathā daśadharmakasūtre deśitaṃ |<BR>
<BR>
iha kulaputra bodhisatvo gotrasthaḥ sann anutpāditabodhicittaḥ<BR>
<BR>
tathāgatena vā tathāgataśrāvakeṇa vā saṃcodyamānaḥ<BR>
<BR>
saṃvedyamānaḥ samādāpyamāno 'nuttarāyāṃ samyaksambodhau<BR>
<BR>
[ Cambridge MS f6a ---> ]<BR>
<BR>
bodhicittam utpādayatîdaṃ prathamaṃ kāraṇaṃ bodhicittôtpādāya |<BR>
<BR>
saṃbodher vā bodhicittasya vā varṇaṃ bhāṣyamāṇaṃ śrutvânuttarāyāṃ samyaksaṃbodhau cittam utpādayatîdaṃ dvitīyaṃ kāraṇaṃ |<BR>
<BR>
sa satvā ... naśaraṇān advīpān dṛṣṭvā kāruṇyacittam upasthāpya<BR>
<BR>
yāvad anuttarāyāṃ samyaksambodhau cittam utpādayatîdaṃ tṛtīyaṃ kāraṇaṃ bodhicittôtpādāya |<BR>
<BR>
sa tathāgatasya sarvâkāraparipūrṇatāṃ dṛṣṭvā prītim<BR>
<BR>
utpādyânuttarāyāṃ samyaksaṃbodhau cittam utpādayatîdaṃ caturthaṃ kāraṇam iti |<BR>
<BR>
tac ca bodhicittaṃ dvividhaṃ bodhipraṇidhicittaṃ ca<BR>
<BR>
bodhiprasthāna cittaṃ ca |<BR>
<BR>
yathâryagaṇḍavyūhasūtre bhāṣitaṃ |<BR>
<BR>
durlabhāḥ kulaputra te satvāḥ sarvaloke ye 'nuttarasyāṃ samyaksaṃbodhau cittaṃ praṇidadhati |<BR>
<BR>
tato 'pi durlabhatamās te satvā ye 'nuttarāṃ samyaksaṃbodhim<BR>
<BR>
abhisaṃprasthitêti |<BR>
<BR>
tatra bodhipraṇidhicittaṃ |<BR>
<BR>
mayā buddhena bhavitavyam iti cittaṃ praṇidhānād utpannaṃ bhavati |<BR>
<BR>
śūraṅgamasūtre 'pi |<BR>
<BR>
śāṭhyôtpāditasyâpi bodhicittasya buddhatvahetutvâbhidhānāt |<BR>
<BR>
kaḥ punar vādaḥ kiñcid eva kuśalaṃ kṛtvā |<BR>
<BR>
yathôktaṃ bhadrakalpikasūtre |<BR>
<BR>
ghoṣadatto nāma<BR>
<BR>
[ Bendall ed p9 ---> ]<BR>
<BR>
tathāgato yatra nakṣatrarājena tathāgatena<BR>
<BR>
prathamaṃ bodhicittam utpāditaṃ tāmbūlapatraṃ dattvā<BR>
<BR>
gopālakabhūtena |<BR>
<BR>
evaṃ vidyutpradīpo nāma tathāgato yatra yaśasā tathāgatena<BR>
<BR>
prathamaṃ bodhicittam utpāditaṃ daśikāṃ dattvā<BR>
<BR>
tantravāyabhūtena |<BR>
<BR>
evam anantaprabho nāma tathāgato yatrârciṣmatā tathāgatena<BR>
<BR>
prathamaṃ bodhicittam utpāditaṃ tṛṇapradīpaṃ dattvā<BR>
<BR>
nagarâvalambakabhūtena |<BR>
<BR>
evaṃ dṛḍhavikramo nāma tathāgato yatra duṣpradharṣeṇa<BR>
<BR>
tathāgatena prathamaṃ bodhicittam utpāditaṃ dattakāṣṭhaṃ dattvā kāṣṭhahārakabhūtenêty ādi ||<BR>
<BR>
caryâvikale 'pi ca bodhicitte nâvamanyatā karttavyā |<BR>
<BR>
tasyâpy anantasaṃsārasukhaprasavanatvāt |<BR>
<BR>
yathâryamaitreyavimokṣe varṇitaṃ |<BR>
<BR>
tad yathâpi nāma kulaputra cittam api vajraratnaṃ sarvaprativiśiṣṭaṃ suvarṇâlaṃkāram abhibhavati |<BR>
<BR>
vajraratnanāma ca na vijahāti |<BR>
<BR>
sarvadāridryaṃ vinivarttayati |<BR>
<BR>
evam eva kulaputrâśayapratipattibhinnam api sarvajñatācittôtpādavajraratnaṃ sarvaśrāvakapratyekabuddhaguṇasuvarṇâlaṃkāram abhibhavati bodhisattvanāma ca na vijahāti |<BR>
<BR>
sarvasaṃsāradāridryaṃ vinivarttayatîti |<BR>
<BR>
itaś ca vinâpi caryayā bodhicittam upakārakam iti jñātavyaṃ |<BR>
<BR>
yenâpararājâvavādakasūtre kathitaṃ |<BR>
<BR>
yasmāc ca tvaṃ mahārāja bahukṛtyo bahukaraṇīyaḥ |<BR>
<BR>
[ Cambridge MS f7a ---> ]<BR>
<BR>
asahaḥ sarveṇa sarvaḥ sarvathā sarvaṃ sarvadā dānapāramitāyāṃ śikṣituṃ |<BR>
<BR>
evaṃ yāvat prajñāpāramitāyāṃ śikṣituṃ |<BR>
<BR>
tasmāt tarhi tvaṃ mahārājâivam eva samyaksambodhichandaṃ śraddhāṃ tra ... praṇidhiṃ ca gacchann api tiṣṭhann api<BR>
<BR>
niṣaṇṇo 'pi śayāno 'pi jāgrad api bhuñjāno 'pi |<BR>
<BR>
pivann api |<BR>
<BR>
satatasamitam anusmara |<BR>
<BR>
manasikuru bhāvaya |<BR>
<BR>
sarvabuddhabodhisatvapratyekabuddhâryaśrāvakapṛthagjanānām<BR>
<BR>
ātmanaś câtītânāgatapratyutpannāni  sarvakuśalamūlāny abhisaṃkṣipya tulayitvā piṇḍayitvânumodasvâgrayânumodanayā<BR>
<BR>
yāvad ākāśasamatayā nirvāṇasamatayânumodasvânumodya ca<BR>
<BR>
sarvabuddhabodhisatvapratyeka-<BR>
<BR>
[ Bendall ed p10 ---> ]<BR>
<BR>
buddhâryaśrāvakāṇāṃ pūjākarmaṇe niryātaya |<BR>
<BR>
niryātya ca sarvasatvasādhāraṇāni kuru |<BR>
<BR>
tataḥ sarvasatvānāṃ yāvat sarvajñātapratilambhāya<BR>
<BR>
sarvabuddhadharmaparipūraṇāya dine dine traikālyam anuttarāyāṃ samyaksaṃbodhau pariṇāmayâivaṃ khalu tvaṃ mahārāja pratipannaḥ<BR>
<BR>
san rājyaṃ kārayiṣyasi rājyakṛtyāni ca na hāyayiṣyasi<BR>
<BR>
bodhisaṃbhārāṃś ca paripūrayiṣyasîti ||<BR>
<BR>
atrâiva câsya vipākôktaḥ |<BR>
<BR>
sa khalu punas tvaṃ mahārāja tasya samyaksaṃbodhicittakuśalamūlakarmaṇo-<BR>
<BR>
[ Cambridge MS f7b ---> ]<BR>
<BR>
 vipākenânekaśatakṛtvo deveṣûpapanno 'bhūḥ |<BR>
<BR>
anekaśatakṛtvo manuṣyeṣûpapanno 'bhūḥ |<BR>
<BR>
sarvāsu ca devamanuṣyôpapattiṣv ādhipatyam eva kārayasi |<BR>
<BR>
na ca tāvat tava mahārāja tasya samyaksaṃbodhicittasya<BR>
<BR>
kuśalakarmaṇônatvaṃ vâpūrṇatvaṃ vā prajñāyate |<BR>
<BR>
api ca mahārājâikam api samyaksaṃbodhicittaṃ sarvasattvôttāraṇârambaṇatvāt sarvasatvâmocanârambaṇatvāt<BR>
<BR>
sarvasatvasamāśvāsanârambaṇatvāt sarvasatvaparinirvāṇârambaṇatvād aprameyâsaṃkhyeyakuśalôpacayam |<BR>
<BR>
kaḥ punar vādo yâivaṃ bahulīkarotîti ||<BR>
<BR>
etac ca bodhicittaṃ rūpakāyadarśanôtpannaṃ |<BR>
<BR>
tatra pūrvâvadāne paṭhyate |<BR>
<BR>
evaṃ tāvat praṇidhibodhicittaṃ veditavyaṃ |<BR>
<BR>
idaṃ tu vaktavyaṃ kim abhūmipraviṣṭhasyâpi<BR>
<BR>
bodhisatvasamvarâdhikāro 'sti na vêti |<BR>
<BR>
astîti veditavyaṃ ākāśagarbhasūtre lābhasatkārârthaṃ mūlâpattiśravaṇāt |<BR>
<BR>
daśabhūmikasūtre tu prathamāyāṃ bhūmau darśitaṃ |<BR>
<BR>
na ca kañcit satkārāṃ kasyacit sakāśāt pratikāṃkṣaty anyatra<BR>
<BR>
mayâivâiṣāṃ sarvasatvānāṃ sarvôpakaraṇabāhulyam<BR>
<BR>
upanāmayitavyam iti |<BR>
<BR>
tathā câha |<BR>
<BR>
pramuditāyāṃ bodhisatvabhūmau suvyavasthito bhavaty acalanayo-<BR>
<BR>
[ Cambridge MS f8a ---> ]<BR>
<BR>
ge<BR>
<BR>
... ti |<BR>
<BR>
punaś côktaṃ |<BR>
<BR>
tathāga-<BR>
<BR>
[ Bendall ed p11 ---> ]<BR>
<BR>
tavaṃśaniyato bhavati saṃbodhiparāyaṇêti |<BR>
<BR>
ākāśagarbhasūtre tv āha |<BR>
<BR>
śrāvakayānam evâsya na bhavati prāg eva mahāyānam iti |<BR>
<BR>
tathâryôgraparipṛcchāyāṃ mātsaryaparyavanaddhasyâpi<BR>
<BR>
śikṣāpadāni prajñaptāni |<BR>
<BR>
pramuditāyāṃ tu paṭhyate |<BR>
<BR>
ātmasaṃjñâpagamāc câsyâtmasneho na bhavati |<BR>
<BR>
kutaḥ |<BR>
<BR>
punaḥ sarvôpakaraṇasnehêti |<BR>
<BR>
tathā mastakâdidānam apy atrâsyôktaṃ ||<BR>
<BR>
evam ādi sūtreṣu bhūmipraviṣṭasyâpi śikṣāprajñaptir dṛśyate |<BR>
<BR>
yatra vâsāmānyena bodhisatvam adhikṛtyôpadeśas tatrâbhyāsayogyatayā pratiṣedhavākyena vâdikarmikabodhisatvena na<BR>
<BR>
śikṣitavyaṃ bhaved etat |<BR>
<BR>
ubhayâsaṃbhave tu sarvatra śikṣitavyaṃ |<BR>
<BR>
tatrâpy ekasyāṃ śikṣāyāṃ śikṣaṇāyām aśaktasyêtaraśikṣânabhyāsādanâpattiḥ ||<BR>
<BR>
āryâkṣayamatisūtre 'py evam avocat |<BR>
<BR>
dānakāle śīlôpasaṃhārasyâpekṣêti vistaraḥ |<BR>
<BR>
na câtra śithilena bhavitavyaṃ na ca śeṣāsu na samudāgacchati |<BR>
<BR>
yathābalaṃ yathābhajamānam iti daśabhūmikasūtre vacanāt |<BR>
<BR>
ayaṃ ca saṃvaraḥ strīṇām api mṛdukleśānāṃ bodhyabhilāṣacittānāṃ labhyate |<BR>
<BR>
uktaṃ hi bodhisatvaprātimokṣe |<BR>
<BR>
caturbhiḥ śāriputra dharmaiḥ<BR>
<BR>
[ Cambridge MS f8b ---> ]<BR>
<BR>
samanvāgatāḥ bodhisatvāḥ<BR>
<BR>
satyavādino bhavantîty ārabhyâha |<BR>
<BR>
iha śāriputra kulaputro vā kuladuhitā vânuttarāyāṃ samyaksaṃbodhau cittam utpādyârabdhavīryo viharati<BR>
<BR>
kuśaladharmaparyeṣaṇāyêty ārabhya sarvôpadeśaḥ ||<BR>
<BR>
saṃvaragrahaṇaṃ ca bodhisatvaśikṣāpadâbhyāsaparamasya<BR>
<BR>
sāṃvarikasyântikāt kartavyaṃ |<BR>
<BR>
evaṃ-<BR>
<BR>
[ Bendall ed p12 ---> ]<BR>
<BR>
 hy asya śikṣâtikrame tīvram apatrāpyaṃ guruvisaṃvādanabhayaṃ côtpadyate |<BR>
<BR>
tatra cânābhogataḥ premagauravasiddhir ity eṣa<BR>
<BR>
sāmānyasaṃvaradharmaḥ |<BR>
<BR>
atâiva bodhisatvāḥ tathāgatānāṃ purataḥ śikṣāṇām anyatamaśikṣāniṣpattikāmāḥ samādānaṃ kurvanti |<BR>
<BR>
tasya ca kalyāṇamitrasyâbhāve daśadigavasthitabuddhabodhisatvâbhimukhībhāvabhāvanayā saṃvaro grāhyaḥ saṃvaram<BR>
<BR>
ātmabalaṃ ca tulayitvā |<BR>
<BR>
anyathā tu sarvabuddhabodhisatvāḥ sadevakaś ca loko visaṃvāditaḥ syāt |<BR>
<BR>
saddharmasmṛtyupasthānasūtre hi kiñcin mātraṃ cintayitvâpy adadataḥ pretagatir uktā pratijñātaṃ câdadato narakagatiḥ |<BR>
<BR>
kiṃ punar anuttaram artham akhilasya jagataḥ pratijñāyâsaṃpādayataḥ |<BR>
<BR>
atâivôktaṃ dharmasaṃgītisūtre |<BR>
<BR>
satyagurukeṇa kulaputra bodhisatvena bhavitavyaṃ |<BR>
<BR>
satyasaṃgītiḥ kulaputra dharmasaṃgī-<BR>
<BR>
[ Cambridge MS f9a ---> ]<BR>
<BR>
tiḥ |<BR>
<BR>
tatra kulaputra katamat satyaṃ yad bodhisatvo 'nuttarāyāṃ samyaksaṃbodhau cittam utpādya tac cittaṃ jīvitahetor api na<BR>
<BR>
parityajati na satveṣu vipratipadyate |<BR>
<BR>
idaṃ bodhisatvasya satyaṃ ||<BR>
<BR>
yat punar bodhisatvo 'nuttarāyāṃ samyaksaṃbodhau cittam utpādya<BR>
<BR>
paścāt tac cittaṃ parityajati satveṣu vipratipadyate 'yaṃ bodhisatvasya pratikṛṣṭo mṛṣāvādêti |<BR>
<BR>
āryasāgaramatisūtre 'pi deśitaṃ |<BR>
<BR>
syād yathâpi nāma sāgaramate rājā vā rājamātro vā sarvaṃ nāgarakaṃ janaṃ śvo bhaktenôpanimantryôpekṣako bhaven nânnapānaṃ samudānayet satyaṃ sarvajanakāyaṃ visaṃvādayet |<BR>
<BR>
tatra te 'nnapānabhojanam alabhamānôccagghantaḥ prakrāmeyuḥ |<BR>
<BR>
evam eva sāgaramate yo bodhisatvaḥ sarvasatvān āśvāsyâtīrṇatāraṇāyâmuktamocanāyânāśvastâśvāsanāya yāvan na<BR>
<BR>
bāhuśrutye 'bhiyogaṃ karoti nâpi tato 'nyeṣu bodhipakṣyakuśalamūleṣu dharmeṣu |<BR>
<BR>
ayaṃ bodhisatvo visaṃvādayati<BR>
<BR>
[ Bendall ed p13 ---> ]<BR>
<BR>
sadevakaṃ lokaṃ |<BR>
<BR>
evaṃ ca taṃ pūrvabuddhadarśinyo devatôccagghanti<BR>
vivādayanti |<BR>
<BR>
durlabhās te yajñasvāmino ye mahāyajñaṃ pratijñāyôttārayanti |<BR>
<BR>
tasmāt tarhi sāgaramate na sā bodhisatvena vāg bhāṣitavyā yayā<BR>
<BR>
sadevamānu-<BR>
<BR>
[ Cambridge MS f9a ---> ]<BR>
<BR>
ṣâsuraṃ lokaṃ visaṃvādayet ||<BR>
<BR>
punar aparaṃ sāgaramate bodhisatvaḥ kenacid evâdhīṣṭo bhavati dharmeṣv arthakaraṇīyeṣu |<BR>
<BR>
tatra bodhisatvena vāg bhāṣitā bhavati yāvad ātmaparityāgo 'pi<BR>
<BR>
bodhisatvena kartavyo bhavet tatra na punaḥ sa satvo visaṃvādayitavyêti |<BR>
<BR>
tasmāt svabalânurūpeṇâikam api kuśalamūlaṃ samādāya<BR>
<BR>
rakṣitavyaṃ |<BR>
<BR>
yathôktam āryakṣitigarbhasūtre |<BR>
<BR>
ebhir daśabhiḥ kuśalaiḥ karmapathair buddhatvaṃ |<BR>
<BR>
na punar yo 'ntaśâikam api yāvajjīvaṃ kuśalaṃ karmapathaṃ na<BR>
<BR>
rakṣati atha ca punar evaṃ vadati |<BR>
<BR>
ahaṃ mahāyāniko 'haṃ cânuttarāṃ samyaksaṃbodhiṃ paryeṣāmîti |<BR>
<BR>
sa pudgalaḥ paramakuhako mahāmṛṣāvādikaḥ sarveṣāṃ buddhānāṃ bhagavatāṃ purato visaṃvādako lokasyôcchedavādī<BR>
<BR>
sa mūḍhaḥ kālaṃ kurute vinipātagāmī bhavatîti |<BR>
<BR>
yāvat kālaṃ ca śaknoti tāvat kālaṃ kuśalaṃ samādāya<BR>
<BR>
vartitavyaṃ ||<BR>
<BR>
etac ca bhaiṣajyaguruvaiḍūryaprabhasūtre draṣṭavyaṃ |<BR>
<BR>
yas tu mahāsatvâivaṃ śrutvâpi bodhisatvacaryāduṣkaratām<BR>
<BR>
api prajñayâvagāhyôtsahatae eva sakaladuṣkhitajanaparitrāṇadhuram avavoḍhuṃ tena vandanapūjanapāpadeśanapuṇyânumodanabuddhâdhyeṣaṇayācanabodhipariṇāmanaṃ kṛtvā<BR>
<BR>
kalyāṇamitram abhyetya ta-<BR>
<BR>
[ Cambridge MS f10a ---> ]<BR>
duktânuvādena svayaṃ vā vaktavyaṃ |<BR>
<BR>
samanvāharâcāryâham evaṃ nāmêty uktvā |<BR>
<BR>
yathâryamañjuśrībuddhakṣetraguṇavyūhâlaṅkārasūtre<BR>
<BR>
bhagavatā mañjuśriyā pūrvajanmâvadāne caryôpetaṃ bodhicittam<BR>
<BR>
utpāditaṃ tathôtpādayitavyaṃ |<BR>
<BR>
evaṃ hi tenôktaṃ ||<BR>
<BR>
yāvatī prathamā koṭiḥ saṃsārasyântavarjitā |<BR>
<BR>
tāvat satvahitârthāya cariṣyāmy amitāṃ carim ||<BR>
<BR>
[ Bendall ed p14 ---> ]<BR>
<BR>
utpādayāma saṃbodhau cittaṃ nāthasya saṃmukham |<BR>
<BR>
nimantraye jagat sarvaṃ dāridryān mocitâsmi tat ||<BR>
<BR>
vyāpādakhilacittaṃ vêrṣyāmātsaryam eva vā |<BR>
<BR>
adyâgre na kariṣyāmi bodhiṃ prāpsyāmi yāvatā |<BR>
<BR>
brahmacaryaṃ cariṣyāmi kāmāṃs tyakṣyāmi pāpakān ||<BR>
<BR>
buddhānām anuśikṣiṣye śīlasaṃvarasaṃyame |<BR>
<BR>
nâhaṃ tvaritarūpeṇa bodhiṃ prāptum ihôtsahe ||<BR>
<BR>
parântakoṭiṃ sthāsyāmi satvasyâikasya kāraṇāt |<BR>
<BR>
kṣetraṃ viśodhayiṣyāmi aprameyam acintiyam ||<BR>
<BR>
nāmadheyaṃ kariṣyāmi daśa dikṣu ca viśrutaṃ |<BR>
<BR>
kāyavākkarmaṇī câhaṃ śodhayiṣyāmi sarvaśaḥ ||<BR>
<BR>
śodhayiṣye manaskarma karma karttâsmi nâśubham |<BR>
<BR>
iti ||<BR>
<BR>
na câtra sārvakālikāt saṃvaragrahaṇāj janmântarâpattiśaṅkā kartavyâtrâiva sūtre 'kṣobhyapraṇidhānânujñānād evaṃ hy uktaṃ |<BR>
<BR>
yathā tenâkṣobhyeṇa tathāgatena pūrvaṃ bodhisatvabhū-<BR>
<BR>
[ Cambridge MS f10b ---> ]<BR>
<BR>
tenâivaṃ vāg bhāṣitā |<BR>
<BR>
visaṃvāditā me buddhā bhagavanto bhaveyur yadi sarvasyāṃ jātau na<BR>
<BR>
pravrajeyam iti |<BR>
<BR>
ekā jātiḥ prayatnena saṃśodhyā vibudhâtmanā |<BR>
<BR>
anyās tu jātīr ābodheḥ sâiva saṃśodhayiṣyatîty ukteḥ ||<BR>
<BR>
evaṃ śāriputra bodhisatvenâkṣobhyasya tathāgatasya<BR>
<BR>
anuśikṣitavyaṃ |<BR>
<BR>
evaṃ śikṣamāṇaḥ śāriputra bodhisatvo mahāsatvaḥ sarvasyāṃ jātau pravrajaty utpādād vā tathāgatānām anutpādād vâvaśyaṃ gṛhâvāsān niṣkrāmati |<BR>
<BR>
tat kasya hetoḥ |<BR>
<BR>
paramo hy ayaṃ śāriputra lābho yad uta gṛhâvāsān niṣkramaṇam iti |<BR>
<BR>
yāvat |<BR>
<BR>
bhāryāputraduhitṛtṛṣṇā câsya na bhavatîti |<BR>
<BR>
yathā janmântareṣv ayaṃ doṣo na bhavati tathâtrâiva<BR>
<BR>
vakṣyamāṇam ity āstāṃ tāvad etat ||<BR>
<BR>
[ Bendall ed p15 ---> ]<BR>
<BR>
tad evaṃ samāttasaṃvarasya sāmānyam āpattilakṣaṇam ucyate |<BR>
<BR>
yenâpattilakṣaṇena yuktaṃ vastu svayam apy utprekṣya<BR>
pariharen na câpattipratirūpakeṣv anāpattipratirūpakeṣu ca<BR>
saṃmuhyeta |<BR>
<BR>
bodhisatvaḥ sarvasatvānāṃ varttamānânāgatasarvaduṣkhadaurmanasyôpaśamāya varttamānânāgatasukhasaumanasyôtpādāya<BR>
<BR>
ca niḥśāṭhyataḥ kāyavāṅmanaḥparākramaiḥ prayatnaṃ karoti |<BR>
<BR>
yadi tu tatpratyayasāmagrīṃ nânveṣate tadanantarāya<BR>
<BR>
pratikārāya na ghaṭate 'lpaduṣkhadaurmanasyaṃ bahuduṣkhadaurmanasyapratikārabhūtaṃ nôtpādayati |<BR>
<BR>
mahârthasiddhyarthaṃ câlpârthahāniṃ na karoti<BR>
kṣaṇam apy upekṣate |<BR>
<BR>
sâpattiko bhavati |<BR>
<BR>
saṃkṣepato 'nāpattiḥ svaśaktyaviśayeṣu kāryeṣu tatra<BR>
<BR>
niṣphalatayā śikṣyāprajñaptyabhāvāt |<BR>
<BR>
prakṛtisâvadyatayā tv anyad gṛhyatae eva |<BR>
<BR>
yatra svaśaktyagocare 'pi tyāgasāmarthyād āpattiḥ syāt<BR>
tan na<BR>
<BR>
cintyaṃ |<BR>
<BR>
sāmānyapāpadeśanā na ... vāt tu tato muktiḥ ||<BR>
<BR>
etat samāsato bodhisatvaśikṣāśarīraṃ |<BR>
<BR>
vistaratas tv apramāṇakalpâparyavasānanirdeśaṃ |<BR>
<BR>
athavā saṃkṣepato dve bodhisatvasyâpattī |<BR>
<BR>
yathā śaktiyuktâyuktam asamīkṣyârabhate |<BR>
<BR>
nivṛttaḥ samīkṣa-<BR>
<BR>
[ Cambridge MS f11a ---> ]<BR>
<BR>
te sâpattiko bhavati |<BR>
<BR>
nirūpya yathârham atikrāmaty antaśaś caṇḍāladāsenâpi<BR>
<BR>
coditaḥ sâpattiko bhavati |<BR>
<BR>
kutaḥ ||<BR>
<BR>
etad adhyāśayasaṃcodanasūtre vacanāt |<BR>
<BR>
api tu maitreya caturbhiḥ kāraṇaiḥ pratibhānaṃ sarvabuddhabhāṣi ... bhiḥ |<BR>
<BR>
iha maitreya pratibhānaṃ satyôpasaṃhitaṃ bhavati |<BR>
<BR>
nâsatyôpasaṃhitaṃ dharmôpasaṃhitaṃ bhavati na<BR>
<BR>
adharmôpasaṃhitaṃ |<BR>
<BR>
kleśahāyakaṃ bhavati na kleśavivarddhakaṃ |<BR>
<BR>
nirvāṇaguṇânuśaṃsasandarśakaṃ bhavati na saṃsāraguṇânuśaṃsasandarśakaṃ |<BR>
<BR>
ebhiś caturbhiḥ peyālaṃ |<BR>
<BR>
yasya kasyacin maitreyâibhiś caturbhiḥ kāraṇaiḥ<BR>
pratibhānaṃ pratibhāti pratibhāsyati vā |<BR>
<BR>
tatra śrāddhaiḥ kulaputraiḥ kuladuhitṛbhir vā<BR>
buddhasaṃjñôtpādayitavyā śāstṛsaṃjñāṃ kṛtvā |<BR>
<BR>
sa dharmaḥ śrotavyaḥ |<BR>
<BR>
tat kasya hetoḥ |<BR>
<BR>
yat kiñcin maitreya subhāṣitaṃ sarvaṃ tad buddhabhāṣitaṃ |<BR>
<BR>
tatra maitreya yêmāni pratibhānāni pratikṣipen nâitāni<BR>
<BR>
buddhabhāṣitānîti |<BR>
<BR>
teṣu câgauravam utpādayet pudgalavidveṣeṇa tena<BR>
<BR>
sarvabuddhabhāṣitaṃ pratibhānaṃ pratikṣiptaṃ bhavati |<BR>
<BR>
dharmaṃ pratikṣipya dharmavyasanasaṃvartanīyena karmaṇâpāyagāmī bhavati ||<BR>
<BR>
[ Bendall ed p16 ---> ]<BR>
<BR>
yaḥ punar etad abhyāsârthaṃ vyutpāditam icchati |<BR>
<BR>
tenâtra śikṣāsamuccaye tāvac caryāmukhamātraśikṣaṇârtham<BR>
<BR>
abhiyogaḥ karaṇīyaḥ śikṣârambhasyâiva mahāphalatvāt |<BR>
<BR>
yathôktaṃ praśāntaviniścayapratihāryasūtre |<BR>
<BR>
yaś ca mañjuśrīr bodhisatvo gaṅgānadīvālikāsamebhyo buddhebhyaḥ pratyekaṃ sarvebhyo gaṃgānadīvālikāsamāni<BR>
<BR>
buddhakṣetrāṇi vaśirājamahāmaṇiratnapratipūrṇāni<BR>
kṛtvā<BR>
<BR>
dahyād evaṃ dadaṅ gaṅgānadīvālikāsamān kalpān dānaṃ dadyād |<BR>
<BR>
yo vânyo mañjuśrīr bodhisatvêmān evaṃrūpān dharmān<BR>
<BR>
śrutvâikântena ga-<BR>
<BR>
[ Cambridge MS f11b ---> ]<BR>
<BR>
tvā cittenâbhinirūpayed imeṣv evaṃrūpeṣu<BR>
<BR>
dharmeṣu śikṣiṣyāmîti |<BR>
<BR>
so 'śikṣito 'pi mañjuśrīr bodhisatvo 'syāṃ śikṣyāyāṃ chandiko vatataraṃ puṇyaṃ prasavati |<BR>
<BR>
na tv eva tad dānam ayaṃ puṇyakriyāvastv iti |<BR>
<BR>
tasmād evam anuśaṃsadarśinā bodhisatvena na kathaṃcin nivarttitavyaṃ |<BR>
<BR>
yathâtrâivâha |<BR>
<BR>
tatra mañjuśrīr ye trisāhasramahāsāhasralokadhātuparamâṇurajaḥsamāḥ satva-s teṣām ekâikaḥ satvo rājā bhavej jambūdvīpâdhipatis te sarvae evaṃ ghoṣayeyuḥ |<BR>
<BR>
yo mahāyānam udgrahiṣyati dhārayiṣyati vācayiṣyati<BR>
paryavāpsyati<BR>
<BR>
pravarttayiṣyati tasya nakhachedena māsaṃ pañcapalikena<BR>
divasenâvatārayiṣyāmaḥ taṃ câitenâpakrameṇa jīvitād vyaparopayiṣyāmêti |<BR>
<BR>
sacen mañjuśrīr bodhisatvâivam ucyamāno nô trasyati na<BR>
saṃtrāsam<BR>
<BR>
āpsyate 'ntaśâikacittôtpādenâpi na bibheti na viṣīdati<BR>
 na<BR>
<BR>
vicikitsate |<BR>
<BR>
uttari ca saddharmmaparigrahârtham abhiyujyate<BR>
pāṭhasvâdhyāyâbhimukto viharati |<BR>
<BR>
ayaṃ mañjuśrīr bodhisatvaś cittaśūro dānaśūraḥ<BR>
<BR>
śīlaśūraḥ kṣāntiśūraḥ vīryaśūraḥ dhyānaśūraḥ<BR>
<BR>
prajñāśūraḥ samādhiśūraḥ iti vaktavyaḥ ||<BR>
<BR>
sacen mañjuśrīr bodhisatvaḥ teṣāṃ vadhakapuruṣāṇāṃ na<BR>
<BR>
kupyati na ruṣyati na khila doṣacittam utpādayati |<BR>
<BR>
sa mañjuśrīr bodhisatvo brahmasamêndrasamo 'kampyêti ||<BR>
<BR>
itaś câgryakāle śikṣâdaro mahāphalavipākaḥ |<BR>
<BR>
tathā hi candrapradīpasūtre |<BR>
<BR>
[ Bendall ed p17 ---> ]<BR>
<BR>
buddhāna koṭīn ayutān upasthihe |<BR>
<BR>
dattena pānena prasannacittaḥ |<BR>
<BR>
chatraiḥ patākābhi ca dīpamālaiḥ |<BR>
<BR>
kalpāna koṭyo yatha gaṅga-<BR>
<BR>
[ Cambridge MS f12a ---> ]<BR>
<BR>
vālikāḥ ||<BR>
<BR>
yaś câiva saddharme pralujyamāne |<BR>
<BR>
nirudhyamāne sugatasya śāsane |<BR>
<BR>
rātriṃ divaṃ eka careya śikṣām |<BR>
<BR>
idan tataḥ puṇyaviśiṣṭa bhoti ||<BR>
<BR>
tasmāt kartavyo 'trâdaraḥ ||<BR>
<BR>
uktāni ca sūtrânteṣu bodhisatvaśikṣāpadāni |<BR>
<BR>
yathôktam āryaratnameghe |<BR>
<BR>
kathaṃ ca kulaputra bodhisatvā bodhisatvaśikṣāsaṃvarasaṃvṛtā bhavanti |<BR>
<BR>
iha bodhisatvaḥ evaṃ vicārayati |<BR>
<BR>
na prātimokṣasaṃvaramātrakeṇa mayā śakyam anuttarāṃ samyaksaṃbodhim abhisaṃboddhuṃ |<BR>
<BR>
kiṃ tarhi yānîmāni tathāgatena teṣu teṣu sūtrânteṣu<BR>
<BR>
bodhisatvasamudācārā |<BR>
<BR>
bodhisatvaśikṣāpadāni prajñaptāni teṣu teṣu mayā<BR>
śikṣitavyam<BR>
<BR>
iti vistaraḥ |<BR>
<BR>
tasmād asmadvidhena mandabuddhinā durvijñeyo vistarôktatvād bodhisatvasya saṃvaraḥ |<BR>
<BR>
tataḥ kiṃ yuktaṃ ||<BR>
<BR>
marmasthānāny ato vidyād yenânāpattiko bhavet ||<BR>
<BR>
katamāni ca tāni marmasthānāni yāni hi sūtrânteṣu<BR>
mahāyānâbhiratānām arthāyôktāni |<BR>
<BR>
yad uta |<BR>
<BR>
ātmabhāvasya bhogānāṃ tryadhvavṛtteḥ śubhasya ca |<BR>
<BR>
utsargaḥ sarvasatvebhyas tadrakṣā śuddhivardhanam ||<BR>
<BR>
eṣa bodhisatvasaṃvarasaṃgrahaḥ |<BR>
<BR>
yatra bodhisatvānām abhyāsaviśrāme 'py āpattayo vyavasthāpyante ||<BR>
<BR>
yathôktaṃ bodhisatvaprātimokṣe |<BR>
<BR>
yo bodhisatvena mārgaḥ parigṛhītaḥ sarvasatvānāṃ kṛtena<BR>
<BR>
duṣkham upagāmī |<BR>
<BR>
saced bodhisatvasya taṃ mārgaṃ parigṛhyâvasthitasyâpi<BR>
<BR>
kalpakoṭer atyayenâikaṃ sukhacittam utpadyetântaśo niṣadya<BR>
<BR>
cittam api |<BR>
<BR>
tatra bodhisatvenâivaṃ cittam utpādayitavyaṃ sarvasatvānām<BR>
<BR>
ātyayikaṃ parigṛhyâitad api me varjayan niṣīdāmîti |<BR>
<BR>
parigṛhyet tam [[DOUBT]] |<BR>
<BR>
[ Cambridge MS f12b ---> ]<BR>
<BR>
api mañjuśrīr āha ||<BR>
<BR>
pañcêmāni devaputrânantaryāṇi yair ānantaryaiḥ<BR>
<BR>
samanvāgatā bodhisatvāḥ kṣipram anuttarāsamyaksaṃbodhim<BR>
<BR>
abhisaṃbudhyate |<BR>
<BR>
katamāni pañca |<BR>
<BR>
yadā devaputra bodhisatvo 'dhyāśayaty anuttarāyāṃ samya-<BR>
<BR>
[ Bendall ed p18 ---> ]<BR>
<BR>
ksaṃbodhau cittam utpādya nântarā śravakapratyekabuddhabhūmau cittam utpādayatîdaṃ devaputra prathamam<BR>
<BR>
ānantaryaṃ |<BR>
<BR>
sarvasvaparityāgitāyāṃ cittam utpādya nântarā<BR>
<BR>
mātsaryacittena sārddhaṃ sa nyasatîdaṃ devaputra dvitīyam<BR>
<BR>
ānantaryam |<BR>
<BR>
sarvasatvā mayā trātavyêty evaṃ cittam utpādya nântarā<BR>
<BR>
sīdatîdaṃ devaputra tṛtīyam ānantaryam |<BR>
<BR>
anutpannâniruddhān sarvadharmān avabhotsyae ity evaṃ cittam<BR>
<BR>
utpādya nântarā dṛṣṭigateṣu prapatatîdaṃ devaputra<BR>
<BR>
caturtham ānantaryam |<BR>
<BR>
ekakṣaṇasamāyuktayā prajñayā sarvadharmān avabhotsyae ity evaṃ cittam utpādya nântarā tiṣṭhati na viṣṭhīvati<BR>
aprāptāyāṃ sarvajñatāyām idaṃ devaputra pañcamam ānantaryam iti ||<BR>
<BR>
tasmād evam ātmabhāvabhogapuṇyānām aviratam<BR>
utsargarakṣāśuddhivṛddhayo yathāyogaṃ bhāvanīyāḥ ||<BR>
<BR>
tatra tāvad utsargârthaṃ parigrahadoṣabhāvanādvāreṇa<BR>
<BR>
vairāgyam utpādayet tyāgânuśaṃsāṃś ca bhāvayet |<BR>
<BR>
yathā tāvac candrapradīpasūtre |<BR>
<BR>
adhyavasitā ye bālāḥ kāye 'smin pūtike samyag |<BR>
<BR>
jīvite cañcale 'vaśye māyāsvapnanibhôpame ||<BR>
<BR>
atiraudrāṇi karmāṇi kṛtvā mohavaśânugāḥ |<BR>
<BR>
te yānti narakān ghorān mṛtyuyānagatâbudhā |<BR>
<BR>
iti ||<BR>
<BR>
tathânantamukhanirhāradhāraṇyām uktaṃ ||<BR>
<BR>
ye kecit satvā na bhavanti vigrahāḥ parigrahas tatra<BR>
nidānamūlam |<BR>
<BR>
tasmāt tyajed yatra bhavet tṛṣṇā |<BR>
<BR>
utsṛṣṭatṛṣṇasya hi dhāraṇī bhavet ||<BR>
<BR>
bodhisatvaprātimokṣe kathitaṃ |<BR>
<BR>
punar aparaṃ śāriputra bodhisatvaḥ sarvadharmeṣu<BR>
<BR>
parakīyasaṃjñām utpādayati |<BR>
<BR>
na kañcid bhāvam upādatte |<BR>
<BR>
tat kasya hetoḥ |<BR>
<BR>
upādānaṃ hi bhayam iti ||<BR>
<BR>
āryôgradattaparipṛ-<BR>
<BR>
[ Bendall ed p19 ---> ]<BR>
<BR>
cchāyām apy āha |<BR>
<BR>
yad dattaṃ tan na bhūyo rakṣitavyaṃ |<BR>
<BR>
yad gṛhe tad rakṣitavyaṃ |<BR>
<BR>
yad dattaṃ tat tṛṣnākṣayāya |<BR>
<BR>
yad gṛhe tat tṛṣṇāvarddhanaṃ |<BR>
<BR>
yad dattaṃ tad aparigrahaṃ yad gṛhe tat saparigrahaṃ |<BR>
<BR>
yad dattaṃ tad abhayaṃ yad gṛhe tat sabhayam |<BR>
<BR>
yad dattaṃ tad bodhimārgôpastambhāya |<BR>
<BR>
yad gṛhe tan mārôpastambhāya |<BR>
<BR>
yad dattaṃ tad akṣayam |<BR>
<BR>
yad gṛhe tat kṣayi |<BR>
<BR>
yad dattaṃ tataḥ sukham yad gṛhe tadārabhya duṣkhaṃ |<BR>
<BR>
yad dattaṃ tat kleśôtsargāya |<BR>
<BR>
yad gṛhe tat kleśavarddhanam |<BR>
<BR>
yad dattaṃ tan mahābhogatāyai |<BR>
yad gṛhe na tan mahābhogatāyai |<BR>
<BR>
yad dattaṃ tat satpuruṣakarma |<BR>
<BR>
yad gṛhe tat kāpuruṣakarma |<BR>
<BR>
yad dattaṃ tat satpuruṣacittagrahaṇāya |<BR>
<BR>
yad gṛhe tat kāpuruṣacittagrahaṇāya |<BR>
<BR>
yad dattaṃ tat sarvabuddhapraśastaṃ |<BR>
<BR>
yad gṛhe tad bālajanapraśastam ||<BR>
<BR>
yāvat sacet punar asya putre 'tiriktataraṃ premôtpadyate<BR>
tathânyeṣu satveṣu tena tisṛbhiḥ paribhāṣaṇābhiḥ svacittaṃ paribhāṣitavyaṃ |<BR>
<BR>
katamābhis tisṛbhiḥ |<BR>
<BR>
samyakprayuktasya samacittasya bodhisatvasya bodhir na<BR>
viṣamacittasya<BR>
<BR>
bodhir na mithyāprayuktasya |<BR>
<BR>
anānātvacāriṇo bodhisatvasya bodhir na nānātvacāriṇaḥ |<BR>
<BR>
ābhis tisṛbhiḥ paribhāṣaṇābhiḥ svacittaṃ paribhāṣya<BR>
anyatre 'mitrasaṃjñôtpādayitavyâmitraṃ hy etan mama |<BR>
<BR>
na maitraṃ |<BR>
<BR>
yo 'ham asyârthāya buddhaprajñaptāśikṣāyôddhuratād gatvâsmin putre 'tiriktataraṃ premôtpādayāmi |<BR>
<BR>
na tathânyeṣu satveṣu |<BR>
<BR>
tena tathā tathā cittam utpādayitavyaṃ yathā yathâsya<BR>
<BR>
sarvasatveṣu putrapremânugatā maitry- utpadyate |<BR>
<BR>
ātmakṣemânu ... maitry- utpadyate |<BR>
<BR>
evaṃ cânena yoniśaḥ pratyavekṣitavyaṃ |<BR>
<BR>
anyatâiṣâgata |<BR>
<BR>
anyato 'haṃ |<BR>
<BR>
sarvasatvâpi mama putrâbhūvan |<BR>
<BR>
ahaṃ ca sarvasatvānāṃ putro 'bhūvam |<BR>
<BR>
nêha saṃvidyate kaścit kasyacit ... paro vā |<BR>
<BR>
yāvad evaṃ hi gṛhapate |<BR>
<BR>
gṛhiṇā bodhisatvena na kasmiṃścid vastuni mamatvaṃ parigraho vā kartavyaḥ |<BR>
<BR>
nâdhyavasānaṃ |<BR>
<BR>
na niyatiḥ na tṛṣṇânuśayaḥ kartavyaḥ |<BR>
<BR>
sacet punar gṛhapate gṛhiṇaṃ bodhisatvaṃ yācanakôpasaṃkramya<BR>
<BR>
kiñcid eva vastu yāceta |<BR>
<BR>
saced asya vastv aparityaktaṃ bhavet |<BR>
<BR>
nâivaṃ cittaṃ nidhyāpayitavyaṃ |<BR>
<BR>
yady aham etad vastu parityajeyaṃ yadi vā na parityajeyam<BR>
avaśyaṃ mamâitena vastunā vinābhāvo bhaviṣyati |<BR>
<BR>
akāmakena maraṇam upa-<BR>
<BR>
[ Bendall ed p20 ---> ]<BR>
<BR>
gantavyaṃ bhaviṣyati |<BR>
<BR>
etac ca vastu māṃ tyakṣyati ahaṃ câinaṃ tyakṣyāmi |<BR>
<BR>
etac ca vastu parityajyâhaṃ āttasāraḥ kālaṃ kariṣyāmi<BR>
etac ca parityaktaṃ na me maraṇakāle cittaṃ paryādāya sthāsyati |<BR>
<BR>
etac ca me maraṇakāle prītiṃ prāmodyam avipratisāritāṃ ca<BR>
<BR>
janayiṣyati |<BR>
<BR>
sacet punar evam api samanvāharan śaknuyāt tad vastu parityaktum |<BR>
<BR>
tena sa yācanakaś catasṛbhiḥ saṃjñaptibhiḥ saṃjñapayitavyaḥ |<BR>
<BR>
katamābhiś catasṛbhiḥ |<BR>
<BR>
durbalas tāvad asmy aparipakvakuśalamūlaḥ |<BR>
<BR>
ādikarmiko mahāyāne |<BR>
<BR>
na cittasya vaśī parityāgāya |<BR>
<BR>
sôpādānadṛṣṭiko 'smi |<BR>
<BR>
ahaṃkāramamakāra-<BR>
<BR>
[ Cambridge MS f14a ---> ]<BR>
<BR>
sthitaḥ |<BR>
<BR>
kṣamasva satpuruṣa |<BR>
<BR>
mā paritāpsīs tathâhaṃ kariṣyāmi tathā pratipatsye |<BR>
<BR>
tathā vīryam ārapsye |<BR>
<BR>
yathâinaṃ ca tavâbhiprāyaṃ paripūrayiṣyāmi<BR>
<BR>
sarvasatvānāṃ cêti |<BR>
<BR>
evaṃ khalu gṛhapate |<BR>
<BR>
tena yācanakaḥ saṃjñapayitavyaḥ |<BR>
<BR>
etac ca saṃjñapanam upari doṣaparihārāyôktaṃ |<BR>
<BR>
mā bhūd bodhisatvasya tatrâprasādo bodhisatve vā<BR>
yācanakasyêti |<BR>
<BR>
na tu mātsaryam evaṃ anavadyaṃ bhavati kutsitaṃ cêdaṃ bhagavatā bodhisatvānāṃ ||<BR>
<BR>
yathâha bodhisatvaprātimokṣe |<BR>
<BR>
catvārême śāriputra dharmā bodhisatvānāṃ na saṃvidyante |<BR>
<BR>
katame catvāraḥ |<BR>
<BR>
śāṭhyaṃ bodhisatvānāṃ na saṃvidyate |<BR>
<BR>
mātsaryaṃ bodhisatvānāṃ na saṃvidyate |<BR>
<BR>
īrṣyāpaiśunyaṃ bodhisatvānāṃ na saṃvidyate |<BR>
<BR>
nâhaṃ śakto 'nuttarāṃ samyaksaṃbodhim abhisaṃboddhum<BR>
iti |<BR>
<BR>
līnaṃ cittaṃ bodhisatvānāṃ na saṃvidyate |<BR>
<BR>
yasyême śāriputra catvāro dharmāḥ saṃvidyante sa<BR>
paṇḍita.ir jñātavyaḥ |<BR>
<BR>
kuhako vatâyaṃ |<BR>
<BR>
lapako vatâyaṃ |<BR>
<BR>
naṣṭadharmo vatâyaṃ |<BR>
<BR>
saṃkleśadharmo vatâyaṃ lokâmiṣaguruko vatâyaṃ bhaktacoḍakaparamo vatâyam iti |<BR>
<BR>
tathā cittaśūrāḥ khalu punaḥ śāriputra bodhisatvā bhavanti |<BR>
<BR>
yāvat svahastaparityāgī bhavati pādaparityāgī |<BR>
<BR>
nāsāparityāgī |<BR>
<BR>
śīrṣaparityāgī |<BR>
<BR>
aṅgapratyaṅgaparityāgī |<BR>
<BR>
putraparityāgī |<BR>
<BR>
duhitṛparityāgī |<BR>
<BR>
bhāryāparityāgī |<BR>
<BR>
ratiparityāgī |<BR>
<BR>
parivāraparityāgī |<BR>
<BR>
cittaparityāgī |<BR>
<BR>
sukhaparityāgī |<BR>
<BR>
gṛhaparityāgī |<BR>
<BR>
vastuparityāgī |<BR>
<BR>
deśaparityāgī ratnaparityāgī |<BR>
<BR>
sarvasvaparityāgîti ||<BR>
<BR>
[ Bendall ed p21 ---> ]<BR>
<BR>
evaṃ nārāyaṇaparipṛcchāyām apy uktaṃ |<BR>
<BR>
na tad vastûpādātavyaṃ yasmin<BR>
<BR>
[ Cambridge MS f14b ---> ]<BR>
<BR>
vastuni nâsya tyāgacittam<BR>
<BR>
utpadyate |<BR>
<BR>
na tyāgabuddhiḥ krameta |<BR>
<BR>
na sa parigrahaḥ parigrahītavyo yasmin parigrahe nôtsarjanacittam<BR>
<BR>
utpādayen na sa parivārôpādātavyo yasmin yācanakair yācyamānasya parigrahabuddhir utpadyate |<BR>
<BR>
na tad rājyam upādātavyaṃ na te bhogā na tad ratnam<BR>
<BR>
upādātavyaṃ yāvan na tat kiñcid vastûpādātavyaṃ |<BR>
<BR>
yasmin vastuni bodhisatvasyâparityāgabuddhir utpadyate ||<BR>
<BR>
api tu khalu punaḥ kulaputra bodhisatvena mahāsatvenâivaṃ cittam<BR>
<BR>
utpādayitavyaṃ |<BR>
<BR>
ayaṃ mamâtmabhāvaḥ sarvasatvebhyaḥ parityaktaḥ<BR>
utsṛṣṭaḥ |<BR>
<BR>
prāg eva bāhyāni vastūni yasya yasya satvasya yena yena yad yat<BR>
<BR>
kāryaṃ bhaviṣyati tasmai tasmai tad dāsyāmi<BR>
satsaṃvidyamānaṃ hastaṃ hastârthikebhyo dāsyāmi pādaṃ pādârthikebhyo netraṃ netrârthikebhyo dāsyāmi |<BR>
<BR>
māṃsaṃ māṃsârthikebhyaḥ śoṇitaṃ śoṇitârthikebhyo majjānaṃ majjârthikebhyo 'ṅgapratyaṅgāny aṅgapratyaṅgârthikebhyaḥ śiraḥ śirorthikebhyaḥ parityakṣyāmi |<BR>
<BR>
kaḥ punar vādo bāhyeṣu vastuṣu yad uta<BR>
dhanadhānyajātarūparajataratnâbharaṇahayagajarathavāhanagrāmanagaranigamajanapadarāṣṭrarājadhānīpattanadāsīdāsakarmakarapauruṣeyaputraduhitṛparivāreṣu |<BR>
<BR>
api tu khalu punar yasya yasya yena yena yad yat kāryaṃ bhaviṣyati<BR>
<BR>
tasmai tasmai satvāya tat tad deyaṃ saṃvidyamānaṃ dāsyāmi |<BR>
<BR>
aśocann avipratisārī avipākapratikāṅkṣī parityakṣyāmi |<BR>
<BR>
anapekṣo dāsyāmi satvânugrahāya satvakāruṇyena<BR>
<BR>
satvânukampayā teṣām eva satvānāṃ saṃgrahāya |<BR>
<BR>
yathā me 'mī satvāḥ saṃ-<BR>
<BR>
[ Cambridge MS f15a ---> ]<BR>
<BR>
gṛhītā bodhiprāptasya<BR>
<BR>
dharmajānakāḥ syur iti |<BR>
<BR>
peyālaṃ ||<BR>
<BR>
tad yathâpi nāma kula-putra bhaiṣajyavṛkṣasya mūlato vā<BR>
<BR>
hriyamāṇasya gaṇḍataḥ śākhātaḥ tvaktaḥ patrato vā<BR>
hriyamāṇasya<BR>
<BR>
puṣpataḥ phalataḥ sārato vā hriyamāṇasya nâivaṃ bhavati<BR>
<BR>
vikalpo |<BR>
<BR>
mūlato me hriyate yāvat sārato me hriyatae iti ||<BR>
<BR>
api tu khalu punar avikalpâiva hīnamadhyôtkṛṣṭānāṃ satvānāṃ vyādhīn apanayati |<BR>
<BR>
evam eva kulaputra bodhisatvena mahāsatvenâsmiṃś cāturmahābhautike ātmabhāve bhaiṣajyasaṃjñôtpādayitavyā<BR>
<BR>
yeṣāṃ yeṣāṃ satvānāṃ yena yenârthaḥ tat tad eva me<BR>
<BR>
harantu hastaṃ hastârthinaḥ pādaṃ pādârthinêti<BR>
pūrvavat ||<BR>
<BR>
āryâkṣayamatisūtre 'pi deśitaṃ |<BR>
<BR>
ayam eva mayā kāyaḥ sarvasatvānāṃ kiṃkaraṇīyeṣu<BR>
<BR>
kṣapayitavyaḥ |<BR>
<BR>
tad yathâpi nāmêmāni bāhyāni catvāri mahābhūtāni<BR>
<BR>
pṛthivīdhātur abdhātus tejodhātur vāyudhātuś ca<BR>
<BR>
[ Bendall ed p22 ---> ]<BR>
<BR>
nānāsukhair nānāparyāyair nānârambaṇair nānôpakaraṇair nānāparibhogaiḥ satvānāṃ nānôpabhogaṃ gacchanti |<BR>
<BR>
evam evâham imaṃ kāyaṃ caturmahābhūtasamucchrayaṃ nānāsukhair nānāparyāyair nānârambaṇair nānôpakaraṇair nānāparibhogair vistareṇa sarvasatvānām<BR>
<BR>
upabhogyaṃ kariṣyāmîti |<BR>
<BR>
sêmam arthavaśaṃ saṃpaśyan kāyaduṣkhatāṃ ca<BR>
pratyavekṣate<BR>
<BR>
kāyaduṣkhatayā ca na parikhidyate satvâvekṣayêti ||<BR>
<BR>
āryavajradhvajasūtre 'py āha ||<BR>
<BR>
iti hi bodhisatvâtmānaṃ sarvasatveṣu niryātayan<BR>
sarvakuśalamūlôpakāritvena sarvasatvānāṃ kuśalamūlaiḥ samanvā-<BR>
<BR>
[ Cambridge MS f15b ---> ]<BR>
<BR>
haran<BR>
<BR>
pradīpasamam ātmānaṃ sarvasatveṣûpanayan sukhasamam<BR>
<BR>
ātmānaṃ sarvasatveṣv adhitiṣṭhan |<BR>
<BR>
dharmakukṣisamam ātmānaṃ sarvajagati saṃdhārayan<BR>
ālokasamam<BR>
<BR>
ātmānaṃ sarvasatveṣv anugacchan jagatpratiṣṭhāpanasamam<BR>
<BR>
ātmānaṃ saṃpaśyan |<BR>
<BR>
kuśalamūlapratyayabhūtam ātmānaṃ sarvajagaty anugacchan |<BR>
<BR>
mitrasamam ātmānaṃ sarvasatveṣu niyojayamāno 'nuttarasukhamārgasamam ātmānaṃ sarvasatveṣu saṃdarśayamānaḥ anuttarasukhôpadhānasamam ātmānaṃ sarvasatveṣu pariśodhamānaḥ<BR>
<BR>
sūryasamam ātmānaṃ sarvajagati samīkurvāṇaḥ |<BR>
<BR>
evaṃdharmôpetam ātmānaṃ sarvasatveṣu prayacchan |<BR>
<BR>
yathākāmakaraṇīyavaśyam ātmānaṃ sarvaloke saṃpaśyann agracaityā bhaviṣyāmaḥ ... sarvajagatsthityātmānaṃ saṃpaśyan |<BR>
<BR>
samacittatāṃ sarvajagati niṣpādayan |<BR>
<BR>
sarvôpakaraṇatīrtham ātmānaṃ saṃpaśyan |<BR>
<BR>
sarvalokasukhadātāram ātmānaṃ pratyavekṣamāṇaḥ |<BR>
<BR>
sarvajagato dānapatim ātmānam adhimucyamānaḥ<BR>
sarvalokajñānasamam ātmānaṃ kurvāṇaḥ bodhisatvacaryāprayuktam ātmānaṃ saṃjanayamānaḥ |<BR>
<BR>
yathāvāditathākāritvenâtmānaṃ niyojayamānaḥ |<BR>
<BR>
sarvajñatāsannāhasannadham ātmānaṃ pratyavekṣamāṇaḥ |<BR>
<BR>
pūrvanimantritaṃ cittam anupālayamānaḥ |<BR>
<BR>
pratipattau câtmānaṃ sthāpayamāno bo-<BR>
<BR>
[ Bendall ed p23 ---> ]<BR>
<BR>
dhisatvatyāgacittatāṃ manasi kurvāṇôdyānabhūtam ātmānaṃ sarvasatveṣu saṃpaśyan |<BR>
<BR>
dharmaratibhūtam ātmānaṃ sarvalokeṣv ādarśayamānaḥ<BR>
<BR>
[ Cambridge MS f16a ---> ]<BR>
<BR>
saumanasyadātāram ātmānaṃ sarvasatvānām adhitiṣṭhan |<BR>
<BR>
anantaprītisaṃjananam ātmānaṃ sarvajagato niryātayamānaḥ<BR>
<BR>
sarvaśukladharmāya dvārabhūtam ātmānaṃ sarvaloke<BR>
<BR>
saṃdhārayamānaḥ |<BR>
<BR>
buddhabodhidātāram ātmānaṃ sarvasatvānāṃ praṇidadhat |<BR>
<BR>
pitṛsamam ātmānaṃ sarvaprajāyāṃ niyojayamānaḥ |<BR>
<BR>
sarvôpakaraṇâvaikalyâdhikaraṇam ātmānaṃ sarvasatvadhātau<BR>
<BR>
pratiṣṭhāpayamānaḥ ||<BR>
<BR>
iti hi bodhisatvâtmānam upasthāyakatvāya dadānaḥ<BR>
yācanakeṣu<BR>
<BR>
nīcamanasikāracitto bhūmyâstaraṇâdhiṣṭhānacetā dharaṇisamasarvaduṣkhasahanamanasikārapravṛttaḥ<BR>
sarvasatvôpasthānâklāntamānasaprayukto bālajanaduṣkṛtasthiraḥ<BR>
<BR>
sthāvarâdhivāsanajātyaḥ asthitaḥ kuśalamūlâbhiyuktaḥ<BR>
<BR>
aprayuktasarvalokadhātûpasthānaḥ karṇo nāsā<BR>
saṃparityajan<BR>
<BR>
yācanakebhyôpasaṃkrāntebhyo bodhisatvacaryôpāttatathāgatakulakulīnasaṃbhūtacittaḥ sarvabodhisatvânusmaraṇavihāraprasṛto 'sārāt sarvatrailokyāt sa ... tyavekṣamāṇaḥ<BR>
<BR>
svaśarīrânadhyavasitasantānaḥ aniketasarvabuddhadharmânusmṛtivihāry- asārāc charīrāt sārâdānâbhiprāyêti hi<BR>
<BR>
bodhisatvo jihvāṃ yācitaḥ samāno ma ... vātā premaṇīyayā<BR>
<BR>
maitryôpacāravitatayā bhadre siṃhâsane rājârhe niṣādya<BR>
<BR>
taṃ yācanakam abhibhāṣate dṛṣṭaḥ |<BR>
<BR>
ariṣṭacitto bhūtvâkṣatacitto 'nupahatacitto mahâtman salā ... ci-<BR>
<BR>
[ Cambridge MS f16b ---> ]<BR>
<BR>
tto buddhavaṃśasaṃbhūtacitto 'lulitasantānacitto mahāsthāmabalâdhāno 'nadhyavasitaśarīracitto 'nabhiniviṣṭavacanacitto jānumaṇḍalapraṣṭhitakāyo bhūtvā svakān mukhāj jihvā ... yācanakasya sarvaśarīram<BR>
<BR>
adhīnaṃ kṛtvā vācaṃ pramuñcan snigdhāṃ mṛdvīṃ premaṇīyāṃ maitryôpacārāṃ |<BR>
<BR>
gṛhāṇa tvaṃ mama jihvāṃ yathā kāmakaraṇīyāṃ kuru |<BR>
<BR>
tathā kuru yathā tvaṃ prīto bhavasi<BR>
<BR>
[ Bendall ed p24 ---> ]<BR>
<BR>
prītamānasâtmanā<BR>
<BR>
pramudito hṛṣṭaḥ prītisaumanasyajātêti sa śiraḥ<BR>
parityajan<BR>
<BR>
sarvadharmâgraśiraḥ paramajñānam avataran<BR>
<BR>
sarvasatvaparitrāṇa śirobodhi ... gacchan<BR>
sarvajagadagryaśiraḥ<BR>
anupamajñānam abhilaṣan sarvadikchiraḥ prāptuṃ jñānarājam<BR>
<BR>
adhimucyamāno 'nuttarasarvadharmâiśvaryaśīrṣatāṃ paripūrayitukāmo 'nantayācanakaprītiparisphuṭacetā |<BR>
<BR>
iti hi bodhisatvo hastapādān parityajan yācanakebhyaḥ<BR>
<BR>
śraddhāhastaprayuktenânugraha cāritreṇa<BR>
<BR>
bodhisatvasiṃhavikramatyāgapratatapāṇinā<BR>
vyavasargâbhiratena<BR>
<BR>
hastapādaparityāgena mahāpratiṣṭhānakramatalavyatihāreṇa<BR>
<BR>
bodhisatvacaryâdhyavasāyena vedanânupahatatayā<BR>
<BR>
dānaprasādaśaktyā vimalacittôtpādasaṃvaro niṣparyavasthānajñā-<BR>
<BR>
[ Cambridge MS f17a ---> ]<BR>
<BR>
nadharmaśarīrâchinnâbhinnâluptakāyasaṃjñaḥ anīcacittaḥ sarvamārakarmâkalyāṇamitrôpastabdhavṛṃhitacetāḥ<BR>
sarvabodhisatvasaṃvarṇitâikatyāganiryāṇêti hi bodhisatvaḥ svaśarīram ākṣipya rudhiram<BR>
<BR>
anuprayacchan yācanakebhyaḥ praharṣitabodhicitto |<BR>
<BR>
bodhisatvacaryâbhilaṣitacitto 'paryāttaveditacittaḥ<BR>
sarvayācanakâbhilaṣitacittaḥ sarvapratigrāhakâvidviṣṭacittaḥ<BR>
<BR>
sarvabodhisatvatyāgapratipatpratipanno 'nivarttyayā<BR>
<BR>
prītiprasrabdhyā svaśarīrânapekṣacittaḥ svaśarīrād rudhiram<BR>
<BR>
anuprayacchan jñānâyatanamahāyānaprasṛtacetā mahāyānâvinaṣṭamanêṣṭamanās tuṣṭamanāḥ prītamanāḥ<BR>
<BR>
muditamanā maitry-manāḥ sukhamanāḥ prasannamanāḥ<BR>
pramuditaprītisaumanasyajāto majjāmāṃsaṃ svaśarīrāt parityajan<BR>
<BR>
yācanakebhyaḥ kalyāṇatyāgayā |<BR>
<BR>
yācakâbhilaṣitayā vācā tān yācakān abhilapan |<BR>
<BR>
gṛhṇantu bhavanto mama śarīrān majjāmāṃsaṃ yathā<BR>
<BR>
kāmakaruṇāyā tulyaprītivivarddhanena tyāgacittena |<BR>
<BR>
bodhisatvavijñagaṇaniṣevitena mahākuśalamūlena loka-<BR>
<BR>
[ Bendall ed p25 ---> ]<BR>
<BR>
malâpakarṣitena pravareṇâdhyāśayena |<BR>
<BR>
sarvabodhisatvasamatôpāttair mahādānârambhair manasâkāṅkṣitaiḥ sarvayācakair ananutāpyacittair  dānavastubhiḥ<BR>
<BR>
apratyavekṣitena karmavipākapratyayena<BR>
sarvalokadhātvavimukhayā<BR>
<BR>
sarvabuddhakṣetrâlaṃkāravyūhapūjayā<BR>
sarvajagadabhimukhayā<BR>
<BR>
karuṇāparitrāṇatayā |<BR>
<BR>
sarvabuddhabodhyabhimukhayā |<BR>
<BR>
daśabala ...<BR>
<BR>
[ Cambridge MS f17b ---> ]<BR>
<BR>
cāraṇayâtītânāgatapratyutpannasarvabodhisatvâbhimukhayâikakuśalamūlaparicaryayā sarvavaiśāradyâbhimukhenârṣabhasiṃhanādanadanena tryadhvâbhimukhena |<BR>
<BR>
sarvâdhvasamatājñānena ... lokâbhimukhenâparântakoṭīgatakalpavyavasāyena bodhisatvapraṇidhānenâparitrasyanâbhimukhenâkhedacittôtpādena bodhisatvaḥ svahṛdayaṃ parityajan<BR>
<BR>
yācanakebhyo dānavaśaśikṣitacittaḥ<BR>
pāramitāniṣpādanacittaḥ<BR>
<BR>
sarvabodhisatvadānânuddhatasupratiṣṭhitacittaḥ |<BR>
<BR>
adhiṣṭhānasarvayācanakapratimānanacittaḥ |<BR>
<BR>
adhyāśayaṃ pariśodhayamānaḥ |<BR>
<BR>
sarvajagatparipācananidānaṃ mahāpraṇidhānaṃ pratipadyamāno bodhisatvacaryāyāṃ saṃvasamānaḥ sarvajñatāsaṃbhāraṃ saṃbharamāṇaḥ praṇidhim ariñcan so 'tra yakṛtbukkāphupphuṣaṃ yācakebhyaḥ parityajan yācanakâbhiprasannayā<BR>
dṛṣṭyā<BR>
<BR>
prasannaprītyākārair netrair bodhisatvaniryātena premṇâvyutthitamanasikāreṇa tyāgenâsārāt kāyāt<BR>
<BR>
supratyavekṣitena sārâdānacittena śmaśānaparyantena<BR>
<BR>
kāyânusmṛtimanasikāreṇa vṛkaśṛgālaśvabhakṣyaṃ śarīraṃ pratyavekṣamāṇaḥ parabhaktimanasikṛtayā |<BR>
<BR>
śarīrânityatayâpaviddhaśarīreṇa parabhaktacetanena<BR>
evaṃ dharmamanasikāraprayukto bodhisatvas tān yācanakān<BR>
animiṣaṃ prekṣamāṇâivaṃ cittam utpādayati |<BR>
<BR>
yadi câham etadyācanakasyâitaccharīrād antraṃ yakṛtbukkāphuṣphuṣaṃ dadyāṃ |<BR>
<BR>
yadi vā na dadyāṃ |<BR>
<BR>
āyuḥkṣayaparyante nâiṣo-<BR>
<BR>
[ Cambridge MS f18a ---> ]<BR>
<BR>
 nityaḥ śmaśānaparyavasāna-<BR>
<BR>
[ Bendall ed p26 ---> ]<BR>
<BR>
 iti |<BR>
<BR>
sâivaṃ manasikārasaṃtoṣitena santānenâivaṃ dharmajñānenâśayena kalyāṇamitrasaṃjñâdhiṣṭhitena<BR>
 yācanakadarśanenâsārāt kāyāt sāram ādātukāmo dharmakāmatayā<BR>
svamāṃsān nakhaṃ parityajann eva tatkuśalamūlaṃ pariṇāmayatîty ātmabhāvôtsargaṃ kṛtvā ||<BR>
<BR>
bhogapuṇyôtsargo 'py atrâivôkteḥ |<BR>
<BR>
iti hi bodhisatvo nānādakṣiṇīyapratigrāhakeṣv anyânyapudgaladigāgateṣv aprameyakṛpaṇavanīpakeṣu<BR>
<BR>
bodhisatvaśravâgateṣu bodhisatvaśabdaṃ śrutvâgateṣu<BR>
<BR>
bodhisatvapratyayâvakāśagateṣu bodhisatvadānapūrvaṃ praṇidhānaśruteṣu |<BR>
<BR>
bodhisatvapraṇidhānacittanimantriteṣu |<BR>
<BR>
sarvatyāgamanasâbhilaṣiteṣu<BR>
tṛptayācanakapratimānanācetanâgatayācanakakṣamāpaṇacetano |<BR>
<BR>
mayâiva tatra diśaṃ gatvā yūyaṃ pratimānayitavyâbhaviṣyata yena yuṣmākam āgamanaklamo na syāt |<BR>
<BR>
evaṃ samṛddhapraṇipātena kṣamayati sarvayācanakān<BR>
kṣamayitvā<BR>
<BR>
snāpayitvā viśrāmitaśarīrān kṛtvā tebhyo yadṛcchayôpakaraṇaṃ pratipādayati |<BR>
<BR>
yad idaṃ maṇirathān<BR>
jambudvīpakalyāṇakanyāratnaparipūrṇān<BR>
<BR>
yad idaṃ suvarṇarathān<BR>
janapadaviśuddhakanyāratnaparipūrṇān |<BR>
<BR>
yad idaṃ vaiḍūryarathān vânukulagītavādyasaṃpravāditaparipūrṇān |<BR>
<BR>
evaṃ sphaṭikarathān<BR>
sumukhasuveśadhārisvalaṃkṛtarūpān<BR>
<BR>
apratikūladarśanacaturakanyāratnaparipūrṇān iti |<BR>
<BR>
tathâtrâiva deśitaṃ maṇirathān vā dadānaḥ<BR>
sarvaratnajālasaṃchannān ājāneyahastyupetān |<BR>
<BR>
[ Cambridge MS f18b ---> ]<BR>
<BR>
savāhanān |<BR>
<BR>
candanarathān dadāno ratnacakrarathyaprayuktān<BR>
ratnasiṃhâsanapratiṣṭhitān yāvan nānāratnachatrasaṃchannavyūhān<BR>
<BR>
ratnavitānavitatasaṃchannān dhvajapatākâlaṃkṛtacaturdi-<BR>
<BR>
[ Bendall ed p27 ---> ]<BR>
<BR>
kkān<BR>
<BR>
nānāgandhavidhūpita ... sāragandhânulepânuliptān |<BR>
<BR>
sarvapuṣpavyūhâvakīrṇān kanyāśatasahasraratnasūtraprakarṣitān abhrāntagamanān abhrântasamavāhanaprayuktān |<BR>
<BR>
yāvad apratikūlamanojñapravātagandhān<BR>
suduhitṛputravacanôpacāraprayuktān |<BR>
<BR>
vividhagandhacūrṇasambhṛtakṛtôpacārān iti ||<BR>
<BR>
punar atrâivâha |<BR>
<BR>
ātmānaṃ ca sarvasatvānāṃ niryātayann upasthānaṃ vā<BR>
<BR>
sarvabuddhānām upādadāno rājyaṃ vā parityajan<BR>
paṭabhedakaṃ vā nagararājadhānīṃ sarvâlaṃkārabhūṣitāṃ yathârhaṃ vā yācanakeṣu sarvaparivāraṃ parityajan<BR>
putraduhitṛbhāryāṃ vā dadāno yācanakebhyaḥ sarvagṛhaṃ vâpasṛjan |<BR>
<BR>
yāvat sarvôpabhogaparibhogān vā dadānaḥ |<BR>
<BR>
evaṃ pānadānaṃ rasadānam api bodhisatvo dadāno vividhān<BR>
<BR>
kalyāṇān udārān viśuddhān avikalāṃs tiktāṃl lavaṇān<BR>
<BR>
kaṭakān kaṣāyān nānārasâgrôpetān susnigdhān<BR>
vividharasavidhinôpetān dhātukṣobhaṇasamatāsthāpanān<BR>
cittaśarīrabalôpastambhanān prītiprasādaprāmodyakalpatājananān |<BR>
<BR>
yāvat sarvaparôpakramapratiṣedhakān<BR>
sarvavyādhisamanârogyasaṃjananān |<BR>
<BR>
evaṃ vastradānaṃ puṣpadānaṃ gandhadānaṃ vilepanadānaṃ mālyadānaṃ |<BR>
<BR>
śayanadānam āvāsadānam apāśrayadānaṃ pradīpadānaṃ ca |<BR>
<BR>
glānapratyayabhaiṣajya-<BR>
<BR>
[ Cambridge MS f18b ---> ]<BR>
<BR>
pariṣkārān bodhisatvo 'nuprayacchan<BR>
<BR>
yāvan nānābhājanāni vividhasaṃbhārāṇy anekakāṃsyapātrīr aprameyasaṃbhārôpacitā hiraṇyasuvarṇarūpyacūrṇaparipūrṇās tāni buddhebhyo bhagavadbhyo dadāno 'cintyadakṣiṇīyâdhimuktacetā bodhisatvaratnebhyo vā dadānaḥ |<BR>
<BR>
kalyāṇamitrasudurlabhacittôtpādenâryasaṃghāya vā<BR>
dadānaḥ |<BR>
<BR>
buddhaśāsanôpastambhāya pudgalāya vā dadānaḥ |<BR>
<BR>
śrāvakapratyekabuddhebhyo vâryaguṇasuprasannacittatayā<BR>
<BR>
mātāpitṛbhyāṃ dadāno |<BR>
<BR>
guruśuśrūṣôpasthānacittatayâcāryagurudakṣiṇīyebhyo vā<BR>
<BR>
dadānas tatra tatra gurusaṃbhārâvavādaśikṣaṇaprayuktaḥ |<BR>
<BR>
aśanavasanaṃ vā kṛpaṇavanīpakayācanakebhyo dadānaḥ |<BR>
<BR>
sarvasatvâpratihatacakṣur maitrīparibhāvitacittatayā |<BR>
<BR>
peyālaṃ ||<BR>
<BR>
iti hi bodhisatvo hastyājāneyān dadānaḥ<BR>
<BR>
saptâṅgasupratiṣṭhitān |<BR>
<BR>
ṣaṣṭihā-<BR>
<BR>
[ Bendall ed p28 ---> ]<BR>
<BR>
yanān ṣaḍgantrôpetān padmavarṇān mukhaviśuddhān<BR>
<BR>
suvarṇâlaṃkārān hemajālapraticchannaśarīrān<BR>
nānāratnavicitrâlaṃkārajālaśuṇḍaprakṣiptavyūhān<BR>
suvarṇakalyāṇān<BR>
<BR>
kalyāṇacārudarśanān |<BR>
<BR>
aklāntayojanasahasragamanôpacārān aśvâjāneyān vā<BR>
dadānaḥ |<BR>
<BR>
sukhavāhanasukhaśarīrôpetān anujavasaṃpannāṃś caturdiggamanâhārajavôpetān ārohasaṃpannān divyakalyāṇacārusadṛśasarvavibhūṣaṇôpetān |<BR>
sa tān dadānaḥ parityajan gauraveṇa gurujanebhyaḥ<BR>
kalyāṇamitramātāpitṛbhyaḥ kṛpaṇavanīpakayācanakebhyaḥ<BR>
sarvajagatpratigrāhakabhyo muktacittayā dadāno |<BR>
<BR>
nâgṛhītacittatayâvasṛjan mahākaruṇāparisphuṭena<BR>
<BR>
santānena mahātyāgaparimāṇabo-<BR>
<BR>
[ Cambridge MS f19b ---> ]<BR>
<BR>
dhisatvaguneṣu pratipadyamāno 'bhijātabodhisatvâdhyāśayān pariśodhayamāno yāvad iti hi<BR>
<BR>
bodhisatvâsanadānaṃ dadānaḥ parityajan<BR>
rājabhadrâsanāni<BR>
<BR>
vaiḍūryapādakāni siṃhapratiṣṭhitāni<BR>
suvarṇasūtraratnajālavitānāny anekacīvarasparśôpetaprajñaptāni<BR>
sarvasāragandhavāsitôpacārāṇi vicitramaṇirājasamucchritadhvajāny anekaratnakoṭīniyutaśatasahasrâlaṃkāravyūhāni<BR>
<BR>
hemajālavitānavitatāni<BR>
suvarṇakiṅkiṇījālasaṃghaṭitamanojñanādanirghoṣaśabdāni mahāntyâsanāny abhyudgato dviddhacakṣurdaśanāny ekachatramahāpṛthivy-anuśāsananiṣadanâbhiṣiktāni |<BR>
<BR>
sarvarājyâiśvaryâdhipateyaniyataniṣadyâpratihatacakraśāsanânuśāsanasarvarājâdhipateye pravarttate |<BR>
<BR>
evaṃ yāvad iti hi bodhisatvaś chatrāṇi dadānaḥ parityajan<BR>
<BR>
mahāratnavyūhapratimaṇḍitāni ratnadaṇḍāni<BR>
kiṅkiṇījālasaṃchannāni |<BR>
<BR>
ratnasūtrakarṇakaṇṭhâva-<BR>
<BR>
[ Bendall ed p29 ---> ]<BR>
<BR>
līvināmitavaiḍūryamaṇihārâbhipralambitāni nandīghoṣamanojñaśabdôpacārāṇi<BR>
hemajālâbhyantaraviśuddhachadanāni<BR>
ratnaśalākâlaṃkāraśatasahasravitatāni ratnakoṣasandhāritāny agurucandanāny ekasāravaragandhakoṭīniyutaśatasahasravidhūpitavāsitôpacārāṇi<BR>
<BR>
jāmbunadaprabhāsvaraśuddhāni |<BR>
<BR>
tādṛśānāṃ chatrāṇām anekakoṭīniyutaśatasahasrâlaṃkārāṇāṃ tadatiriktāni câsaṃkhyeyakoṭīniyutaśatasahasrâlaṃkārāṇy anapekṣacitto dadānaḥ parityajann avasṛjann anuprayacchan saṃmukhībhūtebhyo vā satvasārebhyo nirvṛtānāṃ vā tathāgatānāṃ caityâlaṃkārāya |<BR>
<BR>
dharmaparyeṣṭaye bodhisatvakalyāṇamitre-<BR>
<BR>
[ Cambridge MS f20a ---> ]<BR>
<BR>
bhyo vâbhijātabodhisatvadharmabhāṇakebhyo vā mātāpitṛbhyāṃ vā saṃgharatne<BR>
vā<BR>
<BR>
sarvabuddhaśāsane vā yāvat sarvapratigrāhakebhyaḥ sâivaṃ tatkuśalamūlaṃ pariṇāmayati ||<BR>
<BR>
yathā tāvat prathamāyām eva pariṇāmanāyāṃ sarvakuśalamūlaprastāveṣûpadiṣṭaṃ |<BR>
<BR>
evaṃ praṇidhānam utpādayati |<BR>
<BR>
katham etāni kuśalamūlāni sarvajagadupajīvyāny upakāribhūtāni<BR>
<BR>
bhaveyur viśuddhadharmaparyavasānāni yena sarvasatvānām<BR>
etaiḥ<BR>
<BR>
kuśalamūlair narakâpāyapratiprasrabdhir bhavati |<BR>
<BR>
tairyagyonikayāmalaukikād duṣkhaskandhān nivarttayeyuḥ |<BR>
<BR>
sa tāni kuśalamūlāni pariṇāmayann evaṃ tatkuśalamūlaṃ pariṇāmayati |<BR>
<BR>
anenâhaṃ kuśalamūlena sarvasatvānāṃ nayanaṃ bhaveyaṃ sarvaduṣkhaskandhavinivarttanāya |<BR>
<BR>
sarvasatvānāṃ trāṇaṃ bhaveyaṃ sarvakleśaparimocanatayā |<BR>
<BR>
sarvasatvānāṃ śaraṇaṃ bhaveyaṃ sarvabhayârakṣaṇatayā |<BR>
<BR>
sarvasatvānāṃ gatir bhaveyaṃ sarvabhūmyanugamanatayā |<BR>
<BR>
sarvasatvānāṃ parāyaṇaṃ bhaveyam<BR>
<BR>
atyantayogakṣemapratilambhatayā |<BR>
<BR>
sarvasatvānāṃ āloko bhaveyaṃ vitimirajñānasaṃdarśanatayā |<BR>
<BR>
sarvasatvānāṃ ulkā bhaveyam<BR>
<BR>
avidyātamoandhakāravinivarttanatayā |<BR>
<BR>
sarvasatvānāṃ pradyoto bhaveyam<BR>
<BR>
atyantaviśuddhipratiṣṭhāpanatayā |<BR>
<BR>
sarvasatvānāṃ nāyako bhaveyam<BR>
acintyadharmanayâvatāraṇatayā |<BR>
<BR>
sarvasatvānāṃ pariṇāyako bhaveyam<BR>
<BR>
anāvaraṇajñānaskandhôpanayanatayā |<BR>
<BR>
peyālaṃ ||<BR>
<BR>
tac câdhyāśayataḥ pariṇāmayati na vacanamātreṇa |<BR>
<BR>
tac côdagracittaḥ pariṇāmayati |<BR>
<BR>
hṛṣṭacittaḥ pariṇāmayati |<BR>
<BR>
prasannacittaḥ pariṇāmayati |<BR>
<BR>
pramu-<BR>
<BR>
[ Bendall ed p30 ---> ]<BR>
<BR>
ditacittaḥ snigdhacittaḥ pariṇāmayati |<BR>
<BR>
maitracittaḥ prema-<BR>
<BR>
[ Cambridge MS f20b ---> ]<BR>
<BR>
cittaḥ anugrahacitto hitacittaḥ sukhacittaḥ<BR>
<BR>
pariṇāmayati |<BR>
<BR>
tac câivaṃ pariṇāmayati |<BR>
<BR>
idaṃ mama kuśalamūlaṃ sarvasatvānāṃ gativiśuddhaye<BR>
<BR>
saṃvarteta |<BR>
<BR>
upapattiviśuddhaye saṃvartteta |<BR>
<BR>
puṇyamāhātmyaviśuddhaye saṃvartteta |<BR>
<BR>
anabhibhūtatāyāṃ saṃvartteta |<BR>
<BR>
aparyādānatāyāṃ saṃvartteta |<BR>
<BR>
durāsadacittatāyāṃ saṃvartteta |<BR>
<BR>
smṛtyapramoṣatāyāṃ saṃvartteta |<BR>
<BR>
gatimativiniścayatāyāṃ saṃvartteta |<BR>
<BR>
buddhyapramāṇatāyāṃ saṃvartteta |<BR>
<BR>
kāyakarmamanaskarmasarvaguṇâlaṃkāraparipūryāṃ saṃvartteta ||<BR>
<BR>
anena me kuśalamūlena te sarvasatvāḥ sarvabuddhān<BR>
ārāgayeyur ārāgayitvā ca mā virāgayeyuḥ |<BR>
<BR>
teṣu ca buddheṣu bhagavatsu prasādam abhedyaṃ pratilabheran |<BR>
<BR>
teṣāṃ ca tathāgatānām arhatāṃ samyaksaṃbuddhānām antike<BR>
<BR>
dharmadeśanāṃ śṛṇuyuḥ |<BR>
<BR>
śrutvā ca sarvā vimatīr vinivarttayeyuḥ |<BR>
<BR>
yathāśrutaṃ ca saṃdhārayeyuḥ |<BR>
<BR>
sandhārayantaś ca pratipattyā saṃpādayeyuḥ |<BR>
<BR>
tāṃś ca tathāgatān ārādhayeyuḥ |<BR>
<BR>
cittakarmaṇyatāṃ ca pratilabheran |<BR>
<BR>
anavadyāni karmāṇi samudānayeyuḥ |<BR>
<BR>
mahatsu ca kuśalamūleṣv ātmānaṃ pratiṣṭhāpayeyur atyantaṃ ca<BR>
<BR>
dāridryaṃ vinivarttayeyuḥ sapta dhanapratilambhāṃś ca<BR>
<BR>
paripūrayeyuḥ sarvabuddhānāṃ cânuśikṣayeyuḥ<BR>
<BR>
kalyāṇêndriyapratilambhaṃ câdhigaccheyuḥ |<BR>
<BR>
udārâdhimuktisamatāṃ ca pariniṣpādayeyuḥ |<BR>
<BR>
sarvajñajñāne câvakāśaṃ pratilabheran |<BR>
<BR>
apratihatacakṣuṣmattāṃ ca sarvajagaty utpādayeyuḥ |<BR>
<BR>
lakṣaṇâlaṃkṛtatāṃ ca kāyapratipūriṃ pratilabheran |<BR>
<BR>
sarvaguṇâlaṅkāraṃ ca vākyaviśuddhiṃ pari-<BR>
<BR>
[ Cambridge MS f21a ---> ]<BR>
<BR>
gṛhṇīyuḥ |<BR>
<BR>
saṃvṛtêndriyatāṃ daśabalaprayuktāṃ cittakalyatāṃ samudānayeyuḥ |<BR>
<BR>
ani-<BR>
<BR>
[ Bendall ed p31 ---> ]<BR>
<BR>
ścitavihāratāṃ ca paripūrayeyuḥ |<BR>
<BR>
yena ca sukhôpadhānena sarvabuddhāḥ samanvāgatās tatsukhôpadhānapratilabdhāḥ sarvasatvā bhaveyur iti ||<BR>
<BR>
yathā ṣaṣṭhī pariṇāmanôktena vidhinā pariṇāmayati |<BR>
<BR>
sarvasatvā |<BR>
<BR>
jñānâhārād bhavantu asaṅgaprayuktacetasaḥ |<BR>
<BR>
āhāraprajñâtāpino 'nadhyavasitâhārāḥ<BR>
 prītibhakṣānirāmiṣâhārā yāvat kāmatṛṣṇāvinivarttakāḥ |<BR>
<BR>
sarvasatvāḥ dharmarasameghapravarṣakā bhavantu |<BR>
<BR>
anuttaradharmaratiprīṇitasantānāḥ |<BR>
<BR>
sarvasatvāḥ sarvarasâgrajihvā bhavantu rasanimittā grahītāraḥ sarvabuddhadharmacittanaprayuktāḥ<BR>
avipannayānâgrayānôttamayānāḥ śīghrayānā mahāyānāḥ |<BR>
<BR>
sarvasatvâtṛptadarśanā bhavantu<BR>
buddhaprītipratilabdhāḥ |<BR>
<BR>
sarvasatvāḥ sarvakalyāṇamitradarśanânupahatasantānā bhavantu |<BR>
sarvasatvâgadabhaiṣajyarājôpadarśanā bhavantu |<BR>
<BR>
sarvasatvāḥ kleśaviṣavinivarttakāḥ |<BR>
<BR>
sarvasatvâdityamaṇḍalôdgatadarśanā bhavantu<BR>
sarvasatvatamastimirapaṭalavidhamanatvāt ||<BR>
<BR>
evam ātmānam upanidhāya svabhāvanânukūlyena paṭhitavyaṃ |<BR>
<BR>
sarvasatvānām abhiruciradarśanatāyāṃ pariṇāmayāmi |<BR>
<BR>
saumanasyadarśanatāyāṃ kalyāṇadarśanatāyāṃ pariṇāmayāmi |<BR>
<BR>
abhilaṣitadarśanatāyāṃ praharṣitadarśanatāyāṃ daurmanasyâdarśanatāyāṃ buddhadarśanôpetāyāṃ pariṇāmayāmi ||<BR>
<BR>
sarvasatvāḥ śīlagandhôpetā bhavantv anācchedyaśīlā bodhisatvapāramitāśīlā-<BR>
<BR>
[ Cambridge MS f21b ---> ]<BR>
<BR>
ḥ ||<BR>
<BR>
sarvasatvā dānavāsitā bhavantu sarvatyāgaparityāginaḥ |<BR>
<BR>
sarvasatvāḥ kśāntivāsitā bhavantu<BR>
akṣobhyacetanāpratilabdhāḥ |<BR>
<BR>
sarvasatvā vīryavāsitā bhavantu<BR>
mahāvīryayānasannaddhāḥ |<BR>
<BR>
sarvasatvā dhyānavāsitā bhavantu<BR>
pratyutpannabuddhasaṃmukhībhāvasthitāḥ samādhipratilabdhāḥ |<BR>
<BR>
sarvasatvā bodhisatvapariṇāmanāvāsitā bhavantu<BR>
sarvasatvāḥ<BR>
<BR>
sarvaśukladharmavāsitā bhavantu<BR>
sarvâkuśaladharmaprahīṇāḥ |<BR>
<BR>
sarvasatvā divyaśayanapratilabdhā bhavantu<BR>
mahājñānâdhigamāya |<BR>
<BR>
sarvasatvâryaśayana-<BR>
<BR>
[ Bendall ed p32 ---> ]<BR>
<BR>
pratilabdhā bhavantu |<BR>
<BR>
niḥpṛthagjanabodhicittâvāsanatvāt sarvasatvāḥ<BR>
<BR>
sukhaśayanapratilabdhā bhavantu |<BR>
<BR>
sarvasaṃsārâvacaraduḥkhaparivarjanatvāt sarvasatvāḥ<BR>
<BR>
kṣemaśayanapratilabdhā bhavantu dharmakāmasparśôpetāḥ |<BR>
<BR>
sarvasatvāḥ pariśuddhabuddhakṣetrâvabhāsā bhavantu<BR>
<BR>
guṇavāsasuprayuktâryâvāsaniketôccalitāḥ |<BR>
<BR>
anuttarasarvabuddhâvāsâvirahitāḥ |<BR>
<BR>
sarvasatvā buddhôpaniścayavihāriṇo bhavantu |<BR>
<BR>
sarvasatvânantâlokā bhavantu sarvabuddhadharmeṣu<BR>
sarvasatvâpratihatâvabhāsā bhavantu sarvadharmadhātvekaspharaṇāḥ |<BR>
<BR>
sarvasatvârogyaśarīrā bhavantu<BR>
tathāgatakāyapratilabdhāḥ |<BR>
<BR>
sarvasatvā bhaiṣajyarājôpamā bhavantu<BR>
<BR>
atyantâkalpanadharmāṇaḥ |<BR>
<BR>
sarvasatvâpratihatabhaiṣajyastambhôpamā bhavantu<BR>
<BR>
jagaccikitsāpratipannāḥ |<BR>
<BR>
sarvasatvā rogaśalyaniruddhā bhavantu<BR>
<BR>
sarvajñârogyapratilabdhāḥ |<BR>
<BR>
sarvasatvāḥ saravjagadbhaiṣajyakuśalā bhavantu<BR>
<BR>
yathâśayabhaiṣajyaprayogasaṃprayoktā-<BR>
<BR>
[ Cambridge MS f22a ---> ]<BR>
<BR>
raḥ ||<BR>
<BR>
sarvasattveṣu sarvarogavinivarttanāya pariṇāmayāmi |<BR>
<BR>
sarvasattveṣv aparyantasthāmabalaśarīratāyāṃ pariṇāmayāmi |<BR>
<BR>
sarvasatvānāṃ cakravāḍaparvatânavamardyakāyabalôpapattaye<BR>
<BR>
pariṇāmayāmi |<BR>
<BR>
sarvasatvānāṃ sarvabalôpastambhanâtṛptāyāṃ pariṇāmayāmi ||<BR>
<BR>
sarvasatvâpramāṇabhājanā bhavantv ākāśadhātuvipulāḥ<BR>
<BR>
smṛtîndriyôpetāḥ<BR>
sarvalaukikalokôttarabhāṣasaṃgrahaṇād grahaṇasmṛtyasaṃpramūḍhāḥ |<BR>
<BR>
sarvasatvāḥ kalyāṇaviśuddhibhāvanā bhavantu |<BR>
<BR>
atītânāgatapratyutpannasarvabuddhabodhyabhedaprasādagrāhiṇaḥ |<BR>
<BR>
sarvasatvā kāmaṅgamā bhavantu<BR>
<BR>
sarvatragāminībuddhabhūmipratilabdhāḥ |<BR>
<BR>
sarvasatvāḥ sarvasattveṣv apratihatacittā bhavantu |<BR>
<BR>
sarvasatvânābhogasarvabuddhakṣetraparisphuṭagamanā bhavantu |<BR>
<BR>
ekacittakṣaṇasarvadharmavikramāḥ |<BR>
<BR>
sarvasatvāḥ śrāntâklāntasarvalokadhātugamanā bhavantu |<BR>
<BR>
aviśrāmyamānamanomayakāyapratilabdhāḥ |<BR>
<BR>
[ Bendall ed p33 ---> ]<BR>
<BR>
sarvasatvāḥ sukhagamanamuktā bhavantu<BR>
<BR>
sarvabodhisatvacaryânupraveśinaḥ |<BR>
<BR>
anena kuśalamūlena sarvasatvāḥ kalyāṇamitrâtyāgacittânutsṛṣṭā bhavantu kṛtajñāḥ kṛtânupālanatayā |<BR>
<BR>
sarvasatvāḥ kalyāṇamitraiḥ sahâikârthā bhavantu<BR>
<BR>
sabhāgakuśalamūlasaṃgrahaṇatayā |<BR>
<BR>
sarvasatvāḥ kalyāṇâśayā bhavantu<BR>
kalyāṇamitrasaṃvasanasaṃpadavihārânudhanvanatayā |<BR>
<BR>
sarvasatvāḥ kalyāṇamitrakuśalamūlakarmavipākaviśuddhā bhavantv ekapraṇidhānāḥ |<BR>
<BR>
sarvasatvā mahāyānâbhiraktāḥ saṃ-<BR>
<BR>
[ Cambridge MS f22b ---> ]<BR>
<BR>
prasthitā bhavantv aviṣkambhitayānasarvajñatāparyavasānāḥ |<BR>
<BR>
sarvasatvāḥ pracchāditakuśalamūlā bhavantu<BR>
sarvabuddhâvasthāgopanapratilabdhāḥ |<BR>
<BR>
sarvasatvā guṇajñānâbhicchāditā bhavantu<BR>
<BR>
sarvalokôpakleśavyapavṛttāḥ |<BR>
<BR>
sarvasatvâcchinnâvikṣiptaśukladharmāṇo bhavantv avipannabuddhadharmapravāhāḥ |<BR>
<BR>
sarvasatvāś chatrabhūtā bhavantu daśabalavitānânvitāḥ |<BR>
<BR>
sarvasatvâtyantabodhyāsanapratilabdhā bhavantu |<BR>
<BR>
sarvasatvā buddhavikrāntisiṃhâsanapratilabdhā bhavantu<BR>
<BR>
sarvajagadavalokanīyêti ||<BR>
<BR>
āryagaganagañjasūtre 'py āha |<BR>
<BR>
mā bhūt tan mama kuśalamūlaṃ dharmajñānakauśalyaṃ vā<BR>
yan na<BR>
<BR>
sarvasattvôpajīvyaṃ syād iti ||<BR>
<BR>
atītânāgataśubhôtsargas tv āryâkṣayamatisūtre<BR>
abhihitaḥ |<BR>
<BR>
kuśalānāṃ ca cittacaitasikānānām anusmṛtir anusmṛtya ca<BR>
<BR>
bodhipariṇāmanā |<BR>
<BR>
idam atītakauśalyaṃ |<BR>
<BR>
yo 'nāgatānāṃ kuśalamūlānāṃ nidhyaptibodher āmukhīkarmasamanvāhāraḥ |<BR>
<BR>
ye me utpatsyante kuśalāś cittôtpādās tān anuttarāyāṃ samyaksaṃbodhau pariṇāmiṣyāmîtîdam anāgatakauśalyaṃ ||<BR>
<BR>
tad evaṃ caitasike-<BR>
<BR>
[ Bendall ed p34 ---> ]<BR>
<BR>
nâbhyāsena sarvatyāgâdhimuktiṃ paripūrye<BR>
<BR>
tyāgacittavegâpannena kāyaprayogeṇôtsṛṣṭasarvaparigrahaḥ |<BR>
<BR>
sarvaparigrahamūlād bhavaduṣkhād vimukto muktêty ucyate |<BR>
<BR>
anuttarāṃś câprameyâsaṃkhyeyān kalpān<BR>
<BR>
nānâkārânantān laukikalokôttarān<BR>
sukhasaṃpatpravarṣān<BR>
<BR>
anubhavati |<BR>
<BR>
tena câtmabhāvâdinā [[DOUBT]] vaḍiṣâmiṣenêva<BR>
svayam<BR>
<BR>
anabhigatôpabhogenâpy ākṛṣya parān api tārayati ||<BR>
<BR>
atâiva-<BR>
<BR>
[ Cambridge MS f23a ---> ]<BR>
<BR>
 uktaṃ ratnameghe |<BR>
<BR>
dānaṃ hi bodhisatvasya bodhir iti ||<BR>
<BR>
śikṣāsamuccaye dānapāramitā prathamaḥ paricchedaḥ ||<BR>
<BR>
<BR>
<BR>
Copyright (c) 2002 by Jens Braarvig - Oslo<BR>
<BR>
<BR>
<BR>
<BR>
<BR>
</body></html>
