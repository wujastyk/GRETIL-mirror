<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Santideva: Siksasamuccaya, 2</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Santideva: Siksasamuccaya<BR>
2. Saddharmaparigraha<BR>
<BR>
Version: 0.1a<BR>
Last updated: Sun Dec 15 15:34:47 NZDT 2002<BR>
<BR>
Input by Jens Braarvig (Oslo)<BR>
Converted by Richard Mahoney<BR>
<BR>
<BR>
<BR>
<BR>
<BR>


VOWEL SANDHIS MARKED WITH CIRCUMFLEX!<BR>
<BR>
<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
śīlapāramitāyāṃ saddharmaparigraho nāma dvitīyaḥ paricchedaḥ ||<BR>
<BR>
evam eṣām ātmabhāvâdīnām utsṛṣṭānām api rakṣā kāryā |<BR>
<BR>
kuto |<BR>
<BR>
yasmāt ||<BR>
<BR>
paribhogāya satvā nāmâtmabhāvâdi dīyate |<BR>
<BR>
arakṣite kuto bhogaḥ |<BR>
<BR>
kiṃ dattaṃ yan na bhujyate ||<BR>
<BR>
tasmāt satvôpabhogârtham ātmabhāvâdi pālayet ||<BR>
<BR>
uktaṃ hi bodhisatvaprātimokṣe |<BR>
<BR>
paraṃ śāriputra rakṣiṣyāmîty ātmā rakṣitavyaḥ |<BR>
<BR>
evaṃrūpayā śāriputra hitâiṣikatayā samanvāgato bodhisatvo jīvitahetor api pāpaṃ karma na karotîti ||<BR>
<BR>
vīradattaparipṛcchāyām apy āha |<BR>
<BR>
śakaṭam iva bhārôdvahanârthaṃ kevalaṃ dharmabuddhinā vāḍhavyam<BR>
<BR>
iti |<BR>
<BR>
tathâkṣayamatisūtre 'pi |<BR>
<BR>
kāyaduṣkhatayā ca na parikhidyate satvâvekṣatayêti ||<BR>
<BR>
tac câtmabhāvâdikaṃ kathaṃ pālayet |<BR>
<BR>
kalyāṇamitrânutsarjanāt |<BR>
<BR>
yathôktam āryagaṇḍavyūhe āryaśrīsaṃbhavena ||<BR>
<BR>
kalyāṇamitrasandhāritāḥ kulaputra bodhisatvā na patanti<BR>
<BR>
durgati-<BR>
<BR>
[ Bendall ed p35 ---> ]<BR>
<BR>
ṣu |<BR>
<BR>
kalyāṇamitrasamanvāhṛtā [[DOUBT]] nâtikrāmanti bodhisatvaśikṣāṃ |<BR>
<BR>
kalyāṇamitrapraticchannâbhyudgatā bhavanti lokāt<BR>
<BR>
kalyāṇamitraparyupāsitā bodhisatvâsaṃpramoṣacāriṇo bhavanti sarvabodhisatvacaryāsu |<BR>
<BR>
kalyāṇamitraparigṛhītāḥ bodhisatvā durddharṣā bhavanti<BR>
<BR>
karmakleśaiḥ |<BR>
<BR>
sambodhakāḥ kalyāṇamitrâkaraṇīyānāṃ sannivārakāḥ<BR>
<BR>
pramādasthānāt |<BR>
<BR>
niṣkāsayitāraḥ saṃsārapurāt |<BR>
<BR>
tasmāt tarhi kulaputrâivaṃ manasikārāt pratipraśrabdhena<BR>
<BR>
kalyāṇamitrāṇy upasaṃ-<BR>
<BR>
[ Cambridge MS f23b ---> ]<BR>
<BR>
kramitavyāni |<BR>
<BR>
pṛthivīsamacittena sarvabhāravahanâpariṇamanatayā<BR>
<BR>
vajrasamacittenâbhedyâśayatayā |<BR>
<BR>
cakravāḍasamacittena sarvaduṣkhâsaṃpravedhanatayā |<BR>
<BR>
lokadāsasamacittena sarvakarmasamādānâjugupsanatayā |<BR>
<BR>
rajoharaṇasamacittena mānâtimānavivarjanatayā |<BR>
<BR>
yānasamacittena gurubhāranirvahanatayā |<BR>
<BR>
śvasamacittenâkrudhyanatayā |<BR>
<BR>
nausamacittena gamanâgamanâparitra-<BR>
<BR>
[ Bendall ed p36 ---> ]<BR>
<BR>
syanatayā |<BR>
<BR>
suputrasadṛśena kalyāṇamitramukhavīkṣaṇatayā |<BR>
<BR>
ātmani ca te kulaputrâturasaṃjñôtpādayitavyā |<BR>
<BR>
kalyāṇamitreṣu ca vaidyasaṃjñā |<BR>
<BR>
anuśāsanīṣu bhaiṣajyasaṃjñā |<BR>
<BR>
pratipattiṣu vyādhinirghātanasaṃjñā |<BR>
<BR>
ātmani ca te kulaputra bhīrusaṃjñôtpādayitavyā |<BR>
<BR>
kalyāṇamitreṣu śūrasaṃjñā |<BR>
<BR>
anuśāsanīṣu praharaṇasamjñā |<BR>
<BR>
pratipattiṣu śatrunirghātanasaṃjñā ||<BR>
<BR>
atrâiva vācanôpāsikāvimokṣe varṇitaṃ |<BR>
<BR>
kalyāṇamitrânuśāsanīpratipannasya kulaputra bodhisatvasya buddhā bhagavanto 'bhirāddhacittā bhavanti |<BR>
<BR>
kalyāṇamitravacanâvilomasthāyino bodhisatvasya sarvajñatâsannībhavati |<BR>
<BR>
kalyāṇamitravacanâvicikitsakasyâsannībhavanti<BR>
<BR>
kalyāṇamitrāṇi |<BR>
<BR>
kalyāṇamitramanasikārâvirahitasya sarvârthâbhimukhā bhavantîti |<BR>
<BR>
atâivâryasudhanaḥ sāradhvajasya bhikṣoḥ pādau śirasâbhivandyânekaśatasahasrakṛtvaḥ pradakṣiṇīkrṭya<BR>
<BR>
sāradhvajaṃ bhikṣum avalokya praṇipatya punaḥ punar avalokayan<BR>
<BR>
niyataṃ praṇipatan<BR>
<BR>
[ Cambridge MS f24a ---> ]<BR>
<BR>
namasyann avanaman manasi kurvan cintayan bhāvayan<BR>
<BR>
paribhāvayann udānam udānayan hākkāraṃ kurvan |<BR>
<BR>
guṇān abhimukhīkurvan nigamayann atra sann anusmaran dṛḍhīkurvann avijahan manasâgamayann upanibadhnan praṇidhiṃ samavasaran<BR>
<BR>
darśanam abhilaṣan svaranimittam udgṛhṇan yāvat tasyântikāt<BR>
<BR>
prakrāntaḥ |<BR>
<BR>
tathā kalyāṇamitrâgataṃ sarvajñatāṃ saṃpaśyann aśrumukho rudan yāvan meghasya dramitasyântikāt prakrāntaḥ ||<BR>
<BR>
bodhisatvapratimokṣe 'py uktaṃ |<BR>
<BR>
iha śāriputra bodhisatvo dharmakāmatayā nâsti tal loke<BR>
<BR>
[ Bendall ed p37 ---> ]<BR>
<BR>
ratnaṃ yan na parityajati |<BR>
<BR>
nâsti tat kāyôpasthānaṃ yan na karoti |<BR>
<BR>
nâsti taj jaṅghāpreṣaṇaṃ yan nôtsahate |<BR>
<BR>
nâsti tad vākkarma yan nôtsahate<BR>
<BR>
ācāryôpādhyāyagauravatayā ||<BR>
<BR>
peyālaṃ ||<BR>
<BR>
tat kasya hetoḥ |<BR>
<BR>
bandhacchedāyâiṣa dharmaḥ saṃvartate |<BR>
<BR>
jātijarāvyādhimaraṇaśokaparidevaduṣkhadaurmanasyacchedāyâiṣa dharmaḥ saṃvartatae iti ratnacittam utpādya bhaiṣajyacittam<BR>
<BR>
utpādya |<BR>
<BR>
sarvasatvānāṃ glānyavyupaśamāyâiṣa dharmaḥ saṃvartatae iti |<BR>
<BR>
eṣṭavyaś câsmābhiḥ sarvasatvānāṃ glānyavyupaśamāyâivaṃrūpo dharmêti ||<BR>
<BR>
ugradattaparipṛcchāyām apy uktaṃ |<BR>
<BR>
sacet punar gṛhapate pāṭhasvâdhyāyârthiko bodhisatvaḥ<BR>
<BR>
kasyacid antikāc catuṣpādikāṃ gāthāṃ śṛṇuyād uddiśed vôdgṛhṇīyād dānaśīlakṣāntivīryadhyānaprajñāsaṃprayuktāṃ bodhisatvasaṃbhārôpacayaṃ vā tena tasminn ācārye dharmagauravaṃ karaṇīyaṃ yāvadbhir nāmapadavyañjana ...<BR>
<BR>
[ Cambridge MS f24b ---> ]<BR>
<BR>
gāthôddiṣṭā |<BR>
<BR>
yadi tāvatâivaṃ kalpāṃs tasyâcāryasyôpasthānaparicaryāṃ kuryād aśaṭhatayā<BR>
<BR>
sarvalābhasatkārapūjayā |<BR>
<BR>
adyâpi gṛhapate na pratipūritam ācāryasyâcāryagauravaṃ bhavati |<BR>
<BR>
kaḥ punar vādo dharmagauravaṃ ||<BR>
<BR>
prajñāpāramitāyām aṣṭasahasrikāyām apy uktaṃ |<BR>
<BR>
kalyāṇamitreṣu ca tvayā kulaputra tīvraṃ gauravam utpādayitavyaṃ |<BR>
<BR>
prema ca karaṇīyaṃ |<BR>
<BR>
atha khalu sadāprarudito bo-<BR>
<BR>
[ Bendall ed p38 ---> ]<BR>
<BR>
dhisatvo mahāsatvâivaṃrūpair guṇair gauravamanasikārair gacchann anupūrveṇânyatamanagaram<BR>
<BR>
anuprāptas |<BR>
<BR>
tatra tasyântarāyaṇamadhyagatasyâitad abhūt |<BR>
<BR>
yan nv aham imam ātmabhāvaṃ vikrīyânena mūlyena dharmodgatasya<BR>
<BR>
bodhisatvasya mahāsatvasya satkāraṃ kuryāṃ |<BR>
<BR>
dīrgharātraṃ hi mamâtmabhāvasahasrāṇi bhagnāni kṣīṇāni<BR>
<BR>
vikrītāni punar aparimāṇe saṃsāre 'parimāṇāni yāni mayā<BR>
<BR>
kāmahetoḥ kāmanidānam anubhūtāni na punar evaṃrūpāṇāṃ dharmāṇāṃ kṛtaśâivaṃrūpāṇāṃ vā satvānāṃ satkārāya ||<BR>
<BR>
atha khalu sadāprarudito bodhisatvo mahāsatvo 'ntarāyaṇamadhyagataḥ śabdam udīrayām āsa ghoṣam anuśrāvayām<BR>
<BR>
āsa |<BR>
<BR>
kaḥ puruṣeṇârthikaḥ kaḥ puruṣeṇârthikêti peyālaṃ |<BR>
<BR>
atha khalu māraḥ pāpīyān brāhmaṇagṛhapatikāṃs tathā<BR>
<BR>
samupasthāpayām āsa yathā taṃ ghoṣaṃ nâśrauṣuḥ |<BR>
<BR>
yadâtmanaḥ krāyakaṃ na labhate tadâikântaṃ gatvā<BR>
<BR>
prārodīd aśrūṇi ca prāvarttayad evaṃ câvadad |<BR>
<BR>
aho vatâsmākaṃ durlabhā lābhā ye vayam ātmabhāvasyâpi<BR>
<BR>
kretāraṃ na labhāmahe |<BR>
<BR>
atha khalu śakro de-<BR>
<BR>
[ Cambridge MS f25a ---> ]<BR>
<BR>
vānām indro māṇavakarūpeṇa yāvat<BR>
<BR>
sadāpraruditaṃ bodhisatvaṃ mahāsatvam etad avocat |<BR>
<BR>
kiṃ tvaṃ kulaputra dīnamanôtkaṇṭhitamānaso 'śrūṇi<BR>
<BR>
pravarttayamānaḥ sthitaḥ ||<BR>
<BR>
sadāpraruditâivam āha |<BR>
<BR>
ahaṃ māṇavaka dharmakāmatayêmam ātmabhāvaṃ vikrīya<BR>
<BR>
dharmapūjāṃ karttukāmaḥ so 'ham asya krāyakaṃ na labhe |<BR>
<BR>
peyālaṃ ||<BR>
<BR>
atha khalu sa māṇavakaḥ sadāpraruditaṃ bodhisatvaṃ mahāsatvam<BR>
<BR>
etad avocat |<BR>
<BR>
na mama kulaputra puruṣeṇa kṛtyam api tu khalu punaḥ pitur me yajño yaṣṭavyaḥ |<BR>
<BR>
tatra me puruṣasya hṛdayena kṛtyaṃ lohitena câsthimajjayā ca |<BR>
<BR>
tad dāsyasi tvaṃ krayeṇa ||<BR>
<BR>
atha khalu sadāpraruditasyâitad abhūt |<BR>
<BR>
lābhā me sulabdhāḥ pariniṣpannaṃ câtmānaṃ jāne<BR>
<BR>
prajñāpāramitôpāyakauśalyeṣu |<BR>
<BR>
yan mayâtmanaḥ krāyako labdho hṛdaysya rudhirasya câsthimajjāyāś ca ||<BR>
<BR>
sa hṛṣṭacittaḥ kalyacittaḥ pramuditacittas taṃ māṇavakam etad avocat |<BR>
<BR>
dāsyāmi māṇavaka yena te itâtmabhāvād arthaḥ |<BR>
<BR>
yāvat sadāprarudito bodhisatvo mahāsatvas tīkṣṇaṃ śastraṃ gṛhītvā dakṣiṇaṃ bāhuṃ viddhvā lohitaṃ nisrāvayati sma<BR>
<BR>
dakṣiṇaṃ côruṃ viddhvā nirmāṃsaṃ ca kṛtvâsthi bhettuṃ kuḍyamūlam upasaṃkrāmati ||<BR>
<BR>
[ Bendall ed p39 ---> ]<BR>
<BR>
atha khalv anyatarā śreṣṭhidārikôpariprāsādatalagatâdrākṣīt sadāpraruditaṃ bodhisatvaṃ yāvat sā śreṣṭhidārikā<BR>
<BR>
yena sadāprarudito bodhisatvas tenôpasaṃkramyâitad avocat |<BR>
<BR>
kiṃ nu khalu tvaṃ kulaputrâivaṃrūpām ātmanaḥ kāraṇāṃ kārayāsîti |<BR>
<BR>
yāvat sā dārikā pūjāprayojanaṃ śrutvā punar āha |<BR>
<BR>
kā puna-<BR>
<BR>
[ Cambridge MS f25b ---> ]<BR>
<BR>
s te kulaputra tato guṇajātir niṣpatsyate |<BR>
<BR>
sa tām etad avocat |<BR>
<BR>
sa dārike kulaputro mama prajñāpāramitām upāyakauśalyaṃ côpadekṣayti |<BR>
<BR>
tatra vayaṃ śikṣiṣyāmas tatra vayaṃ śikṣamāṇāḥ sarvasatvānāṃ pratiśaraṇaṃ bhaviṣyāmaḥ |<BR>
<BR>
peyālaṃ ||<BR>
<BR>
atha khalu sā śreṣṭhidārikā sadāpraruditaṃ bodhisatvam etad avocat |<BR>
<BR>
āścaryaṃ kulaputra |<BR>
<BR>
yāvad udārāḥ praṇītāś câmī tvayā dharmāḥ parikīrttitāḥ |<BR>
<BR>
ekâikasyâpi kulaputrâivaṃrūpasya dharmasyârthāya<BR>
<BR>
gaṅgānadīvālikôpamān api kalpān evam ātmabhāvāḥ<BR>
<BR>
parityaktavyā bhaveyuḥ |<BR>
<BR>
tathôdārāḥ praṇītāś câmī tvayā dharmāḥ parikīrttitāḥ |<BR>
<BR>
api tu khalu kulaputra yena yena kṛtyaṃ tat te dāsyāmi suvarṇaṃ vā<BR>
<BR>
maṇiṃ vā muktāṃ vā vaiḍūryaṃ vā yāvad yena tvaṃ taṃ dharmodgataṃ bodhisatvaṃ satkariṣyasi |<BR>
<BR>
yāvad vistareṇa tayā dārikayā pañcaśataparivārayā sārddhaṃ tasya dharmodgatasya saṃkramaṇaṃ kartavyaṃ ||<BR>
<BR>
atha khalu dharmodgato bodhisatvo mahāsatvaḥ utthāyâsanāt<BR>
<BR>
svakaṃ gṛhaṃ prāvikṣat |<BR>
<BR>
yāvat sapta varṣāṇy ekasamādhisamāpannâivâbhūt |<BR>
<BR>
sadāprarudito bodhisatvo mahāsatvaḥ sapta varṣāṇi na kāmavitarkam<BR>
<BR>
utpādayām āsa |<BR>
<BR>
na vyāpādavitarkaṃ na vihiṃsāvitarkam utpādayām āsa |<BR>
<BR>
na rasagṛ-<BR>
<BR>
[ Bendall ed p40 ---> ]<BR>
<BR>
ddhim utpādayām āsânyatra |<BR>
<BR>
kadā nāma dharmodgato bodhisatvo mahāsatvo vyutthāsyati |<BR>
<BR>
yad vayaṃ dharmodgatasya bodhisatvasya mahāsatvasya dharmâsanaṃ prajñāpayiṣyāmo yatrâsau kulaputro niṣadya dharmaṃ deśayiṣyati taṃ ca pṛthivīpradeśaṃ siktaṃ saṃmṛṣṭaṃ ca<BR>
<BR>
kariṣyāmo nānāpuṣpâbhikīrṇaṃ iti cintayām āsa ||<BR>
<BR>
tāny api śreṣṭhidārikā pramukhāṇi pañcadārikāśatāni<BR>
<BR>
sadāpraruditasya bodhisatvasyânuśikṣamāṇāni dvābhyām evêryāpathābhyāṃ kālam atināmayām āsuḥ ||<BR>
<BR>
atha khalu sadāprarudito bodhisatvo mahāsatvo divyaṃ nirghoṣam<BR>
<BR>
aśrauṣīd itaḥ saptame divase dharmodgato bodhisatvo mahāsatvo 'smāt samādher vyutthāya madhye nagarasya niṣadya<BR>
<BR>
[ Cambridge MS f26a ---> ]<BR>
<BR>
dharmaṃ deśayiṣyatîti |<BR>
<BR>
atha khalu sadāprarudito bodhisatvo mahāsatvas taṃ nirghoṣaṃ śrutvâttamanāḥ pramuditaḥ prītisaumanasyajātas taṃ pṛthivīpradeśaṃ śodhayām āsa sārddhaṃ śreṣṭhidārikāpramukhaiḥ pañcabhir dārikāśatair dharmâsanaṃ prajñapayām āsa saptaratnamayaṃ |<BR>
<BR>
atha khalu sadāprarudito bodhisatvo mahāsatvas taṃ pṛthivīpradeśaṃ sektukāmaś ca |<BR>
<BR>
na côdakaṃ samantāt paryeṣamāṇo 'pi labhate yena taṃ pṛthivīpradeśaṃ siñced |<BR>
<BR>
yathâpi nāma māreṇa pāpīyasā tat sarvam udakam antardhāpitaṃ apy eva nāmâsyôdakam alabhamānasya cittaṃ duṣkhitaṃ syād daurmanasyaṃ ca bhavec cittasya vânyathātvaṃ bhaved yenâsya<BR>
<BR>
kuśalamūlântardhānaṃ bhaven na vā bhrājeran kuśalamūlāni |<BR>
<BR>
atha khalu sadāpraruditasya bodhisatvasya mahāsatvasyâitad abhūt |<BR>
<BR>
yan nv aham ātmanaḥ kāyaṃ viddhvêmaṃ pradeśaṃ rudhireṇa<BR>
<BR>
siñceyaṃ |<BR>
<BR>
tat kasya hetoḥ |<BR>
<BR>
ayaṃ hi pṛthivīpradeśae uddhatarajasko |<BR>
<BR>
mā rajodhātur ito dharmodgatasya bodhisatvasya mahāsatvasya kāye<BR>
<BR>
nipatatu |<BR>
<BR>
kim aham anenâtmabhāvenâvaśyaṃbhedanadharmiṇā kuryāṃ |<BR>
<BR>
varaṃ khalu punar mamâyaṃ kāyâivaṃrūpayā kriyayā vinaśyatu<BR>
<BR>
na ca niḥsāmarthyakriyayā |<BR>
<BR>
kāmahetoḥ kāmanidānaṃ bahūni me<BR>
<BR>
[ Bendall ed p41 ---> ]<BR>
<BR>
ātmabhāvasahasrāṇi punaḥ<BR>
<BR>
punar aparimāṇe saṃsāre saṃsarato bhinnāni |<BR>
<BR>
yadi punar bhidyante kāmam evaṃrūpeṣv iva dharmasthāneṣu<BR>
<BR>
bhidyantāṃ ||<BR>
<BR>
atha khalu sadāprarudito bodhisatvo mahāsatvêti pratisaṃkhyāya<BR>
<BR>
tīkṣṇaṃ śastraṃ gṛhītvā svakāyaṃ sama-<BR>
<BR>
[ Cambridge MS f26b ---> ]<BR>
<BR>
ntato viddhvā taṃ pṛthivīpradeśaṃ svarudhireṇa sarvam asiñcat |<BR>
<BR>
evaṃ tābhir api dārikābhiḥ kṛtaṃ |<BR>
<BR>
na ca sadāprarudito bodhisatvasya mahāsatvasya tāsāṃ vā<BR>
<BR>
sarvāsāṃ dārikāṇāṃ cittasyânyathātvam abhūt |<BR>
<BR>
yatra māraḥ pāpīyān avatāraṃ labhetêti ||<BR>
<BR>
atâivaṃ caturdharmakasūtre 'py uktaṃ |<BR>
<BR>
kalyāṇamitraṃ bhikṣavo bodhisatvena mahāsatvena yāvajjīvaṃ na<BR>
<BR>
parityaktavyam api jīvitahetor iti ||<BR>
<BR>
tad evaṃ kalyāṇamitrânutsargād ātmabhāvâdīnāṃ rakṣâdikaṃ kāryaṃ ||<BR>
<BR>
sūtrāṇāṃ ca sadêkṣaṇād bodhisatvaśikṣāpadāni hi prāyaḥ<BR>
<BR>
sūtreṣv eva dṛśyante |<BR>
<BR>
teṣu teṣu sūtrânteṣu bodhisatvasamudācārā bodhisatvaśikṣāpadāni prajñaptānîti vacanāt |<BR>
<BR>
tasmāt tadanīkṣaṇe mā bhūd āpattim āpannasyâpy ajñānād aviratir iti sadā sūtradarśanāyâdaraḥ kāryaḥ |<BR>
<BR>
tad anena kalyāṇamitrânutsargeṇa sūtrântadarśanena ca sarvaḥ<BR>
<BR>
saddharmaparigrahôkto bhavati ||<BR>
<BR>
yathôktam āryasāgaramatisūtre |<BR>
<BR>
yābhir akṣaraniruktibhiḥ so 'nabhilāpyo dharmaḥ sūcyate tāsām<BR>
<BR>
akṣaraniruktīnāṃ yadā dhāraṇaṃ deśanā yāvad |<BR>
<BR>
ayam ucyate saddharmaparigrahaḥ |<BR>
<BR>
punar aparaṃ kulaputra ye te dharmabhāṇakâiṣām<BR>
<BR>
evaṃrūpāṇāṃ sūtrântānāṃ deśayitāraḥ pratipattisārāś ca<BR>
<BR>
teṣām api dharmabhāṇakānāṃ yat sevanaṃ bhajanaṃ paryupāsanam<BR>
<BR>
utthānam upasthānaṃ gauravaṃ citrīkāraḥ śuśrūṣârakṣā<BR>
<BR>
parigrahaś cīvarapiṇḍapātraśayanâsanaglānapratyayabhaiṣajyapariṣkāradānaṃ sādhukāradānaṃ svāmy-ārakṣā<BR>
<BR>
kuśalapakṣarakṣā varṇabhāṣaṇam avarṇapraticchād-<BR>
<BR>
[ Cambridge MS f27a ---> ]<BR>
<BR>
anatā |<BR>
<BR>
ayam api saddharma-<BR>
<BR>
[ Bendall ed p42 ---> ]<BR>
<BR>
parigrahaḥ |<BR>
<BR>
peyālaṃ ||<BR>
<BR>
punar aparaṃ kulaputra yâvivādaparamatā |<BR>
<BR>
adharme dharmavādināṃ ca pudgalānāṃ saha dharmeṇa nigrahaḥ |<BR>
<BR>
ayam api saddharmaparigrahaḥ |<BR>
<BR>
punar aparaṃ kulaputrâpratihatasantānasya<BR>
<BR>
sarvasatvapramokṣabuddher nirāmiṣacittasya parebhyo dharmadānam<BR>
<BR>
ayam api saddharmaparigrahaḥ |<BR>
<BR>
punar aparaṃ kulaputra yo dharmaśravaṇahetuko vā<BR>
<BR>
dharmadeśanāhetuko vântaśâikakramavyatihāro 'ntaśâikôcchvāsapraśvāso vā |<BR>
<BR>
ayam api saddharmaparigrahaḥ |<BR>
<BR>
peyālaṃ ||<BR>
<BR>
prahrutaṃ vatêdaṃ kulaputra cittaṃ viṣayeṣu |<BR>
<BR>
tasya yā nivāraṇā parirakṣâikâgrībhāvo damaḥ śamôpaśamo vinayo 'yam ucyate saddharmaparigrahaḥ |<BR>
<BR>
peyālaṃ ||<BR>
<BR>
punar aparaṃ kulaputra yena dharmeṇa yo 'dharmaḥ pravartate tasya<BR>
<BR>
dharmasyâparigraho 'nupādānam ayam api saddharmaparigrahêty ādi ||<BR>
<BR>
tatr dharmabhāṇakasevâdinā kalyāṇamitrânutsargôktaḥ |<BR>
<BR>
kalyāṇamitralakṣaṇaṃ ca |<BR>
<BR>
tad etena saddharmaparigraheṇa vinā |<BR>
<BR>
na rakṣā |<BR>
<BR>
na śuddhir na vṛddhis [[DOUBT]] tataś ca so 'pi na bodhisatvêty avaśyakāryaḥ saddharmaparigrahaḥ ||<BR>
<BR>
uktaṃ hi śrīmālāsiṃhanādasūtre |<BR>
<BR>
yāny apîmāni bhagavan gaṅgānadīvālikāsamāni<BR>
<BR>
bodhisatvapraṇidhānāni tāny ekasmin mahāpraṇidhāne<BR>
<BR>
upanikṣiptāny antargatāny anupratiṣṭhāni yad uta<BR>
<BR>
saddharmaparigrahe |<BR>
<BR>
evaṃ mahāviṣayo bhagavan saddharmaparigrahêti ||<BR>
<BR>
punar atrâivâha |<BR>
<BR>
syād yathâpi nāma devi mahābalavato 'pi puruṣasyâlpo 'pi<BR>
<BR>
marmaṇi prahāro |<BR>
<BR>
vedhanīyo bhavati vādhākaraś ca |<BR>
<BR>
evam eva devi mārasya pāpīyasaḥ parītto 'pi saddharmaparigraho-<BR>
<BR>
[ Cambridge MS f27b ---> ]<BR>
<BR>
 vedhanīyo bhavati śokâvahaḥ paridevakaraś ca bhavati |<BR>
<BR>
nâhaṃ devi anyam ekam api dharmaṃ kuśalaṃ samanupaśyāmi mārasya<BR>
<BR>
pāpīyasâivaṃ vedhanīyaṃ śokâvahaṃ paridevakaraṃ ca |<BR>
<BR>
yathâyam alpo 'pi<BR>
<BR>
[ Bendall ed p43 ---> ]<BR>
<BR>
saddharmaparigrahêti ||<BR>
<BR>
punar āha |<BR>
<BR>
syād yathâpi nāma devi sumeruḥ parvatarājaḥ sarvān<BR>
<BR>
kulaparvatān abhibhavann abhirocate ca samabhirocate côccatvena<BR>
<BR>
vipulatvena ca |<BR>
<BR>
evam eva devi mahāyānikasya kāyajīvitanirapekṣasya na ca<BR>
<BR>
gṛhītacittasya saddharmaparigraho navayānasaṃprasthitānām api<BR>
<BR>
kāyajīvitasâpekṣāṇāṃ mahāyānikānāṃ sarvān kuśalān<BR>
<BR>
dharmān abhibhavatîty ādi ||<BR>
<BR>
tathâryasāgaramatisūtre 'py āha |<BR>
<BR>
parigṛhīto bhavatī jinebhir devebhi nāgebhi ca kinnarebhiḥ |<BR>
<BR>
puṇyena jñānena parigṛhītaḥ<BR>
<BR>
saddharmadhāritva tathāgatānām ||<BR>
<BR>
peyālaṃ ||<BR>
<BR>
sa śūnyakṣetreṣu na jātu jāyate<BR>
<BR>
sarvatra jātau ca jinaṃ sa paśyati |<BR>
<BR>
dṛṣṭvā ca tasmiṃl labhate prasādaṃ saddharmadhāritva tathāgatānām ||<BR>
<BR>
jātismaro bhavati mahâtmadharmā<BR>
<BR>
pravrajyalābhī bhavate punaḥ punaḥ |<BR>
<BR>
pariśuddhacārī pratipattisāraḥ<BR>
<BR>
saddharmadhāritva tathāgatānām ||<BR>
<BR>
peyālaṃ ||<BR>
<BR>
lābhī ca bhotī vidudhāraṇīye<BR>
<BR>
na naśyate kalpaśatebhi yacchubham |<BR>
<BR>
[ Bendall ed p44 ---> ]<BR>
<BR>
pratibhānavanto bhavate 'saktaḥ<BR>
<BR>
saddharmadhāritva tathāgatānāṃ ||<BR>
<BR>
śakro 'tha brahmā tatha lokapāl-o manuṣyarājā bhuvi cakravarttī |<BR>
<BR>
sukhena saukhyena sa bodhi budhyate<BR>
<BR>
saddharmadhāritva tathāgatānām ||<BR>
<BR>
dvātriṃśa kāye 'sya bhavanti lakṣaṇāḥ<BR>
<BR>
[ Cambridge MS f28a ---> ]<BR>
<BR>
aninditâṅgo bhavate vicakṣaṇaḥ |<BR>
<BR>
na tasya tṛptiṃ labhi prekṣamāṇāḥ<BR>
<BR>
saddharmadhāritva tathāgatānām ||<BR>
<BR>
na tasya saṃmuhyati bodhi cittaṃ na côddhuraḥ pāramitā carīṣu |<BR>
<BR>
asaṃgṛhītaḥ kuśalaḥ śatebhiḥ<BR>
<BR>
saddharmadhāritva tathāgatānām iti ||<BR>
<BR>
śīlapāramitāyāṃ saddharmaparigraho nāma dvitīyaḥ paricchedaḥ ||<BR>
<BR>
<BR>
<BR>
Copyright (c) 2002 by Jens Braarvig - Oslo<BR>
<BR>
<BR>
<BR>
<BR>
<BR>
</body></html>
