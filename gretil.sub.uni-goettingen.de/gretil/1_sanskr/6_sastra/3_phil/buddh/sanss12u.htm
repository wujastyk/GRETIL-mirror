<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Santideva: Siksasamuccaya, 12</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Santideva: Siksasamuccaya<BR>
12. Cittaparikarma<BR>
<BR>
Version: 0.1a<BR>
Last updated: Sun Dec 15 15:34:47 NZDT 2002<BR>
<BR>
Input by Jens Braarvig (Oslo)<BR>
Converted by Richard Mahoney<BR>
<BR>
<BR>
<BR>


VOWEL SANDHIS MARKED WITH CIRCUMFLEX!<BR>
<BR>
<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
cittaparikarma dvādaśaḥ paricchedaḥ ||<BR>
<BR>
tad evam araṇye vasan samādhānāya yujyate ||<BR>
<BR>
uktaṃ hi bhagavatyāṃ |<BR>
<BR>
sa teṣām eva satvānām arthāya dhyānapāramitāyāṃ carann avikṣiptacitto bhavati |<BR>
<BR>
tat kasya hetoḥ |<BR>
<BR>
[ Cambridge MS f94b ---> ]<BR>
<BR>
tathā hy asyâivaṃ bhavati |<BR>
<BR>
laukikī dhyānôpapattir api tāvad vikṣiptacittasya durlabhā |<BR>
<BR>
kaḥ punar vādo 'nuttarā samyaksaṃbodhiḥ |<BR>
<BR>
tasmān mayâvikṣiptacittena bhavitavyam |<BR>
<BR>
yāvann anuttarāṃ samyaksaṃbodhim abhisaṃbuddheyam iti ||punar asyām uktaṃ |<BR>
<BR>
punar aparaṃ subhūte bodhisatvo mahāsatvaḥ prathamacittôtpādam upādāya dhyānapāramitāyāṃ caran sarvâkārajñatāpratisaṃyuktair manasikārair dhyānaṃ samāpadyate |<BR>
<BR>
sa cakṣuṣā rūpāṇi dṛṣṭvā na nimittagrāhī bhavati nânuvyañjanagrāhī |<BR>
<BR>
yato 'dhikaraṇam asya cakṣurindriyeṇâsaṃvarasaṃvṛtasya viharato 'bhidhyādaurmanasye 'nye vā pāpakâkuśalā dharmāś cittam anuprāpnuyuḥ |<BR>
<BR>
teṣāṃ saṃvarāya pratipadyate |<BR>
<BR>
rakṣati cakṣurindriyam |<BR>
<BR>
evaṃ śrotreṇa śabdān śrutvā |<BR>
<BR>
ghrāṇena gandhān ghrātvā |<BR>
<BR>
jihvayā rasān āsvādya |<BR>
<BR>
kāyena spraṣṭavyāni spṛṣṭvā |<BR>
<BR>
manasā dharmān vijñāya na nimittagrāhī bhavati |<BR>
<BR>
nânuvyañjanagrāhī |<BR>
<BR>
yato 'dhikaraṇam asya manêndriyeṇâsaṃvarasaṃvṛtasya pāpakāś cittam anuprāpnuyuḥ |<BR>
<BR>
teṣāṃ saṃvarāya pratipadyate |<BR>
<BR>
rakṣati manêndriyaṃ |<BR>
<BR>
sa gacchann api tiṣṭhann api niṣaṇṇo 'pi śayāno 'pi bhāṣamāṇo 'pi samāhitâvasthām asamāhitâvasthāṃ na vijahāti |<BR>
<BR>
sa bhavaty ahastalolaḥ |<BR>
<BR>
apādalolo 'mukhalolo 'prakīrṇavāk |<BR>
<BR>
avikṣiptêndriyo 'nuddhato 'nunnato 'capalo 'nalaso 'saṃbhrāntakāyo 'saṃbhrāntacittaḥ |<BR>
<BR>
śāntakāyaḥ śāntavāk śāntacittaḥ |<BR>
<BR>
rahasy arahasi vā kalpitêryāpathaḥ saṃtuṣṭaḥ ||<BR>
<BR>
pe ||<BR>
<BR>
subharaḥ supoṣaḥ |<BR>
<BR>
sûpāsyaḥ kalyāṇâcāragocaraḥ |<BR>
<BR>
saṃgaṇikayâpi vivekagocaraḥ |<BR>
<BR>
lābhe 'lābhe ca samo nirvikāraḥ |<BR>
<BR>
[ Bendall ed p203 ---> ]<BR>
<BR>
anunnato 'navanataḥ |<BR>
<BR>
evaṃ sukhe duṣkhe |<BR>
<BR>
stutau nindāyāṃ |<BR>
<BR>
yaśasy ayaśasi |<BR>
<BR>
jīvite maraṇe ca samo nirvikāro 'nunnato 'navanataḥ |<BR>
<BR>
evaṃ śatrau mitre ca |<BR>
<BR>
manâpavartini ... |<BR>
<BR>
āryeṣv anāryeṣu |<BR>
<BR>
śabdeṣu saṃkīrṇeṣv asaṃkīrṇeṣu |<BR>
<BR>
priyâpriyeṣu ca rūpeṣu samo nirvikāraḥ |<BR>
<BR>
anunnato 'navanataḥ |<BR>
<BR>
anurodhavirodhâpagataḥ |<BR>
<BR>
tat kasya hetoḥ |<BR>
<BR>
tathā<BR>
<BR>
[ Cambridge MS f95a ---> ]<BR>
<BR>
hi sa svalakṣaṇaśūnyān asaṃbhūtān aniṣpannān anabhinirvṛttān sarvadharmān paśyatîti vistaraḥ ||<BR>
<BR>
tatra līne manasi muditā bhāvanayôttejanaṃ kuryāt |<BR>
<BR>
uddhate tv anityatāmanasikāraiḥ praśamaḥ ||<BR>
<BR>
ubhayapratipakṣârthaṃ câryarāṣṭrapālôktāṃ gāthāṃ smaret |<BR>
<BR>
bahu kalpakoṭībhi kadāci buddho utpadyate lokahito maharṣi |<BR>
<BR>
labdho 'dhunā sa pravaraḥ kṣaṇo 'dya tyajati pramādaṃ yadi moktukāma |<BR>
<BR>
iti ||<BR>
<BR>
tathā |<BR>
<BR>
mayôpamaṃ vitatham etat svapnôpamaṃ ca saṃskṛtam avekṣya na cirād bhaviṣyati viyogaḥ sarvapriyaiḥ |<BR>
<BR>
na nityam iha kaścit |<BR>
<BR>
udyujya yathā ghaṭata nityaṃ pāramitāsu bhūmiṣu baleṣu |<BR>
<BR>
mā jātu sraṃsaya vīryaṃ yāvan na budhyathā pravarabodhim |<BR>
<BR>
iti ||<BR>
<BR>
āryalalitavistare 'py uktaṃ |<BR>
<BR>
jvalitaṃ tribhuvaṃ jaravyādhidukhair maraṇâgnipradīptam anātham idam |<BR>
<BR>
bhavaniḥśaraṇe sada mūḍha jagad bhramati bhramaro yathā kumbhagataḥ ||<BR>
<BR>
[ Bendall ed p204 ---> ]<BR>
<BR>
adhruvaṃ tribhuvaṃ śaradabhranibhaṃ naṭaraṅgasamā jagi janmacyutiḥ |<BR>
<BR>
girinadyasamaṃ laghuśīghrajavaṃ vrajatāyu jage yatha vidyu nabhe || bhuvi devapure triapāyapathe bhavatṛṣṇâvidyavaśā janatā |<BR>
<BR>
parivarttiṣu pañcagatiṣv abudhā yatha kumbhakarasya hi cakra bhramī ||<BR>
<BR>
priyarūpavaraiḥ sada snigdharutaiḥ śubhagandharasair varasparśasukhaiḥ |<BR>
<BR>
pariṣiktam idaṃ kalipāśa jagat mṛgalubdhakapāśi yathâiva kapi ||<BR>
<BR>
sabhayāḥ saraṇāḥ sada vairakarāḥ bahuśokôpadrava kāmaguṇāḥ |<BR>
<BR>
asidhārasamā viṣapattranibhāḥ jahitâryajanair yatha mīḍhaghaṭaḥ ||<BR>
<BR>
smṛtimoṣakarās tamasīkaraṇā bhayahetukarā dukhamūla sadā |<BR>
<BR>
bhavatṛṣṇalatāya vivṛddhikarāḥ sabhayāḥ saraṇā sada kāmaguṇāḥ ||<BR>
<BR>
yathâgnikhadāḥ jvalitāḥ sabhayāḥ tatha kāmême viditâryajanaiḥ |<BR>
<BR>
mahapaṅkasamâśiśūlasamā madhudigdhêva kṣuradhārasamā ||<BR>
yatha sarpaśiro yatha mīḍhaghaṭaḥ tatha kāmême viditā viduṣām |<BR>
<BR>
tatha śūlasāmā dvijapeśisamā yatha śvānakaraṃ kiśavaira tathôdakacandranibhêmi kāmaguṇāḥ pratibimbêvā girighoṣa yathā |<BR>
<BR>
pratibhāsasamā naṭaraṅganibhā tatha svapnasamā viditâryajanaiḥ ||<BR>
<BR>
[ Bendall ed p205 ---> ]<BR>
<BR>
kṣaṇikāvasikêmi kāmaguṇāḥ tatha māyamarīcisamâlikôdakabudbudaphenasamā vitathāḥ parikalpasamutthita buddha budhaiḥ ||<BR>
<BR>
prathame vayase vararūpadharaḥ priyêṣṭamato iya bālacārī |<BR>
<BR>
jaravyādhidukhair hatatejavapuṃ vijahanti mṛgêva śuṣkanadīm ||<BR>
<BR>
dhanadhānyavaro bahudravyabalī priyêṣṭamato iya bālacārī |<BR>
<BR>
parihīṇadhanaṃ puna kṛcchragataṃ vijahanti narêva śūnyaṭavīm ||<BR>
<BR>
yatha puṣpadrumo saphalo va drumo narudānarataḥ tatha prītikaraḥ |<BR>
<BR>
dhanahīnu jarârditu yācanako bhavate tadâpriyagṛdhrasamaḥ ||<BR>
<BR>
prabhudravyabalī vararūpadharaḥ priyasaṅgamanêndriyaprītikaraḥ |<BR>
<BR>
jarāvyādhidukhârditu kṣīṇadhano bhavate tadâpriyamṛtyusamaḥ ||jarayā jaritaḥ samatītavayo druma vidyuhato va yathā bhavati |<BR>
<BR>
jarajīrṇâgāra yathā sabhayo jaraniḥśaraṇaṃ laghu brūhi mune ||<BR>
<BR>
jara śoṣayate naranārigaṇaṃ yatha mālulatā ghana śālavanam |<BR>
<BR>
jara vīryaparākramavegaharī jara paṅkanimagna yathā puruṣo ||<BR>
<BR>
jara rūpa surūpavirūpakarī jara tejaharī balasthāmaharī |<BR>
<BR>
sada saukhyaharī paribhāvakarī jara mṛtyukarī jarâujaharī ||<BR>
<BR>
bahurogaśatair ghanavyādhidukhaiḥ upasṛṣṭu jagaj jvalanêva mṛgāḥ |<BR>
<BR>
jara vyādhigataṃ prasamīkṣya jagat dukhaniḥśaraṇaṃ laghu deśaya hī ||<BR>
<BR>
[ Bendall ed p206 ---> ]<BR>
<BR>
śiśirehi yathā himadhātu mahaṃ tṛṇagulmavanâuṣadhi ojaharo |<BR>
<BR>
tathâujaharo 'yu vyādhi jage parihīyatîndriyarūpabalam ||<BR>
<BR>
dhanadhānyamahârthakṣayântakaraḥ paribhāvakaraḥ sad vyādhi jage |<BR>
<BR>
pratighātakaraḥ priyadveṣakaraḥ paridāhakaro yatha  sūryu nabhe ||<BR>
<BR>
maraṇaṃ cyavanaṃ cyuti kālakriyā priyadravyajanena viyogu sadā |<BR>
<BR>
apunâgamanaṃ câsaṃgamanaṃ drumapattraphalā nadiśrotu yathā ||<BR>
<BR>
maraṇaṃ vaśitān avaśīkurute maraṇaṃ harate nadi dāru yathā |<BR>
<BR>
asahāyanaro vrajate 'dvitīyaḥ svakakarmaphalânugato vivaśaḥ ||<BR>
<BR>
maraṇaṃ grasate bahu prāṇiśatān makaro va jalâkari bhūtagaṇān |<BR>
<BR>
garuḍo uragaṃ mṛgarāja gaja jvalano va tṛṇâuṣadhibhūtagaṇam |<BR>
<BR>
iti ||<BR>
<BR>
rājâvavādakasūtre 'py āha |<BR>
<BR>
tad yathā mahārāja catasṛbhyo digbhyaś catvāraḥ parvatâgaccheyur dṛḍhāḥ |<BR>
<BR>
[ Cambridge MS f96a ---> ]<BR>
<BR>
sāravanto 'khaṇḍâcchidrâsuṣirāḥ susaṃvṛtâikaghanā nabhaḥ spṛśantaḥ pṛthivīṃ côllikhantaḥ sarvatṛṇakāṣṭhaśākhāparṇapalāśâdi sarvasatvaprāṇibhūtāni nirmathnantas tebhyo na sukaraṃ javena vā palāyituṃ balena vā dravyamantrâuṣadhibhir vā nivartayitum |<BR>
<BR>
evam eva mahārāja catvārîmāni mahābhayāny āgacchanti yeṣāṃ na sukaraṃ javena vā palāyituṃ balena<BR>
<BR>
[ Bendall ed p207 ---> ]<BR>
<BR>
dravyamantrâuṣadhair vā nivartanaṃ kartum |<BR>
<BR>
katamāni catvāri |<BR>
<BR>
jarā vyādhir maraṇaṃ vipattiś ca ||<BR>
<BR>
jarā mahārājâgacchati yauvanaṃ pramathamānā |<BR>
<BR>
vyādhir mahārājâgacchaty ārogyaṃ pramathamānaḥ |<BR>
<BR>
maraṇam āgacchati jīvitaṃ pramathamānaṃ |<BR>
<BR>
vipattir mahārājâgacchati sarvāḥ saṃpattīḥ pramathamānā |<BR>
<BR>
tat kasya hetoḥ |<BR>
<BR>
tad yathā mahārāja siṃho mṛgarājo rūpasaṃpanno javasaṃpannaḥ sujātanakhadaṃṣṭrākarālo mṛgagaṇam anupraviśya mṛgaṃ gṛhītvā yathākāmakaraṇīyaṃ karoti |<BR>
<BR>
sa ca mṛgo 'tibalaṃ vyāḍamukham āsādya vivaśo bhavati |<BR>
<BR>
evam eva mahārāja viddhasya mṛtyuśalyenâpagatamadasyâparāyaṇasya marmasu chidyamāneṣu mucyamāneṣu sandhiṣu māṃsaśoṇite pariśuṣyamāṇe paritaptatṛṣitavihvalavadanasya karacaraṇavikṣepâbhiyuktasyâkarmaṇyasyâsamarthasya lālāsiṅghāṇakapūyamūtrapurīṣôpaliptasya  īṣajjīvitâvaśeṣasya karmabhavāt punar bhavam ālambānasya yamapuruṣabhayabhītasya kālarātrivaśagatasya caramâśvāsapraśvāseṣûparudhyamāneṣu e<BR>
<BR>
kākino 'dvitīyasyâsahāyasyêmaṃ lokaṃ jahataḥ paralokam ākrāmato mahāpathaṃ vrajato mahākāntāraṃ praviśato mahāgahanaṃ samavagāhamānasya mahândhakāraṃ pratipadyamānasya mahârṇavenôrjyamānasya karmavāyunâhriyamāṇasyânimittīkṛtāṃ diśaṃ gacchato nânyat trāṇaṃ nânyac charaṇaṃ nânyat parāyaṇam ṛte dharmāt |<BR>
<BR>
dharmo hi mahārāja tasmin samaye trāṇaṃ layanaṃ śaraṇaṃ parāyaṇaṃ bhavati |<BR>
<BR>
tad yathā śītârttasyâgnipratāpaḥ |<BR>
<BR>
agnim apagatasyânirvāpaṇaṃ |<BR>
<BR>
uṣṇârttasya śaityaṃ |<BR>
<BR>
adhvānaṃ pratipannasya śī-<BR>
<BR>
[ Cambridge MS f96b ---> ]<BR>
<BR>
talaṃ chāyôpavanaṃ |<BR>
<BR>
pipāsitasya śītalajalaṃ |<BR>
<BR>
bubhukṣitasya vā praṇītam annaṃ |<BR>
<BR>
vyādhitasya vaidyâuṣadhiparicārakāḥ |<BR>
<BR>
bhayabhītasya balavantaḥ sahāyāḥ |<BR>
<BR>
sādhavaḥ pratiśaraṇā bhavanti |<BR>
<BR>
evam eva mahārāja viddhasya mṛtyuśalyenâpagatamadasyâtrāṇasyâśaraṇasyâparāyaṇasya nânyat trāṇaṃ nânyat parāyaṇam anyatra dharmāt |<BR>
<BR>
tasmāt tarhi te mahārājânityatânudarśinā bhavitavyaṃ kṣayavyayânudarśinā bhavitavyaṃ maraṇabhayabhītena |<BR>
<BR>
dharmeṇâiva te mahārāja rājyaṃ kārayitavyaṃ nâdharmeṇa |<BR>
<BR>
[ Bendall ed p208 ---> ]<BR>
<BR>
tat kasya hetoḥ |<BR>
<BR>
asyâpi te mahārājâtmabhāvasyâivaṃ suciram api parirakṣitasya suciram api śucinā praṇītena khādanīyabhojanīyâsvādanīyena saṃtarpitasya saṃpravāritasya |<BR>
<BR>
kṣutapipāsāparigatasya kālakriyā bhaviṣyati |<BR>
<BR>
evaṃ kāśikauśeyadūkūlapattrôrṇākṣaumâdibhir vastraviśeṣair ācchāditasya caramaśayanâvasthitasya vividhasvedâmbuklinnamalinavasanâvṛtasya kālakriyā bhaviṣyati |<BR>
<BR>
evam api te mahārāja snānânulepanavāsadhūpapuṣpasurabhigandhasyâtmabhāvasya na cireṇa durgandhatā bhaviṣyati |<BR>
<BR>
evaṃ stry-āgāramadhyagatasyâpi te strīgaṇaparivṛtasya nānāvādyagītatūryanādyair upagīyamānasya sumanasaḥ krīḍato ramamāṇasya paricārayato maraṇabhayabhītasyâtīva duṣkhadaurmanasyābhyāṃ kālakriyā bhaviṣyati |<BR>
<BR>
evam api te mahārāja gṛheṣûpalepanôpalipteṣu susthāpitârgaleṣu supihitavātâyaneṣu bahugandhadhūpapuṣpatailavartiprajvāliteṣv āsaktapaṭṭadāmakalāpeṣu muktakusumâvakīrṇeṣu gandhaghaṭikānirdhūpiteṣu anyastapādapīṭhapaṭikâstaraṇagoṇikâstaraṇakācalindikaprāvaraṇasântarôchadapaṭikôbhayakṛtôpadhāneṣu paryaṅkeṣu śayitvā |<BR>
<BR>
punaś ca śṛgālakākagṛdhramṛtakaḍevaramāṃsâsthikeśarudhiravaśâkule paramabībhatse śmaśāne gataceṣṭasyâtmabhāvaḥ pṛthivyām avaśaḥ śeṣyate |<BR>
<BR>
evam api te mahārāja gajaskandhâśvapṛṣṭharathâbhirūḍhasya śaṅkhapaṭaheṣv āhanyamāneṣu chatreṇa dhāryamāṇena bālavyajanena vījaya-<BR>
<BR>
[ Cambridge MS f97a ---> ]<BR>
<BR>
mānasyânekahastyaśvarathapadātibhir anuyātasyâñjaliśatasahasrair namaskriyamāṇasya |<BR>
<BR>
nirgamanam anubhūya na cirān niśceṣṭasya mṛtaśayanâbhirūḍhasya caturbhiḥ puruṣair utkṣiptasya dakṣiṇena nagaradvāreṇa nirṇītasya mātāpitṛbhrātṛbhaginībhāryāputraduhitṛvayasyadāsīdāsakarmakarapauruṣeyaiḥ śokagatahṛdayair vikṣiptakeśair utkṣiptabhujaiḥ sôrastāḍaṃ paramakaruṇaṃ |<BR>
<BR>
hā putra hā nātha hā tāta hā svāminn ity ākrandamānaiḥ paurajānapadaiḥ saparibhāvadṛśyamānasya śmaśānaṃ nītasya punaḥ kākagṛdhraśvaśṛgālâdibhir bhakṣitasya tāny asthīny agninā vā dagdhāni pṛthivyāṃ vā nikhā-<BR>
<BR>
[ Bendall ed p209 ---> ]<BR>
<BR>
nitāni adbhir vā klinnāni vātâtāpavarṣair vā cūrṇīkṛtāni digvidikṣu prakṣiptāni tatrâiva pūtabhavam āyāsyanti |<BR>
<BR>
evam anityāḥ sarvasaṃskārâivam adhruvêti vistaraḥ ||<BR>
<BR>
tatra kleśāḥ prādhānyena rāgadveṣamohā yasyâiṣām ekatarasya tāvat pratipakṣam ādau bhāvayet tannidānaṃ ca varjayet ||<BR>
<BR>
tatrâryaratnameghe tāvad āha |<BR>
<BR>
sa rāgasya pratipakṣaṃ bhajate |<BR>
<BR>
rāgôtpattipratyayāṃś ca varjayati |<BR>
<BR>
katamaś ca sa rāgasya pratipakṣaḥ |<BR>
<BR>
katame ca te rāgôtpattipratyayāḥ |<BR>
<BR>
aśubhābhāvanârāgasya pratipakṣaḥ |<BR>
<BR>
janapadakalyāṇīrāgôtpattipratyayaḥ |<BR>
<BR>
katamā ca sâśubhābhāvanā |<BR>
<BR>
yad uta santy asmin kāye keśā romāṇi nakhā dantā rajo malaṃ tvak māṃsâsthi snāyuḥ śirā vṛkkā hṛdayaṃ plīhakaḥ klomakaḥ |<BR>
<BR>
antrāṇy antraguṇâmâśayaḥ pakvâśayaḥ |<BR>
<BR>
audaryakaṃ yakṛt purīṣam aśru svedaḥ kheṭaḥ siṅghāṇakaṃ vasā lasikā majjā medaḥ pittaṃ śleśmā pūyaṃ śoṇitaṃ mastakaṃ mastakaluṅgaṃ*prasrāvaḥ |<BR>
<BR>
eṣu ca vastuṣu bodhisatvôpaparīkṣaṇajātīyo bhavati |<BR>
<BR>
tasyâivam upaparīkṣamāṇasyâivaṃ bhavati |<BR>
<BR>
yo 'pi tāvat syād bālo mūḍhaḥ abhavyo 'kuśalaḥ so 'pi tāvad etāni vastūni<BR>
<BR>
[ Bendall ed p210 ---> ]<BR>
<BR>
jñātvā rāgacittaṃ nôtpādayet |<BR>
<BR>
prāg eva saprajñajātīyaḥ |<BR>
<BR>
evaṃ hi bodhisatvo 'śubhābhāvanābahulo bhavatîti ||<BR>
<BR>
bhagavatyām apy uktaṃ |<BR>
<BR>
punar aparaṃ subhūte bodhisatvo mahāsatvaḥ prajñāpāra-<BR>
<BR>
[ Cambridge MS f97b ---> ]<BR>
<BR>
mitāyāṃ carann imam evaṃ kāyaṃ yathābhūtaṃ prajānāti |<BR>
<BR>
tad yathâpi nāma subhūte goghātako vā goghātakântevāsī vā gāṃ hatvā tīkṣṇena śastreṇa catvāri phalakāni kṛtvā pratyavekṣate sthito 'thavā niṣaṇṇaḥ |<BR>
<BR>
evam eva subhūte bodhisatvaḥ prajñāpāramitāyāṃ carann imam eva kāyaṃ dhātuśo yathābhūtaṃ prajānāti |<BR>
<BR>
asty asmin kāye pṛthivīdhātur abdhātur api tejodhātur api vāyudhātur apîti |<BR>
<BR>
pe ||<BR>
<BR>
punar apy āha |<BR>
<BR>
tad yathâpi subhūte karṣakasya mūtoḍī pūrṇā nānādhānyānāṃ śālīnāṃ vrīhīṇāṃ tilānāṃ taṇḍulānāṃ mudrānāṃ māṣāṇāṃ yavānāṃ godhūmānāṃ maśūrāṇāṃ sarṣapāṇāṃ |tān etān cakṣuṣmān puruṣaḥ pratyavekṣamāṇaḥ |<BR>
<BR>
evaṃjātīyād ayaṃ śālir ayaṃ vrīhir amī tilâmī taṇḍulâmī mudrâmī māṣā yavâmī  godhūmâmī maśūrâmī sarṣapêti ||<BR>
<BR>
evam eva bodhisatvo mahāsatvaḥ prajñāpāramitāyāṃ carann imam eva kāyam ūrddhvaṃ pādatalād adhaḥ keśamastakanakharomatvak romaparyantaṃ pūrṇaṃ nānāprakārasyâśucer yathābhūtaṃ pratyavekṣate |<BR>
<BR>
santy asmin kāye keśā romāṇi nakhā yāvan mastakaṃ mastakaluṅgam akṣigūthaṃ karṇagūtham iti ||<BR>
<BR>
pe ||<BR>
<BR>
punar aparaṃ subhūte bodhisatvaḥ śmaśānagataḥ paśyati nānārūpāṇi mṛtaśarīrāṇi śmaśāne 'paviddhāni śavaśayane ujjhitāni ekâhamṛtāni vā dvyahamṛtāni vā tryahamṛtāni vā caturahamṛtāni vā pa-<BR>
<BR>
[ Bendall ed p211 ---> ]<BR>
<BR>
ñcâhamṛtāni vā vyādhmātakāni vinīlakāni vipūyakāni vipaṭhyakāni |<BR>
<BR>
sêmam eva kāyaṃ tatrôpasaṃharati |<BR>
<BR>
ayam api kāyâivaṃdharmâivaṃsvabhāvaḥ |<BR>
<BR>
etāṃ dharmatām avyativṛttae iti ||<BR>
<BR>
evaṃ hi subhūte bodhisatvo mahāsatvaḥ prajñāpāramitāyāṃ caran bahirdhā kāye kāyânudarśī viharati ||<BR>
<BR>
pe ||<BR>
<BR>
punar aparaṃ yadā mṛtaśarīrāṇi śmaśāne utsṛṣṭāni paśyati |<BR>
<BR>
ṣaḍrātramṛtāni kākair vā khādyamānāni kurarair vā gṛdhrair vā śvabhir vā śṛgālair vā tato 'nyair vā nānāvidhaiḥ prāṇakajātaiḥ khādyamānāni<BR>
<BR>
[ Cambridge MS f98a ---> ]<BR>
<BR>
sêmam eva kāyaṃ tatrôpasaṃharati |<BR>
<BR>
ayam api kāyâivaṃdharmâivaṃsvabhāvaḥ |<BR>
<BR>
etāṃ dharmatāṃ na vyativṛttae iti ||<BR>
<BR>
punar aparaṃ yadā mṛtaśarīrāṇi paśyati śmaśāne utsṛṣṭāni vikhāditāny aśucīni durgandhāni |<BR>
<BR>
sêmam eva kāyaṃ tatrôpasaṃharatîti pūrvavat ||<BR>
<BR>
pe ||<BR>
<BR>
punar aparaṃ yadā paśyati mṛtaśarīrāṇi śivapathikāyām asthisaṃkalikāṃ māṃsaśoṇitamrakṣitāṃ snāyuvinibaddhāṃ |sa tatrêmam eva kāyam iti pūrvavat ||<BR>
<BR>
punar aparaṃ yadā mṛtaśarīrāṇi paśyati śivapathikāyām asthisaṃkalībhūtāni apagatamāṃsaśoṇitasnāyubandhanāni |<BR>
<BR>
sêmam eva kāyam iti pūrvavat ||<BR>
<BR>
punar aparaṃ yadā paśyati śivapathikāyām asthīni digvidikṣu kṣiptāni |<BR>
<BR>
yad utânyena pādâsthīni |<BR>
<BR>
anyena jaṅghâsthīni |<BR>
<BR>
anyena côrvasthīni |<BR>
<BR>
anyena śroṇikaṭāhakaṃ |<BR>
<BR>
[ Bendall ed p212 ---> ]<BR>
<BR>
anyena pṛṣṭhavaṃśam anyena pārśvakâsthīni |<BR>
<BR>
anyena grīvâsthīni |<BR>
<BR>
anyena bāhvasthīni |<BR>
<BR>
sêmam eva kāyam upasaṃharatîti pūrvavat ||<BR>
<BR>
pe ||<BR>
<BR>
punar aparaṃ yadā paśyati śivapathikāyām asthīny anekavārṣikāṇi vātânupariśoṣitāni śaṅkhasannibhāni |<BR>
<BR>
imam eva kāyaṃ tatrôpasaṃharatîti pūrvavat |<BR>
<BR>
ayam api kāyâivaṃdharmâivaṃsvabhāvâitāṃ dharmatāṃ na vyativṛttae iti ||<BR>
<BR>
punar aparaṃ subhūte bodhisatvo mahāsatvaḥ prajñāpāramitāyāṃ caran yadā paśyati śivapathikāyām asthīny anekavārṣikāṇi tirobhūtāni nīlāni kapotavarṇāni pūtīni cūrṇakajātāni pṛthivyāṃ pāṃsunâsamasamībhūtāni sêmam eva kāyaṃ tatrôpasaṃharati ayam api kāyâivaṃdharmâivaṃsvabhāvaḥ |<BR>
<BR>
etāṃ dharmatāṃ na vyativṛttae iti ||<BR>
<BR>
eṣa tāvat samāsato rāgasya samudācārapratipakṣaḥ |<BR>
<BR>
dveṣasya maitrī pratipakṣaḥ |<BR>
<BR>
apriyasatvâdarśanaṃ ca |<BR>
<BR>
tena vā saha bhojanâdyekârthatayâprītyutpādanaṃ tatra parasukhasyâśaṃsā prārthanā tṛṣṇâbhinandanaṃ maitrī |<BR>
<BR>
kāmarāgapratyupakārahetubhyām akliṣṭaḥ snehêty arthaḥ ||<BR>
<BR>
sā trividhâryâkṣayamatisūtre 'bhihitā |<BR>
<BR>
satvârambaṇā mai-<BR>
<BR>
[ Cambridge MS f98b ---> ]<BR>
<BR>
trī prathamacittôtpādikānāṃ bodhisatvānāṃ |<BR>
<BR>
dharmârambaṇā caryāpratipannānāṃ bodhisatvānāṃ |<BR>
<BR>
anārambaṇā maitrī anutpattikadharmakṣāntipratilabdhānāṃ bodhisatvānām iti ||punar buddhârambaṇā bodhisatvârambaṇā śrāvakapratyekabuddhârambaṇā satvârambaṇā ca |<BR>
<BR>
tatra satvârambaṇāyāḥ pūrvaṃ priye satve hitasukhôpasaṃhārān na dhyānam abhyasya |<BR>
<BR>
tatsame maitrīm upasaṃharet |<BR>
<BR>
tataḥ pariciteṣu |<BR>
<BR>
tatôdāsīneṣu |<BR>
<BR>
tataḥ samīpavāsiṣu |<BR>
<BR>
tataḥ svagrāmavāsiṣu |<BR>
<BR>
[ Bendall ed p213 ---> ]<BR>
<BR>
evaṃ paragrāme ca |<BR>
<BR>
evaṃ yāvad ekāṃ diśam adhimucya spharitvôpasaṃpadya viharati |<BR>
<BR>
evaṃ daśasu dikṣu |<BR>
<BR>
buddhâdyārambaṇāyās tv ayaṃ prayāso nâsti ||sā ca vajradhvajapariṇāmanāyām uktā |<BR>
<BR>
sa bodhisatvacaryāyāṃ caran yāvanti kānicid dṛśyante rūpāṇi manojñāni vā pratikūlāni vā |<BR>
<BR>
evaṃ śabdā gandhā rasā spraṣṭavyā dharmā manojñā vā pratikūlā vā |<BR>
<BR>
anavadyā viśuddhāḥ kalyāṇôdāraprabhāsvarā vā yena saumanasyaṃ jāyate |<BR>
<BR>
sukham avakrāmati |<BR>
<BR>
prasādo jāyate |<BR>
<BR>
prītiḥ saṃbhavati |<BR>
<BR>
prāmodyaṃ saṃtiṣṭhate |<BR>
<BR>
harṣaḥ prādurbhavati |<BR>
<BR>
daurmanasyaṃ nivartate |<BR>
<BR>
cittakalyatā prādurbhavati |<BR>
<BR>
cittaṃ karmaṇyaṃ bhavati |<BR>
<BR>
āśayo mṛdubhavati |<BR>
<BR>
indriyāṇi prahlādaṃ gacchanti |<BR>
<BR>
satatasukhaṃ saṃvedayamānâivaṃ pariṇāmayati |<BR>
<BR>
sarvabuddhānām etayā pariṇāmanayā bhūyasyā mātrayā te buddhā bhagavanto 'cintyena buddhavihārasukhena samanvāgatā bhavantv atulyena buddhasamādhisukhena susaṃgṛhītā bhavantv anantasukhena bhūyasyā mātrayôpastabdhā bhavantu |<BR>
<BR>
apramāṇena buddhavimokṣasukhena samanvāgatā bhavantu |<BR>
<BR>
aprameyeṇa buddhaprātihāryasukhena susaṃgṛhītā bhavantu |<BR>
<BR>
acintyena buddhâsaṃgavihārasukhena suparigṛhītā bhavantu |<BR>
<BR>
durāsadena bu-<BR>
<BR>
[ Bendall ed p214 ---> ]<BR>
<BR>
ddhavṛṣabhitasukhenâbhichannā bhavantu |<BR>
<BR>
aprameyeṇa buddhabalasukhenâtyantasukhitā bhavantu |<BR>
<BR>
sarvaveditaśāntenânutpattisukhenâdhikārasukhā bhavantu |<BR>
<BR>
asaṃgavihārasatatasamāhitena tathāgatasukhenâdvayasamudā-<BR>
<BR>
[ Cambridge MS f99a ---> ]<BR>
<BR>
cāreṇâvikopitasukhā bhavantu ||evaṃ bodhisatvas tatkuśalamūlaṃ tathāgateṣu pariṇamayya bodhisatveṣu pariṇamayati |<BR>
<BR>
yad idam aparipūrṇānām abhiprāyāṇāṃ paripūrṇāya pariṇamayati |<BR>
<BR>
apariśuddhānāṃ sarvajñatâdhyāśayānāṃ pariśuddhaye |<BR>
<BR>
apariniṣpannānāṃ sarvapāramitānāṃ pariniṣpattaye |<BR>
<BR>
vajrôpamasya bodhicittôtpādasyâdhiṣṭhānāya |<BR>
<BR>
anivartyasya sarvajñatāsaṃnāhasyâpratiprasrabdhaye |<BR>
<BR>
bodhisatvānāṃ kuśalamūlānāṃ mārgaṇatāyai |<BR>
<BR>
sarvajagatsamatāsthitasya mahāpraṇidhānasya paripūraye |<BR>
<BR>
sarvabodhisatvavihārāṇām adhigamāya |<BR>
<BR>
sarvabodhisatvêndriyāṇāṃ tīkṣṇâbhijñatāyai |<BR>
<BR>
sarvabodhisatvakuśalamūlānāṃ sarvajñatāsparśanatāyai ||<BR>
<BR>
sâivaṃ tatkuśalamūlaṃ bodhisatvānām arthāya pariṇamayya buddhaśāsanâvacareṣu sarvaśrāvakapratyekabuddheṣu tatkuśalamūlam evaṃ pariṇāmayati |<BR>
<BR>
te kecit satvâikâcchaṭâsaṃhātamātram api buddhaśabdaṃ sṛṇvati |<BR>
<BR>
dharmaśabdaṃ vâryasaṃghaparyupāsanaṃ vā kurvanti teṣāṃ tatkuśalamūlam anuttarāyai samyaksaṃbodhaye pariṇāmayati buddhânusmṛtiparipūryai pariṇāmayati |<BR>
<BR>
dharmânusmṛtiprayogatāyai pariṇāmayati |<BR>
<BR>
āryasaṃghagauravāya pariṇāmayati |<BR>
<BR>
acirahitabuddhadarśanatāyai pariṇāmayati |<BR>
<BR>
cittapariśuddhaye pariṇāmayati |<BR>
<BR>
buddhadharmaprativedhāya pariṇāmayati |<BR>
<BR>
aprameyaguṇapratipattaye pariṇāmayati |<BR>
<BR>
sarvâbhijñākuśalapariśuddhaye pariṇāmayati |<BR>
<BR>
dharmavimativinivartanāya pariṇāmayati |<BR>
<BR>
yathā buddhaśāsanâvacareṣu pariṇāmayati |<BR>
<BR>
śrāvakapratyekabuddheṣu ca tathā bodhisatvaḥ sarvasatveṣu tatkuśala-<BR>
<BR>
[ Bendall ed p215 ---> ]<BR>
<BR>
mūlaṃ pariṇāmayati ||<BR>
<BR>
yad idaṃ nairayikamārgavinivartanāya pariṇāmayati |<BR>
<BR>
tiryagyonivyavacchedāya pariṇāmayati |<BR>
<BR>
yamalokôpacchedasukhāya pariṇāmayati |<BR>
<BR>
niravaśeṣasarvâpāyagatyupapattivyavacchedāya pariṇāmayati ||<BR>
<BR>
teṣāṃ ca sarvasatvānām anuttarabodhichandavivardhanatāyai pariṇā-<BR>
<BR>
[ Cambridge MS f99b ---> ]<BR>
<BR>
mayati |<BR>
<BR>
adhyāśayasarvajñatācittalābhāya pariṇāmayati |<BR>
<BR>
sarvabuddhadharmâpratikṣepāya pariṇāmayati |<BR>
<BR>
atyantasukhasarvajñatābhūmisaṃvartanāya pariṇāmayati |<BR>
<BR>
atyantasarvasatvaviśuddhaye pariṇāmayati |<BR>
<BR>
sarvasatvānām anantajñānâdhigamāya pariṇāmayati |<BR>
<BR>
pe ||<BR>
<BR>
tasya yat kiñcic cīvarapiṇḍapātaśayanâsanaglānapratyayabhaiṣajyagamanâgamanaśarīrôpasthānaniṣadyâdiniṣevaṇâyatanānāṃ pravartanakarmêryāpathâdhiṣṭhānam īryāpathasyâvikopanaṃ kāyakarma vākkarma manaskarma sacuritaṃ ṣaṇṇām indriyāṇāṃ saṃvaraḥ svaśarīrâchādanamardanasnānakarma |<BR>
<BR>
aśitapītakhāditaṃ saṃmiñjitaprasāritâvalokitavilokitasuptajāgaritasvaśarīragatôpasthānaṃ sarvam etad bodhisatvasya sarvajñatâlambanaprayuktasya na kiñcid apariṇāmitaṃ sarvajñatāyāṃ sarvasatvahitasukhacittasya ||<BR>
<BR>
pe ||sarvajagatparitrāṇamanaso nityôdyuktakuśalamūlasya madapramādavyativṛttasya ||<BR>
<BR>
pe ||sarvakleśaparāṅmukhasya sarvabodhisatvânuśikṣaṇacetasaḥ sarvajñatāmārgâpratihatasya jñānabhūminiṣevaṇasya paṇḍitasaṃvāsâbhiratasya |<BR>
<BR>
pe ||<BR>
<BR>
madhukarêva kuśalamūlasaṃbharaṇasya sarvajagaduccalitasantānasyânabhiniviṣṭasarvasaṃskārasya |<BR>
<BR>
pe ||antaśaḥ śvasv api tad anyeṣv api tiryagyonigateṣv ekâudanônmiñjitam ekâlopaṃ vā parityajati |<BR>
<BR>
sugatāv upapattiṣu tat sarvaṃ teṣām eva hitāya teṣām eva parimocanāya pariṇāmayati |<BR>
<BR>
tasyās tiryagyones tasmād duṣkhârṇavāt tasmād duṣkhôpādānāt tasmād duṣkhaskandhāt tasmād duṣkhāvedanāyāḥ |<BR>
<BR>
tasmād duṣkhôpacayāt tasmād duṣkhâbhisaṃskā-<BR>
<BR>
[ Bendall ed p216 ---> ]<BR>
<BR>
rāt tasmād duṣkhanidānāt tato duṣkhamūlāt tasmād duṣkhâyatanāt teṣāṃ satvānāṃ vinivartanāya pariṇāmayati tadārambaṇena ca sarvasatvârambaṇīkaroti manasikaroti |<BR>
<BR>
tatra kuśalamūle pūrvaṅgamīkaroti |<BR>
<BR>
yad idaṃ sarvajñatāyāṃ pariṇāmayati |<BR>
<BR>
[ Cambridge MS f100a ---> ]<BR>
<BR>
bodhicittôtpādena pratigṛhṇāti |<BR>
<BR>
tatra kuśalamūlam upanayati |<BR>
<BR>
saṃsārakāntārād vinivartayati |<BR>
<BR>
anāvaraṇena buddhasukhenâbhimukhīkaroti |<BR>
<BR>
saṃsārasāgarād unmajjayati |<BR>
<BR>
buddhadharmaprayuktāya maitryā spharatîty ādi ||<BR>
<BR>
imāś ca suvarṇabhāsôktā maitrīkaruṇāgarbhā gāthāḥ sarvâdarataḥ samanvāhṛtya bhāvayitavyântaśo vacasâpi ||<BR>
<BR>
suvarṇabhāsôttamadundubhena śāmyantu duṣkhās trisahasraloke |<BR>
<BR>
apāyaduṣkhā yamalokaduṣkhā dāridryaduṣkhāś cêha triloke ||<BR>
<BR>
anena cô dundubhighoṣanādinā śāmyantu sarvavyasanāni loke |<BR>
<BR>
bhavantu satvā hy abhayâhatā tathā yathâbhayāḥ śāntabhayāḥ munîndrāḥ ||<BR>
<BR>
yathâiva sarvâryaguṇôpapannāḥ saṃsārasarvajñamahāsamudrāḥ |<BR>
<BR>
tathâiva bhontū guṇasāgarāḥ prajāḥ samādhibodhyaṅgaguṇair upetāḥ ||<BR>
<BR>
anena cô dundubhighoṣanādinā bhavantu brahmasvara sarvasatvāḥ |<BR>
<BR>
spṛśantu buddhatvavarâgrabodhiṃ pravartayantū śubhadharmacakram ||<BR>
<BR>
[ Bendall ed p217 ---> ]<BR>
<BR>
tiṣṭhantu kalpāni acintiyāni deśentu dharmaṃ jagato hitāya |<BR>
<BR>
hanantu kleśān vidhamantu duṣkhān samentu rāgaṃ tatha doṣa moham ||<BR>
<BR>
ye satva tiṣṭhanti apāyabhūmau ādīptasaṃprajvalitâsthigātrāḥ |<BR>
<BR>
śṛṇvantu te dundubhisaṃpravāditaṃ namo 'stu buddhāya bhaṇantu vācam ||<BR>
<BR>
jātismarāḥ satvā bhavantu sarve jātīśataṃ jātisahasrakoṭyaḥ |<BR>
<BR>
anusmarantū satataṃ munîndrān śṛṇvantu teṣāṃ vacanaṃ hy udāraṃ ||<BR>
<BR>
anena cô dundubhighoṣanādinā labhantu buddhehi samāgamaṃ sadā |<BR>
<BR>
vivarjayantū khalu pāpakarma carantu kuśalāni śubhakriyāṇi ||sarvatra kṣetreṣu ca sarvaprāṇināṃ sarve ca duṣkhāḥ praśamantu loke |<BR>
<BR>
ye satva vikalêndriyâṅgahīnāḥ te sarvi sakalêndriya bhontu sāṃpratam ||<BR>
<BR>
ye vyādhitā durbalakṣīṇagātrā nistrāṇabhūtāḥ śayitā diśāsu |<BR>
<BR>
te sarvi mucyantu ca vyādhito laghu labhantu cârogya balêndriyāṇi ||<BR>
<BR>
ye rājacaurabhaṭa tarjita vadhyaprāptā nānāvidhair bhayaśatair vyasanôpapannāḥ |<BR>
<BR>
te sa-<BR>
<BR>
[ Cambridge MS f100b ---> ]<BR>
<BR>
rvi satva vyasanâgataduṣkhitā hi mucyantu tair bhayaśataiḥ paramaiḥ sughoraiḥ ||<BR>
<BR>
[ Bendall ed p218 ---> ]<BR>
<BR>
ye tāḍitā bandhanabaddhapīḍitā vividheṣu vyasaneṣu ca saṃsthitāhi |<BR>
<BR>
anekâyāsasahasrâkulā vicitrabhayadāruṇaśokaprāptāḥ || te sarvi mucyantv iha bandhanebhyaḥ saṃtāḍitā mucyiṣu tāḍanebhyaḥ |<BR>
<BR>
vadhyāś ca saṃyujyiṣu jīvitena vyasanâgatā nirbhaya bhontu sarve ||ye satva kṣuttarṣapipāsapīḍitā labhantu te bhojanapānacitram |<BR>
<BR>
andhāś ca paśyantu vicitrarūpāṃ badhirāś ca śṛṇvantu manojñaghoṣān ||nagnāś ca vastrāṇi labhantu citrāṃ daridrasatvāś ca nidhiṃ labhantu |<BR>
<BR>
prabhūtadhanadhānyavicitraratnaiḥ sarve ca satvāḥ sukhino bhavantu ||mā kasyacid bhāvatu duṣkhavedanāḥ saukhyânvitāḥ satva bhavantu sarve |<BR>
<BR>
abhirūpaprāsādikasaumyarūpâneka sukha saṃcita nitya bhontu ||manasânnapānāḥ susamṛddhapuṇyāḥ saha cittamātreṇa bhavantu teṣāṃ |<BR>
<BR>
vīṇā mṛdaṅgāḥ paṇavāḥ sughoṣakāḥ utsā sarāḥ puṣkariṇī taḍāgāḥ ||<BR>
<BR>
suvarṇapadmôtpalapadminīś ca saha cittamātreṇa bhavantu teṣām |<BR>
<BR>
gandhaṃ ca mālyaṃ ca vilepanaṃ ca vāsaś ca cūrṇaṃ kusumaṃ vicitram ||triṣkālavṛkṣebhi pravarṣayantu gṛhṇantu te satva bhavantu hṛṣṭāḥ |<BR>
<BR>
kurvantu pūjāṃ daśasū diśāsu acintiyāṃ sarvatathāgatānām ||<BR>
<BR>
[ Bendall ed p219 ---> ]<BR>
<BR>
sa bodhisatvān atha śrāvakāṇāṃ dharmasya bodhi pratisṛṣṭi tasya |<BR>
<BR>
nīcāṃ gatiṃ satva vivarjayantu bhavantu aṣṭâkṣaṇavītivṛttāḥ ||<BR>
<BR>
āsādayantū jinarājam uttamaṃ labhantu buddhehi samāgamaṃ sadā |<BR>
<BR>
sarvā striyo nitya narā bhavantu śūrāś ca vīrā vidupaṇḍitāś ca ||te sarvi bodhāya carantu nityaṃ carantu te pāramitāsu ṣaṭsu |<BR>
<BR>
paśyantu buddhān daśasū diśāsu ratnadrumêndreṣu sukhôpaviṣṭān |<BR>
<BR>
vaiḍūryaratnâsanasaṃniṣaṇṇān dharmāṃś ca śṛṇvantu prakāśyamānān |<BR>
<BR>
iti ||<BR>
<BR>
eṣā saṃkṣepato maitrī ||<BR>
<BR>
dveṣasamudācārapratipakṣaḥ ||<BR>
<BR>
mohânuśayasya pratītyasamutpādadarśanaṃ pratipakṣaḥ ||<BR>
<BR>
tatra pratītyasamutpādaḥ śālistambasūtre 'bhihitaḥ |<BR>
<BR>
tatrâdhyātmikasya pratītyasamu-<BR>
<BR>
[ Bendall ed p220 ---> ]<BR>
<BR>
tpādasya<BR>
<BR>
[ Cambridge MS f101a ---> ]<BR>
<BR>
hetûpanibandhaḥ katamaḥ |<BR>
<BR>
yad idam avidyāpratyayāḥ saṃskārā yāvaj jātipratyayaṃ jarāmaraṇam iti |<BR>
<BR>
avidyā cen nâbhaviṣyan nâiva saṃskārāḥ prājñāsyanta |<BR>
<BR>
evaṃ yāvad yadi jātir nâbhaviṣyan na jarāmaraṇaṃ prājñāsyata |<BR>
<BR>
atha satyām avidyāyāṃ saṃskārāṇām abhinirvṛttir bhavati |<BR>
<BR>
evaṃ yāvaj jātyāṃ satyāṃ jarāmaraṇasyâbhinirvṛttir bhavati |<BR>
<BR>
tatrâvidyāyā nâivaṃ bhavati |<BR>
<BR>
ahaṃ saṃskārān abhinirvartayāmîti |<BR>
<BR>
saṃskārāṇām apy evaṃ na bhavati |<BR>
<BR>
vayam avidyayâbhinirvṛttêti |<BR>
<BR>
evaṃ yāvaj jātyā nâivaṃ bhavati |<BR>
<BR>
ahaṃ jarāmaraṇam abhinirvartayāmîti |<BR>
<BR>
jarāmaraṇasyâpi nâivaṃ bhavati |<BR>
<BR>
ahaṃ jātyā nirvṛttêti |atha ca satyām avidyāyāṃ saṃskārāṇām abhinirvṛttir bhavati prādurbhāvaḥ |<BR>
<BR>
evaṃ yāvaj jātyāṃ satyāṃ jarāmaraṇasyâbhinirvṛttir bhavati prādurbhāvaḥ ||<BR>
<BR>
evam ādhyātmikasya pratītyasamutpādasya hetûpanibandho draṣṭavyaḥ ||katham ādhyātmikasya pratītyasamutpādasya pratyayôpanibandho draṣṭavyêti |<BR>
<BR>
ṣaṇṇāṃ dhātūnāṃ samavāyāt |<BR>
<BR>
katam eṣāṃ ṣaṇṇāṃ dhātūnāṃ samavāyāt |<BR>
<BR>
yad idaṃ pṛthivy-aptejovāyvākāśavijñānadhātūnāṃ samavāyād ādhyātmikasya pratītyasamutpādasya pratyayôpanibandho draṣṭavyaḥ ||tatrâdhyātmikasya pratītyasamutpādasya pṛthivīdhātuḥ katamêti |<BR>
<BR>
yo 'yaṃ kāyasya saṃśleṣataḥ kaṭhinabhāvam abhinirvartayaty ayam ucyate pṛthivīdhātuḥ |<BR>
<BR>
yaḥ kāyasyânuparigrahaṃ kṛtyaṃ karoti ayam ucyate 'bdhātuḥ |<BR>
<BR>
yaḥ kāyasyâśitapītabhakṣitaṃ paripācayati ayam ucyate tejodhātuḥ |<BR>
<BR>
yaḥ kāyasyâśvāsapraśvāsa-<BR>
<BR>
[ Bendall ed p221 ---> ]<BR>
<BR>
kṛtyaṃ karoty ayam ucyate vāyudhātuḥ |<BR>
<BR>
yaḥ kāyasyântaḥsauṣiryabhāvam abhinirvartayaty ayam ucyate ākāśadhātuḥ |<BR>
<BR>
yo nāmarūpam abhinirvartayati naḍakalāpayogena pañcavijñānakāyasaṃprayuktaṃ sâsravaṃ ca manovijñānam ayam ucyate vijñānadhātuḥ ||<BR>
<BR>
asatsu pratyayeṣu kāyasyôtpattir na bhavati |<BR>
<BR>
yadâdhyātmikaḥ pṛthivīdhātur avikalo bhavaty evam aptejovāyvākāśavijñānadhātavaś câvikalā bhavanti |<BR>
<BR>
tataḥ sarveṣāṃ samavāyāt kāyasyôtpattir bhavati ||<BR>
<BR>
tatra pṛthivīdhātor nâivaṃ bhavati |<BR>
<BR>
ahaṃ kāyasya kaṭhinabhāvam abhinirvartayāmîti |<BR>
<BR>
abdhātor nâivaṃ bhavati |<BR>
<BR>
ahaṃ kāyasyânuparigrahakṛtyaṃ karomîti |<BR>
<BR>
tejodhāto-<BR>
<BR>
[ Cambridge MS f101b ---> ]<BR>
<BR>
r nâivaṃ bhavati |<BR>
<BR>
ahaṃ kāyasyâśitapītakhāditaṃ paripācayāmîti |<BR>
<BR>
vāyudhātor nâivaṃ bhavati |<BR>
<BR>
ahaṃ kāyasyâśvāsapraśvāsakṛtyaṃ karomîti |<BR>
<BR>
ākāśadhātor nâivaṃ bhavati |<BR>
<BR>
ahaṃ kāyasyântaḥ saurṣiryaṃ karomîti |<BR>
<BR>
vijñānadhātor nâivaṃ bhavati |<BR>
<BR>
aham ebhiḥ pratyayair janitêti |<BR>
<BR>
atha ca satsv eṣu pratyayeṣu kāyasyôtpattir bhavati |<BR>
<BR>
tatra pṛthivīdhātur nâtmā na satvo na jīvo na jantur na manujo na mānavo na strī na pumān na napuṃsakaṃ |<BR>
<BR>
na câhaṃ |<BR>
<BR>
na mama |<BR>
<BR>
na câpy anyasya kasyacit |<BR>
<BR>
evam abdhātus tejodhātur vāyudhātur ākāśadhātur vijñānadhātur na satvo na jīvo na jantur na manujo na mānavo na strī na pumān na napuṃsakaṃ na câhaṃ na mama na câpy anyasya kasyacit ||tatrâvidyā katamā |<BR>
<BR>
yâiṣv eva ṣaṭsu dhātuṣv ekasaṃjñā piṇḍasaṃjñā nityasaṃjñā dhruvasaṃjñā śāśvatasaṃjñā sukhasaṃjñâtmasaṃjñā satvajīvamanujamānavasaṃjñā |<BR>
<BR>
ahaṃkāramamakāra-<BR>
<BR>
[ Bendall ed p222 ---> ]<BR>
<BR>
saṃjñā |<BR>
<BR>
evamādi vividham ajñānam iyam ucyate 'vidyêti |<BR>
<BR>
evam avidyāyāṃ satyāṃ viṣayeṣu rāgadveṣamohāḥ pravartante |<BR>
<BR>
tatra ye rāgadveṣamohā viṣayeṣv amī ucyante saṃskārêti |<BR>
<BR>
vastuprativijñaptir vijñānaṃ |<BR>
<BR>
vijñānasahajāś catvāro 'rūpiṇôpādānaskandhās tan nāmarūpaṃ |<BR>
<BR>
catvāri ca mahābhūtāni côpādāyôpādāya r ūpam aikadhyam abhisaṃkṣipya tan nāmarūpaṃ |<BR>
<BR>
nāmarūpasaṃniśritānîndriyāṇi ṣaḍāyatanaṃ |<BR>
<BR>
trayāṇāṃ dharmāṇāṃ saṃnipātaḥ sparśaḥ |<BR>
<BR>
sparśânubhavanā vedanā |<BR>
<BR>
vedanâdhyavasānaṃ tṛṣṇā |<BR>
<BR>
tṛṣṇā vaipulyam upādānaṃ |<BR>
<BR>
upādānanirjātaṃ punarbhavajanakaṃ karma |<BR>
<BR>
bhavaḥ |<BR>
<BR>
taddhetukaskandhaprādurbhāvo jātiḥ |<BR>
<BR>
skandhaparipāko jarā vināśo maraṇaṃ |<BR>
<BR>
mriyamāṇasya mūḍhasya svâbhiṣvaṅgasyântardāhaḥ śokaḥ |<BR>
<BR>
lālapyanaṃ paridevaḥ |<BR>
<BR>
pañcavijñānakāyasaṃprayuktam aśātânubhavanaṃ duṣkhaṃ |<BR>
<BR>
manasikārasaṃprayuktaṃ mānasaṃ duṣkhaṃ daurmanasyam |<BR>
<BR>
ye cânyae evamādayôpakleśās tae upāyāsāḥ ||<BR>
<BR>
pe ||<BR>
<BR>
punar aparaṃ tatve 'pratipattiḥ mithyā pratipattiḥ ajñānam avidyā |<BR>
<BR>
evam avidyāyāṃ satyāṃ-<BR>
<BR>
[ Bendall ed p223 ---> ]<BR>
<BR>
 trividhāḥ saṃskārāḥ abhinirvartante |<BR>
<BR>
puṇyôpagâpuṇyôpagâniñjya-<BR>
<BR>
[ Cambridge MS f102a ---> ]<BR>
<BR>
upagāś cêmae ucyante 'vidyāpratyayāḥ saṃskārêti |<BR>
<BR>
puṇyôpagānāṃ saṃskārāṇāṃ puṇyôpagam eva vijñānaṃ bhavati |<BR>
<BR>
apuṇyôpagānāṃ saṃskārāṇām apuṇyôpagam eva vijñānaṃ bhavati |<BR>
<BR>
āniñjyôpagānāṃ saṃskārāṇām āniñjyôpagam eva vijñānaṃ bhavati |<BR>
<BR>
idam ucyate saṃskārapratyayaṃ vijñānam iti |<BR>
<BR>
evaṃ nāmarūpaṃ |<BR>
<BR>
nāmarūpavivṛddhyā ṣaḍbhir āyatanadvāraiḥ kṛtyakriyāḥ pravartante |<BR>
<BR>
tan nāmarūpapratyayaṃ ṣaḍāyatanam ity ucyate |<BR>
<BR>
ṣaḍbhyâyatanebhyaḥ ṣaṭ sparśakāyāḥ pravartante 'yaṃ ṣaḍāyatanapratyayaḥ sparśêty ucyate |<BR>
<BR>
yajjātīyaḥ sparśo bhavati tajjātīyā vedanā pravartate |<BR>
<BR>
iyaṃ sparśapratyayā vedanêty ucyate |<BR>
<BR>
yas tāṃ vedayati viśeṣeṇâsvādayati |<BR>
<BR>
abhinandaty*adhyavasyaty atyadhitiṣṭhati |<BR>
<BR>
sā vedanāpratyayā tṛṣṇêty ucyate |<BR>
<BR>
āsvādanâbhinandanâdhyavasānaṃ |<BR>
<BR>
mā me priyarūpaśātarūpair viyogo bhavatv iti |<BR>
<BR>
aparityāgo bhūyo bhūyaś ca prārthanā |<BR>
<BR>
idaṃ tṛṣṇāpratyayam upādānam ity ucyate |<BR>
<BR>
evaṃ prārthayamānaḥ punarbhavajanakaṃ karma samutthāpayati kāyena vācā manasā |<BR>
<BR>
ayam upādānapratyayo bhavêty ucyate |<BR>
<BR>
yā karmanirjātānāṃ skandhānām abhinirvṛttiḥ sā bhavapratyayā jātir ity ucyate |<BR>
<BR>
yo jātyabhinirvṛttānāṃ skandhānām upacayaparipākād vināśo bhavati |<BR>
<BR>
tad idaṃ-<BR>
<BR>
[ Bendall ed p224 ---> ]<BR>
<BR>
 jātipratyayaṃ jarāmaraṇam ucyate ||<BR>
<BR>
pe ||<BR>
<BR>
evam ayaṃ dvādaśâṅgaḥ pratītyasamutpādo 'nyonyahetuko 'nyonyapratyayato |<BR>
<BR>
nâivânityo na nityo |<BR>
<BR>
na saṃskṛto nâsaṃskṛto |<BR>
<BR>
na vedayitā |<BR>
<BR>
na kṣayadharmo na nirodhadharmo |<BR>
<BR>
na virāgadharmo |<BR>
<BR>
anādikārapravṛtto 'nudbhinno 'nupravartate nadīsrotavat ||<BR>
<BR>
atha cêmāny asya dvādaśâṅgasya pratītyasamutpādasya catvāri aṅgāni saṃghātakriyāyai hetutvena pravartante |<BR>
<BR>
katamāni catvāri |<BR>
<BR>
yad uta |<BR>
<BR>
avidyā tṛṣṇā karma vijñānaṃ  ca |<BR>
<BR>
tatra vijñānaṃ bījasvabhāvatvena hetuḥ |<BR>
<BR>
karma kṣetrasvabhāvatvena hetuḥ |<BR>
<BR>
avidyā tṛṣṇā ca kleśasvabhāvatvena hetuḥ |<BR>
<BR>
karmakleśā vijñānabījaṃ saṃjanayanti |<BR>
<BR>
tatra karma vijñānabījasya kṣetrakāryaṃ karoti |<BR>
<BR>
tṛṣṇā vijñānabījaṃ snehayati |<BR>
<BR>
avidyā vijñānabījam avakirati |<BR>
<BR>
asatāṃ yeṣāṃ pratyayānāṃ bījasyâbhinirvṛttir na bhavati ||tatra karmaṇo nâivaṃ bhavati |<BR>
<BR>
ahaṃ vijñānabījasya kṣetrakāryaṃ karomîti |<BR>
<BR>
tṛṣṇāyâpi nâivaṃ bhavati |ahaṃ vijñānabījaṃ snehayāmîti |<BR>
<BR>
avidyāyâpi nâivaṃ bhavati |<BR>
<BR>
ahaṃ vijñānabījam avakirāmîti |<BR>
<BR>
vijñānabījasyâpi nâivaṃ bhavaty aham ebhiḥ pratyayair janitêti |<BR>
<BR>
api tu vijñānabīje karmakṣetrapratiṣṭhite tṛṣṇāsnehâbhiṣyandite 'vidyâvakīrṇe<BR>
<BR>
[ Cambridge MS f102b ---> ]<BR>
<BR>
tatra tatrôtpattyāyatanasandhau mātuḥ kukṣau virohati |<BR>
<BR>
nāma-<BR>
<BR>
[ Bendall ed p225 ---> ]<BR>
<BR>
rūpâṅkurasyâbhinirvṛttir bhavati |<BR>
<BR>
sa ca nāmarūpâṅkuro na svayaṃkṛto na parakṛto nôbhayakṛto nêśvarâdinirmito na kālapariṇāmito na câikakāraṇâdhīno nâpy ahetusamutpannaḥ |<BR>
<BR>
atha ca mātāpitṛsaṃyogād ṛtusamavāyād anyeṣāṃ ca pratyayānāṃ samavāyād āsvādânupraviddhaṃ vijñānabījaṃ mātuḥ kukṣau nāmarūpâṅkurabījam abhinirvartayati |<BR>
<BR>
asvāmikeṣu dharmeṣv amameṣv aparigraheṣv apratyarthikeṣv ākāśasameṣu māyālakṣaṇasvabhāveṣu hetupratyayānām avaikalyāt ||<BR>
<BR>
tad yathā pañcabhiḥ kāraṇaiś cakṣurvijñānam utpadyate |<BR>
<BR>
katamaiḥ pañcabhiḥ ||<BR>
<BR>
cakṣuś ca pratītya rūpaṃ câlokaṃ câkāśaṃ tajjaṃ ca manasikāraṃ ca pratītyôtpadyate cakṣurvijñānaṃ ||<BR>
<BR>
tatra cakṣurvijñānasya cakṣurāśrayakṛtyaṃ karoti |<BR>
<BR>
rūpam ārambaṇakṛtyaṃ karoti |<BR>
<BR>
āloko 'vabhāsakṛtyaṃ karoti |<BR>
<BR>
ākāśam anāvaraṇakṛtyaṃ karoti |<BR>
<BR>
tajjamanasikāraḥ samanvāhārakṛtyaṃ karoti |<BR>
<BR>
asatsv eṣu pratyayeṣu cakṣurvijñānaṃ nôtpadyate ||<BR>
<BR>
yadā cakṣur ādhyātmikam āyatanam avikalaṃ bhavati |<BR>
<BR>
evaṃ rūpâlokâkāśatajjamanasikārāś câvikalā bhavanti |<BR>
<BR>
tataḥ sarvasamavāyāc cakṣurvijñānasyôtpattir bhavati ||<BR>
<BR>
tatra cakṣuṣo nâivaṃ bhavati |<BR>
<BR>
ahaṃ cakṣurvijñānasyâśrayakṛtyaṃ karomîti |<BR>
<BR>
rūpasyâpi nâivaṃ bhavati |<BR>
<BR>
ahaṃ cakṣurvijñānasyârambaṇakṛtyaṃ karomîti |<BR>
<BR>
ālokasyâpi nâivaṃ bhavati |<BR>
<BR>
aham avabhāsakṛtyaṃ karomîti |<BR>
<BR>
ākāśasyâpi nâivaṃ bhavati |<BR>
<BR>
ahaṃ cakṣurvijñānasyânāvaraṇakṛtyaṃ karomîti |<BR>
<BR>
tajjamanasikārasyâpi nâivaṃ bhavati |<BR>
<BR>
ahaṃ cakṣurvijñānasya samanvāhārakṛtyaṃ karomîti |<BR>
<BR>
cakṣurvijñānasyâpi nâivaṃ bhavati |<BR>
<BR>
aham ebhiḥ pratyayair janitêti |<BR>
<BR>
atha ca punaḥ satsv eṣu pratyayeṣu cakṣurvijñānasyôtpattir bhavati prādurbhāvaḥ |<BR>
<BR>
evaṃ śeṣāṇām indriyāṇāṃ yathâyogaṃ kartavyaṃ ||<BR>
<BR>
tatra na kaścid dharmo 'smāl lokāt paraṃ lokaṃ saṃkrāmati |<BR>
<BR>
asti ca karmaphala-<BR>
<BR>
[ Bendall ed p226 ---> ]<BR>
<BR>
prativijñaptiḥ |<BR>
<BR>
hetupratyayānām avaikalyāt |<BR>
<BR>
yathā-<BR>
<BR>
[ Cambridge MS f103a ---> ]<BR>
<BR>
 agnir upādānavaikalyān na jvalati |<BR>
<BR>
evam eva karmakleśajanitaṃ vijñānabījaṃ tatra tatrôtpattyāyatanapratisandhau mātuḥ kukṣau nāmarūpâṅkuram abhinirvartayati |<BR>
<BR>
asvāmikeṣu dharmeṣv amameṣv aparigraheṣv apratyarthikeṣv ākāśasameṣu māyālakṣaṇasvabhāveṣu hetupratyayānām avaikalyāt ||<BR>
<BR>
tan nâdhyātmikaḥ pratītyasamutpādaḥ pañcabhiḥ kāraṇair draṣṭavyaḥ ||<BR>
<BR>
katamaiḥ pañcabhiḥ |<BR>
<BR>
na śāśvatato nôcchedato na saṃkrāntitaḥ |<BR>
<BR>
parīttahetuno vipulaphalâbhinirvṛttitas tatsadṛśânuprabandhataś cêti ||<BR>
<BR>
kathaṃ na śāśvatataḥ |<BR>
<BR>
yasmād anye māraṇântikāḥ skandhânyae 'upapattyaṃśikāḥ |<BR>
<BR>
na tu yae eva māraṇântikāḥ skandhās tae evâupapattyaṃśikāḥ skandhā |<BR>
<BR>
api tu māraṇântikāś ca skandhā nirudhyamānâupapattyaṃśikāḥ skandhāś ca prādurbhavanti |<BR>
<BR>
ato na śāśvatataḥ ||<BR>
<BR>
kathaṃ nôcchedataḥ |<BR>
<BR>
na ca niruddheṣu skandheṣu aupapattyaṃśikāḥ skandhāḥ prādurbhavanti nâpy aniruddheṣu |<BR>
<BR>
api tu māraṇântikāś ca skandhā nirudhyante 'upapattyaṃśikāś ca prādurbhavanti |<BR>
<BR>
tulādaṇḍônnāmâvanāmavat |<BR>
<BR>
ato nôcchedataḥ ||<BR>
<BR>
kathaṃ na saṃtrāntitaḥ |<BR>
<BR>
visadṛśāt satvanikāyād dhi sabhāgāḥ skandhā jātyantare 'bhinirvartante |<BR>
<BR>
ato na saṃkrāntitaḥ ||<BR>
<BR>
kathaṃ parīttahetuto vipulaphalâbhinirvṛttitaḥ parīttaṃ karma<BR>
<BR>
[ Bendall ed p227 ---> ]<BR>
<BR>
kriyate |<BR>
<BR>
vipulaḥ phalavipāko 'nubhūyate |<BR>
<BR>
ataḥ parīttahetuto vipulaphalâbhinivṛttiḥ ||<BR>
<BR>
kathaṃ tatsādṛśânuprabandhataḥ |<BR>
<BR>
yathā vedanīyaṃ karma kriyate |<BR>
<BR>
tathā vedanīyo vipāko 'nubhūyate |<BR>
<BR>
atas tatsadṛśânuprabandhataś cêti ||<BR>
<BR>
yaḥ kaścid bhadanta śāriputrêmaṃ pratītyasamutpādaṃ bhagavatā samyakpraṇītam evaṃ yathābhūtaṃ samyakprajñayā satatasamitam ajīvaṃ nirjīvaṃ yathāvad aviparītam ajātam abhūtam akṛtam asaṃskṛtam apratigham anāvaraṇaṃ śivam abhayam ahāryam avyayam avyupaśamam asvabhāvaṃ paśyati |<BR>
<BR>
asatyatas tucchata ṛktato 'sārato 'ghato 'nityato duṣkhataḥ śūnyato 'nātmanaś ca samanupaśyati |<BR>
<BR>
sa na pūrvântaṃ pratisarati |<BR>
<BR>
kim aham abhūvam atīte 'dhvany āho svin nâbhūvam atīte 'dhvani |<BR>
<BR>
ko nv aham abhūvam atīte 'dhvani ||<BR>
<BR>
aparântaṃ vā punar na pratisarati |<BR>
<BR>
kiṃ nu bhaviṣyāmy anāgate 'dhvany āho svin na bhaviṣyāmy anāgate 'dhvani |<BR>
<BR>
ko nu bhaviṣyāmîti |<BR>
<BR>
pratyutpannaṃ vā punar na pratisarati |<BR>
kiṃ svid idaṃ kathaṃ svid idaṃ |<BR>
<BR>
ke santaḥ ke bhaviṣyā-<BR>
<BR>
[ Cambridge MS f103b ---> ]<BR>
<BR>
mêti ||<BR>
<BR>
āryadaśabhūmake 'py uktaṃ |<BR>
<BR>
tatrâvidyātṛṣṇôpādānaṃ ca kleśavartmano 'vyavacchedaḥ |<BR>
<BR>
saṃskārā bhavaś ca karmavartmano 'vyavacchedaḥ |<BR>
<BR>
pariśeṣaṃ duṣkhavartmano 'vyavacchedaḥ |<BR>
<BR>
api tu khalu puna-<BR>
<BR>
[ Bendall ed p228 ---> ]<BR>
<BR>
r yad ucyate 'vidyāpratyayāḥ saṃskārêti |<BR>
<BR>
eṣā pūrvântiky- apekṣā ||vijñānaṃ yāvad vedanêti |<BR>
<BR>
eṣā pratyutpannâpekṣā |<BR>
<BR>
tṛṣṇā yāvad bhavêti |<BR>
<BR>
eṣâparântiky- apekṣâta*ūrddhvam asy pravṛttir iti ||<BR>
<BR>
pe ||<BR>
<BR>
tasyâivaṃ bhavati |<BR>
<BR>
saṃyogāt saṃskṛtaṃ pravartate |<BR>
<BR>
visaṃyogān na pravartate |<BR>
<BR>
sāmagryāḥ saṃskṛtaṃ pravartate |<BR>
<BR>
visāmagryā na pravartate |<BR>
<BR>
hanta vayam evaṃ bahudoṣaduṣṭaṃ saṃskṛtaṃ viditvâsya saṃyogasyâsyāś ca sāmagryā vyavacchedaṃ kariṣyāmo |<BR>
<BR>
na câtyantôpaśamaṃ sarvasaṃskārāṇām adhigamiṣyāmaḥ satvaparipācanatāyai |<BR>
<BR>
iti ||<BR>
<BR>
idaṃ saṃkṣepān mohaśodhanaṃ ||<BR>
<BR>
iti śikṣāsamuccaye cittaparikarma paricchedo dvādaśamaḥ ||<BR>
<BR>
<BR>
<BR>
Copyright (c) 2002 by Jens Braarvig - Oslo<BR>
<BR>
<BR>
<BR>
<BR>
<BR>
</body></html>
