Vasubandhu: Trisvabhavanirdesa
Based on the ed. by Stephen Anacker: Trisvabhavanirdesh.
Delhi: Motilal Banarsidass, 1986.


Input by members of the Sanskrit Buddhist Input Project.
With kind permission of the Digital Sanskrit Buddhist Canon Project
of Nagarjuna Institute, Nepal
and University of the West, Rosemead, California, USA
(www.uwest.edu/sanskritcanon)
Sastra section, text no. 19


___________________________________________________________________

THIS TEXT FILE IS FOR REFERENCE PURPOSES ONLY!   
COPYRIGHT AND TERMS OF USAGE AS FOR SOURCE FILE. 
                                       
Text converted to Classical Sanskrit Extended (CSX) encoding:
                                       
description             character  =ASCII   
                                       
long a                  à             224   
long A                  â             226   
long i                  ã             227   
long I                  ä             228   
long u                  å             229   
long U                  æ             230   
vocalic r               ç             231   
vocalic R               è             232   
long vocalic r          é             233   
vocalic l               ë             235   
long vocalic l          í             237   
velar n                 ï             239   
velar N                 ð             240   
palatal n               ¤             164   
palatal N               ¥             165   
retroflex t             ñ             241   
retroflex T             ò             242   
retroflex d             ó             243   
retroflex D             ô             244   
retroflex n             õ             245   
retroflex N             ö             246   
palatal s               ÷             247   
palatal S               ø             248   
retroflex s             ù             249   
retroflex S             ú             250   
anusvara                ü             252   
capital anusvara        ý             253   
visarga                 þ             254   

long e                  ¹             185   
long o                  º             186   
l underbar              ×             215   
r underbar              Ÿ             159   
n underbar              ­             173   
k underbar              É             201   
t underbar              Â             194   
                                       
Other characters of the CSX encoding table are not included.
Unless indicated otherwise, accents have been dropped in order 
to facilitate word search.             

For a comprehensive list of CSX and other GRETIL encodings 
and formats see:
www.sub.uni-goettingen.de/ebene_1/fiindolo/gretil/gretdiac.pdf
and
www.sub.uni-goettingen.de/ebene_1/fiindolo/gretil/gretdias.pdf
___________________________________________________________________




// namo ma¤ju÷riye kumàrabhåtàya //

àcàryavasubandhupraõãtaþ


Trisvabhàvanirde÷aþ (Tsn)

kalpitaþ paratantra÷ca pariniùpanna eva ca /
trayaþ svabhàvà dhãràõàü gambhãraj¤eyamiùyate // Tsn_1 //
yat khyàti paratantro 'sau yathà khyàti sa kalpitaþ /
pratyayàdhãnavçttitvàt kalpanàmàtrabhàvataþ // Tsn_2 //
tasya khyàturyathàkhyànaü yà sadàvidyamànatà /
j¤eyaþ sa pariniùpannasvabhàvo 'nanyathàtvataþ // Tsn_3 //
tatra kiü khyàtyasatkalpaþ kathaü khyàti dvayàtmanà /
tasya kà nàstità tena yà tatràdvayadharmatà // Tsn_4 //
asatkalpo 'tra ka÷cittaü yatastena hi kalpyate /
yathà ca kalpayatyartha tathàtyantaü na vidyate // Tsn_5 //
taddhetuphalabhàvena cittaü dvividhamiùyate /
yadàlayàkhyaü vij¤ànaü pravçttyàkhyaü ca saptadhà // Tsn_6 //
saükle÷avàsanàbãjai÷citatvàccittamucyate /
cittamàdyaü dvitãyaü tu citràkàrapravçttitaþ // Tsn_7 //
samàsato 'bhåtakalpaþ sa caiùa trividho mataþ /
vaipàkikastathà naimittiko 'nyaþ pràtibhàsikaþ // Tsn_8 //
prathamo målavij¤ànaü tadvipàkàtmakaü yataþ /
anyaþ pravçttivij¤ànaü dç÷yadçgvittivçttitaþ // Tsn_9 //
sadasattvàd dvayaikatvàt saükle÷avyavadànayoþ /
lakùaõàbhedata÷ceùñà svabhàvànàü gaübhãratà // Tsn_10 //
sattvena gçhyate yasmàdatyantàbhàva eva ca /
svabhàvaþ kalpitastena sadasallakùaõo mataþ // Tsn_11 //
vidyate bhràntibhàvena yathàkhyànaü na vidyate /
paratantro yatastena sadasallakùaõo mataþ // Tsn_12 //
advayatvena yaccàsti dvayasyàbhàva eva ca /
svabhàvastena niùpannaþ sadasallakùaõo mataþ // Tsn_13 //
dvaividhyàt kalpitàrthasya tadasattvaikabhàvataþ /
svabhàvaþ kalpito bàlairdvayaikatvàtmako mataþ // Tsn_14 //
prakhyànàd dvayabhàvena bhràntimàtraikabhàvataþ /
svabhàvaþ paratantràkhyo dvayaikatvàtmako mataþ // Tsn_15 //
dvayàbhàvasvabhàvatvàdadvayaikasvabhàvataþ /
svabhàvaþ pariniùpanno dvayaikatvàtmako mataþ // Tsn_16 //
kalpitaþ paratantra÷ca j¤eyaü saükle÷alakùaõam /
pariniùpanna iùñastu vyavadànasya lakùaõam // Tsn_17 //
asaddvayasvabhàvatvàt tadabhàvasvabhàvataþ /
svabhàvàt kalpitàjj¤eyo niùpanno 'bhinnalakùaõaþ // Tsn_18 //
advayatvasvabhàvatvàd dvayàbhàvasvabhàvataþ /
niùpannàt kalpita÷caiva vij¤eyo 'bhinnalakùaõaþ // Tsn_19 //
yathàkhyànamasadbhàvàt tathàsattvasvabhàvataþ /
svabhàvàt paratantràkhyànniùpanno 'bhinnalakùaõaþ // Tsn_20 //
asaddvayasvabhàvatvàd yathàkhyànàsvabhàvataþ /
niùpannàt paratantro 'pi vij¤eyo 'bhinnalakùaõaþ // Tsn_21 //
kramabhedaþ svabhàvànàü vyavahàràdhikàrataþ /
tatprave÷àdhikàràcca vyutpattyarthaü vidhãyate // Tsn_22 //
kalpito vyavahàràtmà vyavahartràtmako 'paraþ /
vyavahàrasamucchedasvabhàva÷cànya iùyate // Tsn_23 //
dvayàbhàvàtmakaþ pårvaü paratantraþ pravi÷yate /
tataþ pravi÷yate tatra kalpamàtramasaddvayam // Tsn_24 //
tato dvayàbhàvabhàvo niùpanno 'tra pravi÷yate /
tathà hyasàveva tadà astinàstãti cocyate // Tsn_25 //
trayo 'pyete svabhàvà hi advayàlambalakùaõàþ /
abhàvàdatathàbhàvàt tadabhàvasvabhàvataþ // Tsn_26 //
màyàkçtaü mantrava÷àt khyàti hastyàtmanà yathà /
àkàramàtraü tatràsti hastã nàsti tu sarvathà // Tsn_27 //
svabhàvaþ kalpito hastã paratantrastadàkçtiþ /
yastatra hastyabhàvo 'sau pariniùpanna iùyate // Tsn_28 //
asatkalpastathà khyàti målacittàd dvayàtmanà /
dvayamatyantato nàsti tatràstyàkçtimàtrakam // Tsn_29 //
mantravanmålavij¤ànaü kàùñhavattathatà matà /
hastyàkàravadeùñavyo vikalpo hastivad dvayam // Tsn_30 //
arthatattvaprativedhe yugapallakùaõatrayam /
parij¤à ca prahàõaü ca pràpti÷ceùñà yathàkramam // Tsn_31 //
parij¤ànupalambho 'tra hànirakhyànamiùyate /
upalambhanimittà tu pràptiþ sàkùàtkriyàpi sà // Tsn_32 //
dvayasyànupalambhena dvayàkàro vigacchati /
vigamàt tasya niùpanno dvayàbhàvo 'dhigamyate // Tsn_33 //
hastino 'nupalambha÷ca vigama÷ca tadàkçteþ /
upalambha÷ca kàùñhasya màyàyàü yugapad yathà // Tsn_34 //
viruddhadhãvàraõatvàd buddhyà vaiyarthyadar÷anàt /
j¤ànatrayànuvçtte÷ca mokùàpattirayatnataþ // Tsn_35 //
cittamàtropalambhena j¤eyàrthànupalambhatà /
j¤eyàrthànupalambhena syàccittànupalambhatà // Tsn_36 //
dvayoranupalambhena dharmadhàtåpalabhbhatà /
dharmadhàtåpalambhena syàd vibhutvopalambhatà // Tsn_37 //
upalabdhavibhutva÷ca svaparàrthaprasiddhitaþ /
pràpnotyanuttaràü bodhiü dhãmàn kàyatrayàtmikàm // Tsn_38 //

iti trisvabhàvanirde÷aþ samàptaþ //
kçtiràcàryavasubandhupàdànàmiti //