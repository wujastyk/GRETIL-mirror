<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Adyanatha: Anuttaraprakasapancasika</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Adyanatha:<BR>
Anuttaraprakasapancasika<BR>
Based on the edition by Mukundarama Shastri<BR>
Bombay : Tatva Vivechaka Press 1918<BR>
(Kashmir Series of Sanskrit Texts and Studies, 13)<BR>
<BR>
Input by Somadeva Vasudeva<BR>
<BR>
<BR>
TEXT WITH PADA-MARKERS<BR>
<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>
<BR>
PADA MARKERS<BR>
<BR>
For a four-pada verse:<BR>
........  $ ........  &<BR>
........  % ........  //<BR>
<BR>
For a six-pada verse:<BR>
........  $ ........  &<BR>
........  % ........  \<BR>
........  # ........  //<BR>
<BR>


<BR>
Ādyanātha: Anuttaraprakāśapañcāśikā<BR>
<BR>
<BR>
oṃ namo 'nuttaraprakāśaśaṅkarāya<BR>
<BR>
akṛtrimāhamāmarśa-  $ prakāśaikaghanaḥ śivaḥ  &<BR>
śaktyā vimarśavapuṣā  % svātmano 'nanyarūpayā  // Aprp_1 //<BR>
<BR>
śivādikṣitiparyantaṃ  $ viśvaṃ vapur udañcayan  &<BR>
pañcakṛtyamahānāṭya-  % rasikaḥ krīḍati prabhuḥ  // Aprp_2 //<BR>
<BR>
pṛthagartham arthavattā  $ viśvaviśvaśarīrayoḥ  &<BR>
na viśvaviśvavapuṣor  % bhinnatā kāpi tāttvikī  // Aprp_3 //<BR>
<BR>
bhede sattāsphurattābhyāṃ  $ bhinnaṃ kiṃ tu jagad bhavet  &<BR>
sattāsphurattāsaṃbandhāt  % sattā-bhānaṃ ca tan na cet  // Aprp_4 //<BR>
<BR>
asataḥ kiṃ satas tābhyāṃ  $ saṃbandhaḥ so 'yam iṣyate  &<BR>
svarūpalābhasulabhaḥ  % saṃbandho na hy avastunaḥ  // Aprp_5 //<BR>
<BR>
na labdharūpasaṃbandhe  $ tābhyāṃ kiṃ cid upekṣyate  &<BR>
upekṣāyām avasthānaṃ  % na syād etasya kiṃ cana  // Aprp_6 //<BR>
<BR>
svabhāvataḥ sphurattā ca  $ sattā ca na vināśinī  &<BR>
vināśānabhupagame  % jaḍatāpi nivartate  // Aprp_7 //<BR>
<BR>
tato gatyantarābhāvāc  $ cid eva pariśiṣyate  &<BR>
sataś cidaikyaṃ prakṛtaṃ  % kadā cin na nivartate  // Aprp_8 //<BR>
<BR>
prakāśe 'nanyato bhāvaḥ  $ svātantryollāsakevalaḥ  &<BR>
parichinnātmikā śaktiḥ  % śambhor viśvātiśāyinaḥ  // Aprp_9 //<BR>
<BR>
yat prakāśātmakaṃ sarvaṃ  $ tamaḥkevalatāṃ gatam  &<BR>
yac ca kiṃ cij jagad etat  % prakāśād atiricyate  // Aprp_10 //<BR>
<BR>
vimṛśyasaraṇīṃ prāptam  $ ity eṣā tāttvikī matiḥ  &<BR>
avabhāsaikatānānāṃ  % matir ekātra sākṣiṇī  // Aprp_11 //<BR>
<BR>
kiṃ pramāṇāir varākais taiś  $ cidānuprāṇitātmabhiḥ  &<BR>
na hi vaikartanaṃ jyotir  % dīpālokam apekṣate  // Aprp_12 //<BR>
<BR>
śaktipātapavitre 'smin  $ dhītattve ca parīkṣyatām  &<BR>
ādarśavimalābhoge  % na tu sarvaṃ prakāśate  // Aprp_13 //<BR>
<BR>
itthaṃ cidātmakaṃ sarvaṃ  $ ṣaṭtriṃśadbhedatattvataḥ  &<BR>
ādau śuddhātmakaṃ tattvaṃ  % pañcadhā-tamasaḥ param  // Aprp_14 //<BR>
<BR>
śivaḥ śaktiś ca sādākhyam  $ īśo vidyeti bhidyate  &<BR>
akṣādiśāntavarṇātmā-  % niramāyi śivena tu  // Aprp_15 //<BR>
<BR>
kalāvidyārāgakāla-  $ niyatir bandha ucyate  &<BR>
māyāpūrvo vakārādi-  % kṣakārāntākṣarātmakaḥ  // Aprp_16 //<BR>
<BR>
pumāñ śaktir mano buddhir  $ ahaṃkārādipañcakam  &<BR>
śrotrādipañcakaṃ tādi  % ṭādi vāgādipañcakam  // Aprp_17 //<BR>
<BR>
tanmātrapañcakaṃ cādi  $ kādi vyomādipañcakam  &<BR>
sisṛkṣoḥ prathamaspandaḥ  % śivatattvaṃ vibhoḥ smṛtam  // Aprp_18 //<BR>
<BR>
icchaiva sāparimlānā  $ śaktitattvam udañcayan  &<BR>
svecchayā-sūcitaṃ viśvam  % ācchādyāhantayā sthitam  // Aprp_19 //<BR>
<BR>
sa eva tattvaṃ sādākhyaṃ  $ sarvānugrahaṇodyatam  &<BR>
sa eveśvaratattvaṃ syāt  % paśyan viśvam idantayā  // Aprp_20 //<BR>
<BR>
idantāhantayor aikyam  $ iti vidyā nigadyate  &<BR>
svāṅgakalpeṣu bhāveṣu  % māyātattvaṃ vibhedadhīḥ  // Aprp_21 //<BR>
<BR>
māyāgṛhītasaṃkocaḥ  $ śivaḥ puṃtattvam ucyate  &<BR>
ayam eva hi saṃsārī  % jīvo bhoktaiva dṛśyate  // Aprp_22 //<BR>
<BR>
jñatvakartṛtvapūrṇatva-  $ nityatvānyasya śaktayaḥ  &<BR>
tatsaṃkocāt saṃkucitaḥ  % kalādyātmatayā mataḥ  // Aprp_23 //<BR>
<BR>
māyātmakaṃ kalā nāma  $ kiṃcitkartṛtvakāraṇam  &<BR>
kālaḥ paricchedakaro  % niyatiś cedam eva me  // Aprp_24 //<BR>
<BR>
kartavyaṃ nānyad ity eṣā  $ vyavasthā yantraṇākṛitiḥ  &<BR>
prakṛtir guṇasāmyaṃ syād  % ahaṃkārādijanmabhūḥ  // Aprp_25 //<BR>
<BR>
ahaṃ mamedam ity etad  $ buddhihetur ahaṃkṛtiḥ  &<BR>
buddhir adhyavasāyasya  % kāraṇaṃ niścayātmanaḥ  // Aprp_26 //<BR>
<BR>
saṃkalpasya vikalpasya  $ bījaṃ mana udīryate  &<BR>
vacanādeś ca śabdāder  % vāgādiśravaṇādikam  // Aprp_27 //<BR>
<BR>
kāraṇaṃ śravaṇādīnāṃ  $ grāhyaṃ tanmātrapañcakam  &<BR>
ākāśādyavakāśādi-  % kāraṇaṃ bhūtapañcakam  // Aprp_28 //<BR>
<BR>
parāparāśaktimaye  $ śuddhe vidyādipañcakam  &<BR>
tadanyad aparāśaktir  % ity etat tattvam īritam  // Aprp_29 //<BR>
<BR>
iyaṃ devī parā śaktiḥ  $ śuddhāśuddhādhvagarbhiṇī  &<BR>
pṛthivyādīni tattvāni  % yadā-līnāni kāraṇe  // Aprp_30 //<BR>
<BR>
tadā kāraṇamātrāṇi  $ bahir udvamate vibhuḥ  &<BR>
anuttarecche unmeṣe  % ānandeśanam ūnatā(?)  // Aprp_31 //<BR>
<BR>
kriyecchājñānaśaktīnāṃ  $ sattā ṣaṭ . . . . .*  &<BR>
iccheśanāntarārūḍhā  % sphuṭāsphuṭajaganmayī  // Aprp_32 //<BR>
*COMM.: anuttaretyāditripadyeṣv arthāsaṃgatyā pāṭhāśuddhiḥ pratibhāti<BR>
<BR>
catvāraḥ parato varṇāḥ  $ ṣaṇḍātmānaḥ pracoditāḥ  &<BR>
anuttarānandaśāktis  % trikoṇād vṛttiyogataḥ  // Aprp_33 //<BR>
<BR>
tathaivoneṣayogena  $ kriyāśakteḥ sphuṭaṃ vapuḥ  &<BR>
uktaṃ triśaktisaṃghaṭṭāt  % triśūlaṃ dvaitaghasmaram  // Aprp_34 //<BR>
<BR>
parasparavirodhe tu  $ kāryeṣu pravirohati  &<BR>
na kathaṃcid upādeyam  % āsāṃ rūpam idaṃ bhavet  // Aprp_35 //<BR>
<BR>
bindur vedyasya saṃskāro  $ vimarśaḥ sarga ity asau  &<BR>
kalāṣoḍaśakākārā  % śaktir vijayate parā  // Aprp_36 //<BR>
<BR>
tithayaḥ pratipatpūrvāḥ  $ pañcadaśeti māyayā  &<BR>
sūryācandramasau svāntaś-  % carantau sthitihetave  // Aprp_37 //<BR>
<BR>
yathā-vimarśavapuṣaḥ  $ sargasyādyāḥ kalāḥ smṛtāḥ  &<BR>
dvidheyaṃ mātṛkā devī  % bījayonyātmanā sthitā  // Aprp_38 //<BR>
<BR>
nityapravṛttaśṛṅgāṭa-  $ vapurviśvasya janmabhūḥ  &<BR>
hṛdayaṃ bījam etasyāṃ  % sāraṃ yat tat paraṃ mahaḥ  // Aprp_39 //<BR>
<BR>
vaṭabīje yathā vṛkṣas  $ tathātra nihitaṃ jagat  &<BR>
vicāryamāṇe naivedaṃ  % kāraṇād atiricyate  // Aprp_40 //<BR>
<BR>
mṛdādeḥ kalaśādīnāṃ  $ tattvaṃ nānyan nirūpaṇe  &<BR>
ity āhus tattvavādinyaḥ  % śrutīnām antimā giraḥ  // Aprp_41 //<BR>
<BR>
idaṃ sarvaṃ sad evāsīd  $ agre iti viniścayāt  &<BR>
sattāvācini bīje 'smin  % bhāti māyā tv idaṃ jagat  // Aprp_42 //<BR>
<BR>
viluptapratyayākāram  $ etat sa pariśiṣyate  &<BR>
tato jñānakriyāsāra-  % vidyeśvarasadāśivāḥ  // Aprp_43 //<BR>
<BR>
śaktitriśūle līyante  $ caturdaśakalātmani  &<BR>
ūrdhvādhaḥ sṛṣṭivapuṣi  % sarvaṃ līnam ataḥ [param]  // Aprp_44 //<BR>
<BR>
itthaṃ parasyāṃ saṃvittau  $ sarvaṃ saṃkucitaṃ kramāt  &<BR>
athavā manasātīte  % yatra kvāpi nirañjane  // Aprp_45 //<BR>
<BR>
ṣaṭtriṃśattattvalaharī-  $ kalahātītagocare  &<BR>
viśvātmani mahāmantre  % svabhāve sā vilīyate  // Aprp_46 //<BR>
<BR>
kṛtaś cainmathite dhāmni  $ dīpte kenāpi hetunā  &<BR>
sarvaṃ havir idaṃ juhvan  % na dāridryeṇa pīḍyate  // Aprp_47 //<BR>
<BR>
pañcapañcātmakaṃ viśvaṃ  $ pañcaspandavijṛmbhitam  &<BR>
saṃkocayatparāmarśāt  % sāmānyaspandakevalam  // Aprp_48 //<BR>
<BR>
ahami pralayaṃ kurvann  $ idamaḥ pratiyoginaḥ  &<BR>
parākramaparo bhuṅkte  % svabhāvam aśivāpaham  // Aprp_49 //<BR>
<BR>
iti ṣaḍadhikatriṃśadbhedaprasaktajagattanuḥ  $ prasarati mahāśaktyullekhavicitramahāpaṭī  &<BR>
jayati bahuśaḥ spandākārā parā cid anuttarā  % vimṛśata janāḥ kiṃ no svabhāvavijṛmbhitam  // Aprp_50 //<BR>
<BR>
iti śrīmadādyanāthaviracitā anuttaraprakāśapañcāśikā samāptā<BR>
<BR>
seyaṃ kāśmīrabhūpāla-  $ saṃśritena prakāśitā  &<BR>
satā mukundarāmeṇa  % sanmude 'stu śive 'rpitā  // Aprp_*1 //<BR>
<BR>
<BR>
<BR>
<BR>
<BR>
<BR>
</body></html>
