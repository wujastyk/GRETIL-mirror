<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Salikanathamisra: Prakaranapancika, 10</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Salikanathamisra: Prakaranapancika, <BR>
with Jayapuri Narayanabhatta's Nyayasiddhi:<BR>
Prakarana 10<BR>
<BR>
<BR>
Input by members of the SANSKNET-project<BR>
(www.sansknet.org)<BR>
<BR>
<BR>
<BR>
This GRETIL version has been converted from a custom Devanagari encoding.<BR>
Consequently, word boundaries may not always be marked by spaces.<BR>
The text is not proof-read.<BR>
<BR>
<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
________________________________________<BR>
<BR>
<BR>
oṃ<BR>
śrīmatprabhākaragurutantradhurandhareṇa<BR>
mahāmahopādhyāya-śālikanāthamiśreṇa praṇītā prakaraṇapañcikā<BR>
nyāyasiddhyākhyayā vyākhyayā viṣamasthalaṭipparāyā<BR>
ca samalaṅkṛtā<BR>
<BR>
________________________________________<BR>
<BR>
<BR>
mīmāṃsājīvarakṣā nāma<BR>
daśamaṃ prakaraṇam /<BR>
<BR>
1007prabhākaragurorbhāvaṃ paribhāvyābhidhīyate /<BR>
mīmāṃsājīvarakṣeyaṃ kṣaṇikatvanirākriyā  // 1 //<BR>
atra sugatamatānusāriṇaḥ-kṣaṇabhaṅginassarvāneva bhāvānabhidadhati /<BR>
kiṃ punasteṣāṃ tatra pramāṇam ? na1008 tāvat pratyakṣaṃ kṣaṇikatāmīkṣituṃ 1009kṣamate, stambhādibhāvaṃ1010 nipuṇataraṃ nirīkṣamāṇasya kṣaṇikatvādhyavasāyābhāvāt /<BR>
syādeṣā manīṣā---na kṣaṇikatā nāma bhāvasvabhāvabahirbhāvinī, tena bhāvānubhavādeva pratyakṣaṃ kṣaṇikatāmapi sākṣātkarotīti /<BR>
tadidaṃ manorathamātraṃ manyante matimantaḥ /<BR>
tathāhi---"saṃvinniṣṭhā viṣayavyavasthitayaḥ" iti sthitiriyamavivādā sarvavādinām /<BR>
tadiyamapi kṣaṇikatā bhāvasya svabhāvabhūta satī saṃvittimadhirohantī tadavyatirekeṇavyavatiṣṭhate, nānyathā /<BR>
na ca tathā saṃvidamudīyamānāmudīkṣāmāha iti, kutastasyā bhāvasvabhāvāntarbhāvitā ? kutastarāñca tadavabodhenāvabodhaḥ /<BR>
atha manvīran---kṣaṇikatā pratyakṣamīkṣyamāṇāpi1011 na niścayapathamavatīrṇā tenāgṛhītevāvabhāti, tathāpi na 1012tasyāṃ pratyakṣaṃ pramāṇam /<BR>
yatra hi pratyakṣasya svabhāvato vikalpavihariṇastat--1013pṛṣṭhabhāvinā savikalpakapratyayena vyāpāro 'nugamyate, tatra pratyakṣaṃ pramāṇamiti saugatāḥ /<BR>
yatra ca dṛṣṭametaditi pratyayo nodīyate, na 1014tatpratyakṣasamadhigatamiti siddhāntadhvāntākrāntāśayānāṃ vāṅmātravilasitamidam1015 /<BR>
yadapi kecidūcire---pratyakṣaṃ jñānaṃ kṣaṇikaṃ, svakālākalitavastuviṣayatayā kṣaṇikatāmavagamayatīti /<BR>
tadapi bāliśabhāṣitam /<BR>
ekakṣaṇamātravarttitā hi kṣaṇikatā /<BR>
na tat pratyakṣeṇedānīmevedaṃ 1016vastviti pratipadyate1017, kālāntaraṃ pratyaudāsīnyāt1018 pratyakṣasya /<BR>
pratyuta pratyabhijñālakṣaṇaṃ pratyakṣameva kṣaṇikatāṃ dūramupakṣipati, pūrvā-parakālākalitabhāvāvakalpanāt /<BR>
anumānamapi sambandhānusandhānanibandhanaṃ kṣaṇikatāṃ na pakṣīkartuṃ kṣamate, tayā saha kasyacilliṅgasya sambandhabodhavirahāt /<BR>
na khalvapratīte sambandhinisambandhabuddhirāvirbhavati /<BR>
na 1019cetadubhayātireki pramāṇaṃ sugatamatānusāriṇo manyante /<BR>
tadidamākāśabhrāntamityapahasanti saugatāḥ /<BR>
te 1020hi svabhāvahetukānumānasamadhigamanīyāṃ kṣaṇikatāmācakṣate /<BR>
kiṃ punastadanumānam /<BR>
yat sat, tat kṣaṇikam, santaśca sarve bhāvā iti bhāvamātrānubandhini sādhye svabhāvaheturbhavati /<BR>
yathā---śiṃśapātvaṃ vṛkṣatve /<BR>
śiṃśapāmātrānubandhi hi vṛkṣatvam /<BR>
tathehāpi sattāmātrānubandhinī 1021 kṣaṇikatā /<BR>
kathaṃ punastanmātrānubandhasiddhiḥ ? vipakṣe bādhakapramāṇapravṛtteḥ /<BR>
akṣaṇikatve hi vyāpakānupalabdhissattāṃ bādhate /<BR>
arthakriyākāritā hi sattā, nāparā kācidasti /<BR>
sā ca krama-yaugapadyābhyāṃ vyāptā, tṛtīyakoṭivirahāt1022 /<BR>
anayoḥ parasparapratipakṣatayaikapratiṣedhasyetaravidhināntarīyakatvāt /<BR>
na ca krama-yaugapadye 'kṣaṇikeṣu sambhavataḥ /<BR>
te tu nivartamāne sattāmapi nivartayataḥ, vṛkṣatvaṃ śiṃśapātvamiva /<BR>
kathamakṣaṇikeṣu krama-yaugapadyābhyāmarthakriyāvirahaḥ ? atrā'huḥ--- 1023akṣaṇiko hi bhāvor'thakriyājananasvabhāvo vā bhavet ? atatsvabhāvo vā? nāparaḥ prakāro 'sti /<BR>
tatrāgrimapakṣaparigrahe sarvāsāmarthakriyāṇāmekasminneva kṣaṇe kṛtatvāt, kṛtasya ca punaḥ karaṇānupapatteḥ, anantarakṣaṇer'thakriyāsāmarthyaśūnyatvāt, asallakṣaṇatvāpatterakṣaṇikatvahāniḥ /<BR>
dvitīyavikalpāvalambane tu 1024kadācidapi tator'thakriyā nodīyata iti, asallakṣaṇatvāpattireva /<BR>
syānmatam---samartho 'pi svabhāvato bhāvassahakārisamavadhānavaśena kadācitkaroti, tadabhāvāccānyadā neti /<BR>
tadapi vimardaṃ na kṣamate /<BR>
sa hi sahakārī kiñcidārabhate, na vā ? tenā'rabhyamāṇamapyarthakriyāsādhanatvābhimatabhāvasvabhāvabhūtam, uta--atatsvabhāvabhūtaṃ veti vikalpanīyam /<BR>
anārambhapakṣe 'pekṣārtho 'bhidhātavyaḥ /<BR>
na khalvanupakārakaṃ pratyapekṣār'thavatī /<BR>
arthakriyāsādhanatvābhimatabhāvasvabhāvabhūtasyā'rambhe ca bhāvasyāpyutpattirāpatati /<BR>
1025na hyanutpadyamāna utpadyamānasvabhāvo bhavati, viruddhadharmādhyāsasya bhedādādakatvāt1026 /<BR>
bhāvodayāṅgīkāre cākṣaṇikatvapakṣaparikṣayaḥ1027 /<BR>
atatsvabhāvabhūtasya''rambhābhyupagame bhāvasya prāgasādhakatvāt, nākṣaṇikātkrameṇār'thakriyāsiddhiḥ /<BR>
tata eva bāhyādāgantorarthakriyodeyaḥ, tadbhāve bhāvāt, tadabhāve cābhāvāt /<BR>
na ca tadvyatirekā---vyatirekābhyāmanyaḥ prakāro 'sti /<BR>
parasparaviruddhayorekatra samavāyapratītivirahāt /<BR>
nanu kṣaṇiko 'pi bhāvaḥ---kikarmakriyājananasamarthasvabhāvaḥ, atatsvabhāvo ? veti 1028prācīṃ kalpanāṃ 1020nātivartate /<BR>
tatrār'thakriyājananasamarthasvabhāvasya sahakārivyapekṣā na syāt /<BR>
na hyasamarthādarthādarthakriyodīyate /<BR>
śrūyatāṃ paramarahasyaṃ saugatānām--- 1030antyakṣaṇaṃ prāptor'thakriyājananasamarthasvabhāva eva bhāvaḥ 1031kāryamapyekamevā'rabhate /<BR>
kimiti tarhi sahakāribhirvināpi na karoti /<BR>
nirapekṣasya janakatve, sahakāritāpi tasya kīdṛśīti na karoti /<BR>
nirapekṣasya janakatve, sahakāritāpi tasya kīdṛśīti vaktavyam /<BR>
atra vadāmaḥ---yattāvadidamuktam---vināpi sahakāribhiḥ kimiti na karotīti /<BR>
tattāvat sugatamatakauśalavirahavijambhitam /<BR>
kṣaṇiko hi bhāvo na sahakāribhivrināsti /<BR>
kathamasan 1032kariṣyati /<BR>
yastvasti, nāsau sa iti, na kiñcit kṣīṇam /<BR>
sahakāribhirvinā kimiti na bhavatyeveti paryanuyoge, hetusvabhāvairuttaraṃ vācyam---te1033 tathā bhavanti, bhāvayanti ceti /<BR>
ekakāryakāritā cāntyakṣaṇavartināṃ sahakāritā /<BR>
nanu te 'pyanyanirapekṣā eva janakāḥ kimiti na kāryāntaramārabhante /<BR>
atrāpi vayamanīśāḥ---bhāvāstu yadārabhante, tadārabhantāmityanumantumeva vayaṃ prabhavāmaḥ /<BR>
te cāmī janakā api 1034santastadeva janayantīti, paśyatāmasmākaṃ tāvatyevābhyupagamaḥ /<BR>
nanvekena kṛte, aparaḥ kiṃ karotīti ? bhavedetadevaṃ paryāyeṇār'thakriyāyām, sahakriyāyāntu kṛta ityeva nāsti /<BR>
nanvevamekasmādapi tatsiddheḥ, kimapare kṛrvanti /<BR>
naitadevam /<BR>
na te prekṣāpūrvakāriṇaḥ, yenaivaṃ paryālocayeyuḥ /<BR>
anyo 'pīdaṃ kartumasmābhirapi vinā samarthaḥ, vayamiha na prabhavāma iti /<BR>
te tu hetvadhīnasannidhānā na bhavituṃ na kṣamanta iti kānupapattiḥ /<BR>
nanu kathamekaṃ kāryamanekasmādutpadyate /<BR>
kāraṇabheda eva hi kāryasya bhede hetuḥ, anyathā'kasimakatvāpatteḥ /<BR>
ucyate, na sahakārikāraṇabhedād bhedaḥ kāryasya, kintu sāmāgrībhedāditi, 1035hetubindau kṛtapariśramāṇāmanāyāsasamadhigamyam /<BR>
tasmānna kṣaṇikatve 'pyakṣaṇikatvapakṣasadṛkṣaparyanuyogāvakāśaḥ /<BR>
bījādīnāṃ hi kṣaṇaparamparāpariṇāmena 1036tādṛśaḥ kṣaṇassañjāyate /<BR>
yato 'napekṣitahetvantarapravṛtteranantaramaṅkuraṃ prādurbhavati /<BR>
nanvevamapi parā-pareṣu bījādikṣaṇeṣu"tadevedami"ti pratyabhijñā nopapadyate /<BR>
api ca pratyabhijñāpratyakṣavirodhe kathamanumānamātmānaṃ labhata ityapi na vācyam /<BR>
1037ātmalābhe vā bahnāvapi śaityānumānaprasaṅgaḥ /<BR>
samādhirabhidhīyate---ye te kṣaṇāḥ, teṣāmātyantikaṃ bhedaṃ susadṛśatayā dṛṣṭamapi pratyākalāyitumanīśasya bhedagrahaṇanibandhano 'bhedavyavahāraḥ1038 pravartate, śuktikāyāmiva rajatavyavahāraḥ /<BR>
na cānumānodayivirodhaḥ, arthakriyāyā anyathānupapatteḥ /<BR>
pratyabhijñā tu bhedāgrahaṇenāpyupapadyata iti niravadyam /<BR>
ata eva ca vṛddhā vadanti---"bhavati ca pratyakṣādapyanumānaṃ balīya" iti /<BR>
yuktañcedameva paśyāmaḥ /<BR>
"tadevedami"tyekavijñānodaye1039 kāraṇābhāvāt1040, indriyaṃ sannihite vyāpriyate, na punaḥ pūrvakālasambandhitā-1041rūpāṃ tattamupaspṛśati, pūrvānubhavabhāvitā ca bhāvanā nedantāmaparakālayogātmikām---iti /<BR>
tadidaṃ jvālāpratyabhijñānena vyākhyātam /<BR>
api ca kṛtakānāṃ bhāvānāmavaśyambhāvī vināśaḥ pratīyate /<BR>
ato 'pi śakyā kṣaṇabhaṅgitānumātum /<BR>
tathāhi---yadyeṣāṃ dhruvabhāvinī, tatra teṣāṃ hetvantarāpekṣā nāsti /<BR>
dhruvabhāvī ca kṛtakānāṃ vināśa iti, viruddhavyāptopalabdhaliṅgakamanumānaṃ vināśasya hetvantarāpekṣitāṃ pratikṣipita /<BR>
dhruvabhāvitā hi niṣidhyamānahetvantarāpekṣitvaviruddhanirapekṣatvavyāptopalabdhā1042 vināśasya hetvantarānapekṣitāmupasthāpayati /<BR>
sā ca svaviruddhaṃ hetvanatarāpekṣitvaṃ nirākaroti /<BR>
ye hi hetvantarapekṣāḥ, te dhruvabhāvino na bhavanti /<BR>
yathā--- vāsasi rāgādayaḥ /<BR>
ato hetvantaropakṣitvaviruddhatannirapekṣatvavyāptadhruvabhāvitvasya yopalabdhiḥ, saivādhruvabhāvitvasyānupalabdhiḥ /<BR>
adhruvabhāvitvasyānupalabdheḥ, vināśasya hetvantarāpekṣā nāsti /<BR>
tathā yadi bhāvā api svahetubhyo hetvantaraṃ vināśaṃ pratyapekṣeran, tatastasya hetvantarasya sannidhānaniyame pramāṇābhāvāt, kaścitkṛtako 'pi na vinaśyet /<BR>
svahetostu vinaśvarasyodaye 'nantaramevāpavarga iti, kṣaṇabhaṅguratvasiddhiḥ /<BR>
api cedaṃ cintanīyam, kiṃ kṛtakā bhāvāssvahetubhyassamupajāyamānā vinaśvarasvabhāvā eva jāyante ? avināśvarasvabhāvā1043--- vā ? vinaśvara---svabhāvā udayānantarameva līyanta iti kṣaṇabhaṅginaḥ /<BR>
avinaśvarasvabhāvāstu na kadācidvinaśyeyuḥ /<BR>
na ca hetvantarātteṣāṃ 1044vināśaḥ, vikalpāsahatvāt /<BR>
sa hi jāyamāno vanāśo bhāvādavyatirekī ? vyatirekī vā /<BR>
na tāvadavyatirekī, hetubhedāt /<BR>
vyatirekiṇi tu jāte, bhāvasya prāgvadupalabdhyādiprasaṅgaḥ /<BR>
tena tirodhīyata iti kalpanāyāmapi, tirodhānaṃ pratyeṣaṃ vikalpo vācya1045 ityalamatiprasaṅgena /<BR>
ekadeśimatena kṣaṇikatvavādanirāsaḥ /<BR>
atra1046 kecidevaṃ samādadhati---"tadevedami"ti tattedante parasparaṃ saṃvalite samākalayadekaṃ pratyabhijñāsamākhyātaṃ pratyakṣavijñānaṃ kṣaṇabhaṅgānumānaṃ niruṇaddhi---iti /<BR>
1047na cedaṃ samīcīnam /<BR>
dve ete vijñāne grahaṇa-smaraṇarūpe yathāyathaṃ tattāmātre, idantāmātre ca vyāpriyamāṇe nālamubhayānubhavasambhavasamayavartitāmarthasyāvabhāsayitum, pratītivirodhāt /<BR>
yarthaiva khalvabhinnadeśakālaṃ vastvekatayā cakāsti, tathā bhinnadeśakālamapyekatayaiva parisphuratīti, tathāvidhasaṃvedanodayaśca naikavijñānamantareṇeti, ekamevedaṃ vijñānamurarīkaraṇīyam /<BR>
kāryasadbhāvopapādanāyāpratītamapi kāraṇaṃ parikalpanīyam, na punaḥ kāraṇamukhanirīkṣaṇena spaṣṭadṛṣṭakāryaviparyayaḥ paryālocanīyaḥ /<BR>
tena yadyapi kavalādindriyāt, kevalāt pūrvānubhavasamāsāditajanmano bhāvanābhidhānāt saṃskārādvā naivaṃvighamidaṃ vijñānumudetumarhati /<BR>
tathāpi tayoranyonyasamavadhānasamāsāditadaśāntarayoridaṃ kāryamityācāryā1048 menire //<BR>
na cedamapyucitam /<BR>
pratyakṣamevevedaṃ na bhavatīti, satyapi saṃskāropayoge, indriyavyāpārādhīnajanmatayāsya prathamasamāgamasamayabhāvinassakalavādināmapahastitavivādānāṃ pratyakṣasammatādaviśeṣāt /<BR>
na cedaṃ pramāṇābhāsamityatra kiñcana pramāṇamasti, bādha-kāraṇadoṣaviṣayasaṃvedanāntaravirahāt /<BR>
na cedamevānumānaṃ bādhakamiti cittamanurajyate, parasparāśrayadoṣasamāsakteḥ /<BR>
yāvatkhalvetadvijñānamabādhitam, tāvadanumānameva nodetuṃ prabhavati, sañjāte cānumāne bādhitāmidaṃ bhavatīti, viśadataramitaretarāśrayatvam1049 /<BR>
abādhitaviṣayatā1050 cāpi kāraṇamanumānodaye, anyathā hutavahe śītatā kimiti nānumīyate /<BR>
nanvevaṃ tarhi kathaṃ jvālādīnāmekatvenāvadhāritānāmanumānato bhedasiddhiḥ /<BR>
bhāṭṭamatena vastuno dvyātmakatopanyāsaḥ /<BR>
atra siddhāntasāramudīrayanti---samānya-viśeṣātmakāni sarvavastūni /<BR>
tatra jvālādiṣu pratyakṣaṃ sāmānyaviṣayam, anumānantu viśeṣaviṣayamiti, bhinnagocarapracāriṇoḥ pratyakṣā---numānayorvirodhābhāvāt, na pratyakṣeṇānumānodayavirodhaḥ /<BR>
kathaṃ punarakṣaṇikasyār'thakriyākāritā ? krameṇeti vadanti /<BR>
sa khalu sahakārisamavadhānopahitaviśeṣāṃ bhāvastāṃ tāmarthakriyāṃ krameṇaiva samapādayati /<BR>
nanu vikalpitaṃ-sahakāribhiḥ kiṃ vyatiriktaḥ, avyatirikte vā viśeṣa ādhīyata iti, dūṣaṇāni ceha vikalpayugale pūrvamāveditāni /<BR>
1051atrāpi ta eva prakriyāmanukramayanti /<BR>
nedamasmanmatamekāntatobhinnanyeva sarvavastūni, abhinnāni 1052veti, kintu sarvabhāveṣu bhedā-bhedau saṅgirāmahe /<BR>
tatra bhedamātravikalpasambhavīni1053 dūṣaṇānyabhedāśrayaṇena parihṛtāni, abhedamātrāśritāni cabhedāvalambaneneti /<BR>
nanvetau bhedā-bhedau kathamekatra virodhinau niviśete //<BR>
tatrā'huḥ--- nemau virodhinau, sahadarśanāt /<BR>
sahānavasthānalakṣaṇo hi virodhaḥ, anavasthānañcādarśananibandhanam /<BR>
ato nāsti virodhaḥ /<BR>
tannirāsaḥ /<BR>
1054tadidamavicāritaramaṇīyamiti 1055prabhākaragurornānumatam /<BR>
sa hi dadarśa---bhedā-bhedāveva tāvadekatra na sambhavataḥ, virodhāt /<BR>
na hvi tayossahadarśanamupapadyate /<BR>
ekākārapratītireva khalvabhedadarśanam, vilakṣaṇākārapratītiśca bhedadarśanam /<BR>
tatra yadyekākārā pratītiḥ, tadā vilakṣaṇākārapratītirnāsti /<BR>
vilakṣaṇākāre ca pratīte, ekākārapratītireva nāsti /<BR>
tena bhinnā-bhinnaviśeṣāśrayaṇenār'thakriyāsamarthanaṃ na ghaṭata1056 iti /<BR>
na ca pratyabhijñānenānumānavirodhaḥ,1057 pratyabhijñāyā eva parīkṣaṇīyatvāt /<BR>
dṛṣṭā---śuktikāyāṃ "tadevedaṃ rajatami"ti matiḥ /<BR>
sā ca sādṛśyavaśena bhedāgrahaṇanibandhanaiveti yuktātrāpi parīkṣā /<BR>
tatra parīkṣyamāṇasyārthakriyānupapattyā kṣaṇikatve nirṇīte, 1058sadṛśaparā---parotpattivipralambho 'yamiti niścīyate /<BR>
bhavati ca vimṛśato 'pi1059 diṅmohādiṣvanumānavaśena jātāyā api pratīterviparyayaḥ /<BR>
hutavahādiṣu cauṣṇyapratītirupajātā parīkṣyamāṇāpi nānyathopapadyate iti, na viparyayānumānodayaḥ /<BR>
tasmādalamanena 1060vañcanādarśanenātinirbandhena1061 /<BR>
siddhāntaḥ /<BR>
1062gambhīrataragurudarśanasāgarapāradṛśvānastu samprati samādhimabhidhati---stambhādiṣu prathamamanubhūteṣu punarantarā tirodhānādivaśena vicchinnopalambheṣu punaranubhavataḥ"sa evāyami"ti tāvajjāyate matiḥ /<BR>
tatra yadyarthakriyā sthirādapi kathañcidupapadyate, tato bhedāgrahaṇanibandhano 'yamabhedavyavahāra iti kimiti kalpyate /<BR>
upapadyate ca sthirādapi bhāvāt sahakārivaśopajātāgantukakriyādirūpaviśeṣabhājaḥ krameṇār'thakriyā /<BR>
sa ca viśeṣo vyatirikta eva bhāvādarthakriyākāriṇaḥ /<BR>
na ca sa evār'thakriyākārī, bhāvastūdāsta iti caturastram /<BR>
tathāvidhaviśeṣālīḍhataiva tasya sādhanatā, yadanantaramarthakriyodayaḥ, tadviśeṣayogitayaiva bhāveṣu sādhanatavavyavahāro laukikānām /<BR>
kathaṃ punarasau viśeṣastasyeti vyapadiśyate, tadāśrayatayaivānumānāt /<BR>
kathaṃ punastadāśrayataiva /<BR>
svahetuvaśeneti matavā nivartatāṃ bhavāt, alamasmābhirdūramanuyātaiḥ /<BR>
atha kasmādbhāvasyaiva bhedo nānumīyate, pratyabhijñānānuguṇyāditi vadāmaḥ /<BR>
dṛṣṭānusāri cānumānamucitam, dṛṣṭopapattimukhatvāt /<BR>
yathā cār'thakriyā dṛśte,1062 tathedamapi dṛśyate sthāvaro bhāva iti, tadanuguṇamanumānamucitam /<BR>
tena sthāvare 'pyarthakriyāvyāpakakra-yaugapadyānivṛtterasiddho vyāpakānupalambhaḥ, 1063tadasiddhau ca viparyaye bādhakābhāvāt, asiddhatanmātrānubandhinīṃ kṣaṇikatāṃ na sattā sādhayitumalam, anaikāntikatvāditi /<BR>
na cār'thakriyākāritaiva sattā, kintu 1064pramāṇasambandhayogyatā /<BR>
yatassvarūpasattā ca pramāṇasambandhayogyatā /<BR>
ator'thakriyāmakurvannapi sanniti, na kiñcidavadyam /<BR>
yattvidamuditamanapekṣā bhāvā vināśaṃ prati---iti /<BR>
tadapi vimṛśyamānaṃ 1065 dahyamānaṃ jātuṣamivā'bharaṇaṃ vilīyate1066 /<BR>
kaṃ khalu bhavanto vināśamabhimanyante ? pradhvaṃsābhāvo vināśa iti cet---kaḥ punaḥ pradhvaṃsābhāvaḥ ?"dadhni kṣīraṃ nāstīstye" vamādikā bhāvaviṣayā saṃviditi vadyucyeta, tadāmṛtakalāyāmuditā nītiruddharaṇīyā1067 /<BR>
na hi nāstī"ti buddhirasti /<BR>
kintu dadhisvarūpamātrānubhava eva svayamprakāśe nañśabdaprayogamātrameva, saiva hi payaso nāstitā, yā dṛśye 'pi tasmin dadhisvarūpamātropalabdhiḥ /<BR>
na ca tāṃ prati payasa eva nirapekṣasya hetutā, anupanipatite hetvantare, payasa evopalabdhe /<BR>
na cedaṃ payonataramupalabhyata iti śakyaṃ vaktum /<BR>
pratyabhijñānasyābhedasādhakatvāt /<BR>
nanu ca hetvantarāpekṣitve dhruvabhāvitā nopapadyate /<BR>
dhruvabhāvitā nopapadyate /<BR>
dhruvabhāvitaiva kuto 'vagamyate ? darśanāditi cet ? hetvantareṇāpyavaśyaṃ bhavitavyamiti, darśanādevāvagamyatām /<BR>
na ca bālā vayaṃ1068 yenaivaṃvidhavādād bhīṣayāmahe /<BR>
yatpunaridaṃ svahetubhyo bhāvānāmapi naśvarāṇāmutpattau, hetvantarāyatte vināśe, vyatirekiṇi jāte 'pi pūrvavat bhāvasyopalabdhyādiprasaṅga iti /<BR>
atrocyate---uktamasmābhiḥ---yathā tanmātropalabdhireva vināśa iti /<BR>
tena tasyā hetusadbhāvāt tayaiva bhavitavyam /<BR>
anupalabdhirapitasya saivetyanupalabdhireva tasya nopalabdhiḥ, tannibandhanaścābhāvavyavahāro 'pīti sarvamanākulam /<BR>
sugatāśīviṣaviṣamakṣaṇabhaṅgaviṣānalāvalīḍhasāyāḥ /<BR>
mīmāṃsāyāṃ vihitā1069 marmamayī jīvarakṣeyam  // 1 //<BR>
iti mahāmahopādhyāyaśrīśālikānāthamiśrapraṇītāyāṃ prakaraṇapañcikāyāṃ mīmāṃsājīvarakṣā nāma daśamaṃ prakaraṇaṃ samāptam //<BR>
<BR>
<BR>
<BR>
<BR>
</body></html>
