<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Salikanathamisra: Prakaranapancika, 8</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Salikanathamisra: Prakaranapancika, <BR>
with Jayapuri Narayanabhatta's Nyayasiddhi:<BR>
Prakarana 8<BR>
<BR>
<BR>
Input by members of the SANSKNET-project<BR>
(www.sansknet.org)<BR>
<BR>
<BR>
<BR>
This GRETIL version has been converted from a custom Devanagari encoding.<BR>
Consequently, word boundaries may not always be marked by spaces.<BR>
The text is not proof-read.<BR>
<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
<BR>
________________________________________<BR>
<BR>
<BR>
oṃ<BR>
śrīmatprabhākaragurutantradhurandhareṇa<BR>
mahāmahopādhyāya-śālikanāthamiśreṇa praṇītā prakaraṇapañcikā<BR>
nyāyasiddhyākhyayā vyākhyayā viṣamasthalaṭipparāyā<BR>
ca samalaṅkṛtā<BR>
<BR>
________________________________________<BR>
<BR>
<BR>
<BR>
tattvāloko nāmāṣṭamaṃ prakaraṇam /<BR>
<BR>
prakaraṇārthapratijñā /<BR>
<BR>
746ātmatattve 747bahuvidhā vivādassanti vādinām /<BR>
vayaṃ prābhākarāstattvanirṇayāya748 yatāmahe  // 1 //<BR>
iti /<BR>
749kecidbuddhimevā'tmānamicchanti, 750anye tu 751punarindriyāṇyeva, 752dehamevāpare /<BR>
753tathaike buddhīndriyaśarīravyatirekiṇamanumeyamāhuḥ, 754kecittu mānasapratyakṣagamyam, 755svayamprakāśañca /<BR>
kecit, 756sakalapratītisiddhaṃ tvanye manyante /<BR>
757kṣaṇikañca kecidāhuḥ, kūṭasthanityamityapare /<BR>
758aṇuparimāṇaḥ, 759śarīraparimāṇaḥ, sarvagata ityādivādino vivadante /<BR>
tathā 761sarvakṣetreṣvekameke762, 763pratikṣetrañca nānābhūtamityapare /<BR>
tatra tattvanirṇayārthamidamārabhyate /<BR>
siddhāntaḥ /<BR>
764buddhīndriyaśarīrebhyo bhinna ātmā vibhurdhruvaḥ /<BR>
nānābhūtaḥ pratikṣetramarthavittiṣu bhāsate  // 2 //<BR>
iti /<BR>
vijñānavādimatena śaṅkā /<BR>
765nanu na buddherbodhduśca bhedamupalabhāmahe /<BR>
katham /<BR>
yato"ghaṭamahaṃ budhye" iti buddherboddhāro766 bhinnamātmānaṃ pratipadyante /<BR>
satyama, 767dvicandrādibodhavat, bimbapratibimbajñānavaccāyaṃ bhrama iti prāmāṇikāḥ /<BR>
sahopalambhaniyamena ca buddherbodhduśca bhedo nirākriyate, bhedasyāniyamavyāptatvāt /<BR>
768vyāpakaviruddhopalambhena bādhyamānatvāt /<BR>
tadāhuḥ---" /<BR>
avibhāgo hi buddhyātmaviparyāsitadarśanaiḥ /<BR>
grāhyagrāhakasaṃvittibhedavāniva lakṣyate //<BR>
pra. vā. pari. 2. ślo. 354 iti /<BR>
769tathā ye 'pi buddheranyaṃ boddhāramicchanti, te 'pi satyāmeva buddhau tasya 770viṣaye boddhṛtāmāhuḥ /<BR>
evañca saiva paraṃ boddhrī bhavatu, kṛtamanyena boddhrā /<BR>
boddhā cā'tmā bhavatīti, buddhirevā'tmā /<BR>
sā ca svayamprakāśā kāryakāraṇabhāvenānādisantānavāhinī svāpa-mada-mūrcchādiṣvabhibhūtatayā punaḥ punaranusandhānapathaṃ 771nā'yāti /<BR>
vahati tvasau tāsvapi daśāsu, anyathā jāgradidādiṣu buddhyudayāsambhavāpatteḥ /<BR>
sa cāyamanādibuddhisantāno 'nādivāsanā772nibandhanassaṃskāryadarśanādhyavasitabhedassamudayavaśavartī saṃsarati /<BR>
773mārgarūpasākṣātkāronmūlitasakalasattvadṛṣṭivāsanānubaddhastūcchinnassamudayaḥ pratimucyate, tathā tāyināṃ 774cāṅgīkṛtasantānocchedaḥ /<BR>
tadāhuḥ---"pradīpasyeva nirvāṇaṃ vimokṣstasya 775tāyinaḥ" //<BR>
iti /<BR>
deśikānāñcānekajanmābhyāsasvātmībhūtabrahmādistambaparyantajagadvyāp imahākaruṇānāṃ 776viśuddhacittasantāno 'nanta iti /<BR>
tannirāsaḥ /<BR>
tadidamasāram /<BR>
pratītisiddhasya buddherboddhuśca bhedasya 777nirākaraṇānarhatvāt /<BR>
sahopalambhaniyamastu yathā bhede 'pyupapadyate, tathātraiva vakṣyāmaḥ /<BR>
778nirākṛtaścāyaṃ bāhyārthasiddhāvṛjuvimalāyām /<BR>
buddhireva paramastu, alaṃ boddhreti yaduktam /<BR>
tadapi kālpanike boddhari yuktaṃ vaktum /<BR>
sākṣātpratītisiddhe tu nāvakāśo 'syāsatpralāpasya /<BR>
svāpādiṣvapi buddhiranuvartata iti yaduktam, tadapi pramāṇābhāvādasāram /<BR>
jāgarādiṣu buddheratraiva kāraṇaṃ vakṣyāmaḥ /<BR>
indriyātmavādopanyāsa-tannirāsau /<BR>
evaṃ tarhi bhavantvindriyāṇyeva779 cetanāni, evaṃ buddherboddhuśca bhedāvabhāso ghaṭiṣyate /<BR>
bhavedetadevaṃ yadi darśanasparśanābhyāmekārthapratisandhānaṃ780 na syāt /<BR>
"yadahamadrākṣaṃ tadahaṃ spṛśāmī"tyatra pratisandhātaikaḥ pratīyate /<BR>
smaraṇañcendriyārthānāṃ tattadindriyāpāye 'pi yadupalabhyate, tadindriyacaitanye 781nopapadyate /<BR>
dehātmavādaśaṅkā-nirākaraṇe /<BR>
782astu tarhi deha evā'tmā, na tatremau doṣau prasajyete /<BR>
maivam /<BR>
jñātā hyātmā, na ca dehasya jñātṛtā sambhavati /<BR>
783tathāhi---deho nāma pārthivo dravyaviśeṣaḥ /<BR>
nanu pārthivatve tasya bhūtāntaraguṇānupalambha784 āpadyeta /<BR>
neti brūmaḥ /<BR>
bhūtāntarasahitasya bhūtāntarasya na785kāryāntarāmbhakateti vadāmaḥ, na punarmitho 'pi bhūtāni na saṃyujyanta itayācakṣmahe /<BR>
786atassaṃyuktabhūtāntaraguṇopalambho nānupapannaḥ /<BR>
kathaṃ punarārambhakatvāsambhavaḥ /<BR>
ucyate---na tāvatpañcānām, caturṇāṃ vā sambhūyā'rambhakatvaṃ sambhavati /<BR>
cākṣuṣācākṣuṣadravyārabdhasya tatsamavāyino 'cākṣuṣatvāpatteḥ /<BR>
yat khalu cākṣuṣācākṣuṣadravyārabdhaṃ yatsamavetam, tanna cākṣuṣam, vāyuvanaspatisaṃyogavat /<BR>
cākṣuṣaśca dehaḥ /<BR>
ato na 787pañcabhiḥ, caturbhirvā samārabdhaḥ, ākāśānilayoracākṣuṣatvāt /<BR>
ākāśasyācākṣuṣatvanirūpaṇam /<BR>
kathaṃ punaracākṣuṣaṃ nabhaḥ ? acākṣuṣasya sattāpi kiṃ prāmāṇikamityetadapi cintyam /<BR>
ucyate---acākṣuṣaṃ vyoma dravyatve satyarūpitvāt, ātmavat /<BR>
nanu nārūpaṃ gaganam788 /<BR>
taddhi dhavalam, utpalapalāśaśyāmalaṃ 789vopalabhyate /<BR>
790ucyate---dhavalimā hi prāyeṇa taijasa eva nīhāre, tauhino vā,ontadapagame tadanupalambhāt /<BR>
yadayaṃ punarniśi nīlimevāvalokyate, nāsau nabhasaḥ /<BR>
kasya tarhi ? na kasyacit /<BR>
kathaṃ punarguṇaḥ, na kasyacit ? satyam //<BR>
guṇa evāyamasiddhaḥ /<BR>
nanu pratītibalena siddha eva /<BR>
satyam, sidhyedyadi pratītireva sidhyet, sā tu kāraṇābhāvānna siddhā /<BR>
nanu cakṣureva kāraṇam /<BR>
na /<BR>
ālokopakārānapekṣasya cakṣuṣo 'prakāśakatvāt /<BR>
<BR>
tenāpratītāvevāyaṃ pratītibhramo mandānām /<BR>
791ato divā tadanupalambhaḥ /<BR>
anyathā saurībhirbhāmiranugṛhītaṃ cakṣussphuṭataraṃ vyomni nīlimānaṃ prakāśayet /<BR>
prakāśayet /<BR>
rūpañca sparśasahacaritamiti, sparśavattvaṃ nabhasassyāt /<BR>
tataśca sarvamūrtadravyapratighātaprasaṅgaḥ /<BR>
kecittu tamaso nīlimā gaganasyevopalabhyata ityāhuḥ /<BR>
tadasadityeke /<BR>
tamaso niṣpattyanavakḷpteḥ /<BR>
rūpavattvena hi namo dravyaṃ syāt, taccānekadravyārabdhaṃ saccākṣuṣaṃ bhavet, na ca tāni dravyāṇi santi /<BR>
santi cet, diva'pyarābheran /<BR>
ato 'ndhānāmivāsau nīlimābhimāne nabhasa eveti yuktam /<BR>
tamaso nirākaraṇām //<BR>
yaccedamucyate---chāyaiva tamaḥ, sā ca 795calatvā-calatva-mahattvā-mahattva-dūratvā-sannatvādiguṇayoginī vastubhūteti /<BR>
792tadapyasāram /<BR>
793niṣpattyanavakḷptereva /<BR>
yacca calatvā---calatvādikamupanyastam /<BR>
tadapi sthūladarśitayā /<BR>
tathāhi---āloke 'pavārite chāyeṣyate,794 tato 'pavāritālokabhūbhāgādibhāvavyatirekiṇī na rūpāntaravacchāyā dṛśyate /<BR>
tena manyāmahe---apavāritālokabhūbhāgādikameva chāyeti /<BR>
etena calatvā-795calatva-mahattvā-mahattva-dūratvā-sannatvādīni samarthitāni /<BR>
yatatu tejasaḥ pratirodhi dravyam, yat yathā yathā sañcarati, tathā tathā ālokaḥ pratimucyate, pratirudhyate ceti, calatīva chāyā pratibhāti /<BR>
anyathā śarīre calati, kimiti chāyāpi calet /<BR>
796calanahetvabhāvāt /<BR>
etenācalati śarīre 'calatvaṃ vyākhyātam /<BR>
saṃkhyāparimāṇayogi797 mahattvam, tadabhāve kathamiva 798chāyeyamutpatsyata ityalamanayā sthūladarśinaḥ kathayānanubaddhayā /<BR>
nanu bhūbhāgādereva chāyātve kathaṃ dravyāntareṇa 799vyapadeśaḥ"asya chāyeyami"ti /<BR>
ucyate---apavāritālokabhūbhāgādirevachāyetyuktam /<BR>
tatra yenāpavāraṇam, 800tadapekṣayā yujyate tadvyapadeśaḥ /<BR>
evañca smṛtikārāṇāmapi--- "801nā'krāmetkāmataśchāyām" ityevamādiko vyavahāra upapannaḥ //<BR>
yo 'pi ca śāstrakārāṇāṃ vyavahāraḥ 802"chatragṛhādīnāṃ tulyaṃ cchāyālakṣaṇaṃ kāryami"ti sa ālokāpavāraṇābhiprāyeṇa varṇanīyaḥ /<BR>
803nanu cā'lokāpavāraṇe 804bhūbhāgāderadarśanaprasaṅgaḥ /<BR>
maivam /<BR>
pracuratarālokāvayavasaṃyogastatra vāryate, 805alpāstu tejovayavāssamantatassañcarantassaṃyujyanta eva /<BR>
yatra tu sarvarthā teṣāmasaṃyogaḥ, sa mahānandhakāra iti niravadyam /<BR>
yacca visphāritākṣaḥ kūpādiṣu jalamadhyastha suṣiramadhyakṣamīkṣata ityucyate, tatrāpi tejovayavāḥ kūpanemilabdhāvacchedāstathā pratīyanta 806ityuttaram /<BR>
ākāśasyākasiddhiśaṅkā /<BR>
na caivaṃ satyākāśasyāsiddhireva /<BR>
śabdalakṣaṇaguṇānumānasiddhatvāt /<BR>
nanu guṇataiva śabdasyāsiddhā, dravyatvena vādibhirabhyupetatvāt /<BR>
yadāhuḥ---"varṇātmakāśca ye śabdā nityāssarvagatāstathā /<BR>
pṛthagdravyatayā te tu na guṇāḥ kasyacinmatāḥ" //<BR>
sa. da. kau. 92 pṛ. iti /<BR>
tannirāsaḥ /<BR>
808tadidasamāram /<BR>
ekendriyapratyakṣatayā 809rūpādivadguṇatvasiddheḥ /<BR>
na ca vāyunānaikāntikatvam /<BR>
tasya vāyoratīndriyatayābhyupetatvāt /<BR>
ye 'pi caindriyakaṃ vāyumicchanti, teṣāmapi "sparśavirahe satī"tiviśeṣaṇopādānādadoṣaḥ /<BR>
evaṃ siddhaguṇabhāvaśśabdo guṇinamanumāsyati810 /<BR>
tasya bhūjalādibhāvāvagame kāraṇābhāvād 811dravyāntarameva tadavatiṣṭhate /<BR>
apratītasāmānādhikaraṇyaguṇabhedena bhedāvagamāt /<BR>
nanu mukhādigataśśabda upalabhyate /<BR>
netyucyate /<BR>
śrotram prāpyakāri bahirindrayatvāt 812tvagindriyavat /<BR>
813tatra na tāvacchotraṃ mukhādideśaṃ gacchati, pratyakṣā hi karṇaśaṣkulī svadeśasthā dṛśyate /<BR>
nāpi mukhaṃ śrotradeśamupasarpati, tasyāpi svadeśa evopalambhāt /<BR>
ataḥ śrātragata eva śabdo gṛhyate /<BR>
bhrāntistveṣā mukhe śabda iti /<BR>
na ca guṇabhūtasya śabdasya saṃyogalakṣaṇā prāptirupapadyata iti /<BR>
samavāyalakṣaṇaiva tasya prāptiḥ /<BR>
evañca śabdaguṇatvācchotrasya, yacchabdaguṇakaṃ dravyamākāśapadāvedanīyam, tadeva śrotramiti siddham /<BR>
nanu pārthivo karṇaśaṣkulī śrotramastu, saṃyuktasamavāyena cā'kāśagataṃ śabdamupalabhatām /<BR>
naitadevam /<BR>
na hi sākṣāt 814prāptisambhave praṇālīsamāśrayaṇamupapannam /<BR>
nāpi 815tryātmakaṃ śarīraṃ 816guṇāntaraprādurbhāvaprasaṅgāt817 /<BR>
bhū-jala-tejāṃsi hi yathākramamanuṣṇāśīta-śīto-ṣṇasparśāni /<BR>
tairārabdhaṃ dravyaṃ etatrayavilakṣaṇasparśamāpadyeta, citrapaṭavat /<BR>
yathā sitāsitāditantusamārabdhaḥ paṭastanturūpavilakṣaṇarūpaḥ, tathā śarīramapyārambhakadravyasparśavilakṣaṇasparśaṃ bhavet /<BR>
anuṣṇāśītasparśañcaitadupalabhyate /<BR>
818etena dvyātmakatāpi niṣiddhā //<BR>
kiñca gandhasya pārthivadravyasamavetasyaikākino gandhāntarārambhakatvānupapatteragandhaṃ śarīraṃ syāt /<BR>
bhū---tejasoḥ, aptejasorvā'rambhakatve 'gandhavatvam, arasatvamevaṃ veditavyam /<BR>
ato 819rūpa-rasa-gandha-sparśayogi śarīraṃ pārthivameva /<BR>
jñānañca viśeṣaṇuṇaḥ /<BR>
kāryadravye ca viśeṣaguṇaḥ kāraṇaguṇapūrvaka eva, rūpādivat /<BR>
na ca kāraṇabhūteṣu pārthivaparamāṇuṣu820 jñānamasti /<BR>
tadārabdhe dravyāntare ghaṭādāvadarśanāt /<BR>
cārvākamatena śaṅkā-nirāsau /<BR>
syādetat---madaśaktivaccaitanyamapīti /<BR>
yathā--- 821madaśaktiḥ pārthiveṣu paramāṇuṣvasatyapi tadārabdhe kāryadravye surākhye niṣpadyate, tathā caitanyamapi niṣpatsyata iti /<BR>
tanna /<BR>
śakteraviśeṣaguṇatvāt /<BR>
śaktyākhyo hi hi guṇaḥ sarvadravyeṣu tattatkāryaviṣayaḥ kāryasamadhigamyo 'bhyupagamyate /<BR>
caitanyantu na822 dehvādanyatra vidyata iti, viśeṣaguṇo 'sau /<BR>
api ca dravyāntarasaṃyogādakāryabhūteṣu pārthivaparamāṇuṣvakāraṇaguṇapūrvako 'pi madaśaktyākhyo guṇo nānupapannaḥ /<BR>
tadādabdhe kāryadravye surākhye kāraṇaguṇapūrvaka eva /<BR>
caitanyantu na pratyekaṃ paramāṇuṣvabhyupagamyate /<BR>
tasmāccharīrādanyasya guṇo jñānamiti, dehavyatiriktapuruṣānumānaṃ draṣṭavyam /<BR>
vijñānavādimatena śaṅkā-nirāsau /<BR>
823syānmatam---guṇatvameva 824jñānasyā siddhamiti /<BR>
825tanna /<BR>
dravyāśritatvāt, nirguṇatayā ca saṃyogavibhāgau prati nirapekṣakāraṇatvābhāvena guṇatvasiddheḥ /<BR>
na ca vācyaṃ dravyāśrita826tvamevāprasiddhamiti /<BR>
kāryatvāt /<BR>
na hi kāryaṃ 827kiñcidadravyāritamātmānaṃ labhate /<BR>
evaṃ sukhādibhyo 'pi dehātiriktapuruṣānumānaṃ veditavyam /<BR>
ahaṅkārāvalambanena punardehātmavādapratyavasthānam /<BR>
naitadevam /<BR>
"ghaṭamahaṃ jānāmī"ti 828jñāturahaṅkārāspadībhūtatvāt"ahaṃ gacchāmyahaṃ sthūlaḥ" ityādāvahvaṅkārasya śarīra eva pravṛttyavivādāccharīrameva pratyakṣaṃ jñātṛ pratīyate, pratyakṣavirodhe cānumānamātmānaṃ na labhata iti /<BR>
vaiśeṣikaguṇo 'pi jñānaṃ829nakāraṇaguṇapūrvakamiti, pārthivaparamāṇuṣvavidyamānamapi jñānaṃ śarīre sambhaviṣyatīti, na śarīrādanyasyānumānam /<BR>
nanu śarīrasya caitanye mṛtaśarīre 'pi tat syāt /<BR>
na /<BR>
tasya viguṇatvāt /<BR>
maraṇena śarīraṃ viguṇamityavivādam /<BR>
nanu mamedaṃ śarīramiti dehātirikte 'hvaṅkāro niviśate /<BR>
na /<BR>
abhede 'pi 830bhedopacāro 'yaṃ"śilāputrakasya śarīrami"tivat /<BR>
anyathā mamā'tmetyapi 831vyavadeśādātmāntaramapyāśrīyeta /<BR>
ye 'pi ca sukhādayaḥ, te"cāhaṃ sukhī"tyahaṅkāraviṣayasambandhi832tayāvagamyamānāśśarīrasamavāyina eva, ato na tadvyatirekiṇamātmānamanumāpayitumīśate /<BR>
śarīravikārahetutvācca teṣāṃ sutarāṃ śarīraguṇatvam1 833na hyatadguṇastaṃ guṇinaṃ vikartumutsahate //<BR>
vikriyate hi śarīraṃ 834nayanavikāsamukhaprasādaromaharṣādibhiḥ /<BR>
sukhādiṣūtpanneṣu tatra śarīre vikārye vikāraṃ prati samavāyikāraṇabhūte, tatpratyāsannenaivāsamavāyikāraṇenāpi bhavitu yuktam /<BR>
na ca śakyaṃ vaktuṃ sukhādimadātmasaṃyoga eva śarīrasamaveteṣu vikāreṣvasamavāyikāraṇamastviti, pramāṇābhāvāt /<BR>
siddhe hyātmani syādeṣā kalpanā, sādhye tvavyavahitānāmeva kāraṇatociteti, na dehātiriktātmānumāne sukhādīnāṃ 835sāmarthyam /<BR>
tannirāsaḥ /<BR>
atrocyate---syādetadevaṃ yadi dehātirikto nopalabhyate jñātā /<BR>
"ghaṭamahamupalabha" iti ghaṭasyānubhavitā śarīrātiriktaḥ pratibhāsate /<BR>
śarīraṃ hi karacaraṇādyavayavayogi836 /<BR>
na ca ghaṭādyanubhavasamaye tasyāvabhāso 'nvayī /<BR>
avaśyañca jñāturavabhāso meyānubhaveṣvanuvartata ityāstheyam /<BR>
anyathā svaparavedyayoranatiśayaprasaṅgāt837 /<BR>
"ahaṃ gacchāmī"ti pratipattisamaye 'pi pratipattā śarīrātiriktaḥ 838pratipattṛsvabhāvo gantāraṃ dehaṃ pratipadyamānaḥ pratīyata eva /<BR>
tatra lākṣaṇiko 'haṃśabdānuviddhastu śarīre pratyayaḥ /<BR>
mamā'tmetyatrāpi lākṣaṇikaśśarīra eva mamakāraḥ /<BR>
yasatu cetanaḥ, tatrāsmacchadvo mukhyaḥ /<BR>
na ca śarīraṃ cetanam, 839citisamavāyābhāvāt /<BR>
śarīrātiriktavastvantarasamavāyinī hi cetanā cakāsti /<BR>
nanvātmadharmabhūtā ceccitiḥ, tarhi viṣayāsaṃsparśinī kathaṃ prativiṣayaṃ vibhajyate /<BR>
ucyate---pratibhāsasiddhā tāvaccetanasamavāyinī citiḥ /<BR>
anāgatā---tītasaṃvedane ca vyaktameva viṣayānāśritatvam /<BR>
pratikarmapravibhāgastu 840vyavahārānuguṇasvabhāvatvācciteḥ /<BR>
yadvyavahārānuguṇāyā citiḥ, tadīyāsau vyapadiśyata iti, na kiñciddhīnam /<BR>
pratyabhijñopanyāsaḥ /<BR>
nanvevaṃ prathamadarśane 'pi dehādvyatireke siddhe"'nyedyurdṛṣṭe 'paredyurahamidamadrākṣami"ti pratyabhijñopanyāso 'narthakaḥ /<BR>
ucyate---vyatirekasiddhāvapi sthiratayā kriyāvattvasiddhaye /<BR>
pratyabhijñopanyastā /<BR>
asthiratve hi tata eva kādācitkakāryasiddheḥ,tatsiddhaye na kriyānumānaṃ kramate /<BR>
akriyasya kartṛtavam, bhektṛtvañca 841kālpanikaṃ syāt /<BR>
kartā bhoktā ca yajñāyudhivākyenā'kṣiptassamarthayitavya iti, upayuktaḥ pratyabhijñopanyāsaḥ /<BR>
yadā cāyamātmā pratyabhijñāyate, tadā 842yo 'sau cidātmā tasya dharmaḥ, nāsau tanmātraprabhavaḥ kadācidudiyāt /<BR>
sadā sannihitakāraṇakaṃ hi kāryaṃ na kādācitkaṃ bhavet /<BR>
kāraṇāsannidhānanibandhano hi 843kāryodayavyākṣepaḥ /<BR>
tasmādayamātmā samavāyikāraṇabhūtaḥ kiñcidasamavāyikāraṇabhatamapekṣate /<BR>
tatra kecit--- 844jñānalakṣaṇaṃ vyāpārāntaraṃ tatsamavetamevāsamavāyikāraṇamāhuḥ /<BR>
845tattvanupapannamiti manyāmahe /<BR>
yatastasyāpi kiñcidasamavāyikāraṇamanusaraṇīyam /<BR>
tacca varaṃ citerevāstu, taccā'tmamanassannikarṣākhyam /<BR>
tasya cāsamavāyikāraṇaṃ 846manasa eva parispandaḥ /<BR>
tasyāpyātmamanassannikarṣāntaramātmasamavetaṃ prayatnam, adṛṣṭaṃ vāpekṣamāṇamasamavāyikāraṇam /<BR>
prayatnā-dṛṣṭayoścā'tma-manassannikarṣāntarameveti, anādireṣā kāryakāraṇaparamparā bījāṅkuravaditi veditavyam /<BR>
manasassvīkāre pramāṇopanyāsaḥ /<BR>
manaso 'bhyupagame ca sakalātmaguṇodaya eva pramāṇam /<BR>
buddhi-sukha-duḥkhecchā-dveṣa-prayatnā-dṛṣṭa-saṃskārāṇāṃ navānāmapi 847vaiśeṣikātmaguṇā7nā848 mātmamanassaṃyogenaivotpatteḥ /<BR>
tatra buddhissvasaṃvedanasiddhā pramiti-smṛtirūpā /<BR>
sukha-duḥkhecchā-dveṣa-prayatnāstu mānasapratyakṣavedyāḥ /<BR>
na ca duḥkhābhāvamātraṃ sukham /<BR>
duḥkhābhāvasya 849sukhānupalambharūpatvāt /<BR>
850tadviyuktātmopalabdhereva duḥkhānupalambharūpatvāt, atmopalambhātiriktasukhopalambhācca /<BR>
saṃskārasya tu smṛtilakṣaṇameva kāryaṃ 851gamakam /<BR>
anubhūtaviṣaya eva smṛtirbhavatītyanubhavādhīnaṃ852 kañcidātmano 'tiśayamupakalpayati /<BR>
adṛṣṭantu dharmādharmalakṣaṇamāgamaikagamyam /<BR>
na ca kevalādātma-manassannikarṣādeva rūpādyavagamaḥ, andhādīnāmabhāvāditi, cakṣurādīni bahirindriyāṇyaṅgīkriyante /<BR>
pañcadhā ca bāhyarūpādyupalambhalakṣaṇakāryavyavasthāpanātpañca cakṣurādīni kalpyante /<BR>
manaḥprabhṛtīni ṣaḍindriyāṇi yasminnāyatante, tadindriyāyatanaṃ śarīram /<BR>
śarīratraividhyanirūpaṇam, udbhijjaśarīrasya nirākaraṇañca /<BR>
tacca---jarāyujā-ṇḍaja-saṃsvedajabhedabhinnaṃ trividham /<BR>
udbhijjantu śarīraṃ na bhavatyeva /<BR>
853bhogānupalambhāt, tadāyatanaṃ hi tatprayojakam, vṛkṣādikasyendriyāyatanatve pramāṇābhāvāt /<BR>
854yadapi---" /<BR>
śmaśāne jāyate vṛkṣaḥ kaṅkagṛdhraniṣevitaḥ" //<BR>
iti 855niṣiddhācaraṇaphalatvasmaraṇādudbhijjaṃ śarīramavabhāti856 /<BR>
tadapyanupapannam /<BR>
857tasminnaṃśe pramāṇābhāvāt /<BR>
smṛternirmūlatayā mukhyārthatvānupapatteḥ /<BR>
na ca veda eva mūlamavakalpate, akāryārthatvāt /<BR>
858nañvidheḥ niṣidhyamānānuṣṭhāne pratyavāya ityatrār''the 'gamakatvābhāvāt /<BR>
yadyapi śaṃyvadhikaraṇa mī. da. 3.4.10. siddhāntaparyālocanayā niṣiddhādapi kutaścitpratyavāyodayaḥ, tathāpi vṛkṣādirūpaśarīraphalatāvasātuṃ na śakyate, phalatayānvayāyogyatvāt /<BR>
yasya hyanvayayogyatvamavadhāritam, tasya vākyārthānupraveśitvam, yasya 859tvanvayayogyatvāsambhavaḥ, tasya 860vākyārthānupraveśitāpi nāsti,"vahninā siñcedi"tivat /<BR>
yastu vede tathābhūtārthaprayogaḥ, sa gauṇaḥ, lākṣaṇiko vā varṇanīya iti, atrāpi gauṇyā, lakṣaṇayā vā vṛttyā varṇanīyam /<BR>
atastrividhameva śarīram /<BR>
861yatpunarapārthivamayonijaṃ śarīraṃ kevaladharmādhipatyanibandhanaṃ kaiścidabhyupagamyate, tat sarvaśarīrāṇāṃ pārthivatvāvyabhicārānnānumātuṃ śakyate /<BR>
manonirūpaṇam /<BR>
sarvaśarīreṣu manaḥ, tvakcāviśiṣṭamindriyadvayam /<BR>
manaścāntaśśarīraṃ paramāṇuparimāṇam /<BR>
tat khalu dravyabhūtaṃ saṃyogaguṇabhāgitayeṣyate /<BR>
dravyañca dvividham---anekadravyam, adravyadravyañceti /<BR>
tatra manaso 'nekadravyatve kalpanāgauravam, āramyārambhakadravyābhyupagamaprasakteḥ /<BR>
adravyadravyatve 'pi 862paramamahatvābhyupagama ātmanā saha 863saṃyogāsambhavaḥ /<BR>
na hi 864paramamahatoraparispandayoranavayavayośca saṃyogopapattiḥ //<BR>
trividha eva saṃyogaḥ---anyatarakarmajaḥ, ubhayakarmajaḥ, saṃyogajaśceti /<BR>
tasmāt 865paramāṇuparibhāṇaṃ manaḥ /<BR>
tacca sadakāraṇatvānnityam /<BR>
āśutarasañcāricatat, āśutarendriyādhiṣṭhānadarśanāt /<BR>
na hi tadanadhiṣṭhitamindriyaṃ svaviṣayamavasāyayitumalam, anyatra vyāsaktacittasya viṣayāntarāpratīteḥ /<BR>
tasya manaso 'nādirdharmādharmāpekṣaḥ kṣetrajñena saha saṃyogaḥ, dehāntarasaṃyogaśca tasmādadṛṣṭāpekṣādātmamanassannikarṣādutpannasya karmaṇaḥ prasādena /<BR>
so 'yamātmā bhoktā, bhogāyatanaṃ---śarīram, bhogasādhanāni---indriyāṇi, bhogyāḥ---sukhādayaḥ āntarāḥ, bāhyāśca pṛthivyādayaḥ, bhuktiśca---vittiḥ---sukhaduḥkhānubhavaḥ, iti pañcasu vidhāsu sarvaṃ tattvaṃ parisamāpyate /<BR>
ātmani pramāṇanirūpaṇam /<BR>
kena punaḥ pramāṇenāsyā'tmanaḥ pramitiḥ,866 apramīyamāṇatve cāsya sattopagamo nirnibandhanaḥ /<BR>
tate kecidāhuḥ---mānasaṃ pratyakṣaṃ sukhādiṣvivā'tmani pramāṇamiti /<BR>
tadayuktamiti prābhākarāḥ /<BR>
na hyekasya kartṛtvam, karmatvañca svāpekṣamupapadyate, svātmani kriyāvṛttivirodhāt /<BR>
na cāhamiti saṃvidvaśenāvirodhaḥ, svayamprakāśatvena, viṣayapratītigocaratvena vā tadupapatteḥ /<BR>
viṣayaissahopalambhaniyamaścaivaṃ satyupapannaḥ /<BR>
anye manyante---svaprakāśāya hi pramāṇamaprakāśasvabhāveṣu viṣayeṣva pekṣyate, prakāśasvarase svātmani prakāśāpekṣā mudhaiva, saṃvittivat /<BR>
saṃvittessvaprakāśatvavicāraḥ /<BR>
pramāṇaphalabhūtā hi saṃvinttiravaśyaṃ svayamprakāśābhyupagamanīyā /<BR>
anyathotpannāyāmapi tasyāmaprakāśamānāyāṃ viṣayāṇāṃ viditatvāvedane viditatvavyavahāro na syāt, na ca vācyaṃ vyavahārayogyataiva viṣayeṣu puruṣasya saṃvit, sā vyavahāra utpanne phalenānumīyate /<BR>
yato vyavahārapravṛtterapi purastādviditatvaṃ viṣayāṇāmanusandhīyata iti 867sarvajanasammatametat /<BR>
nāpi mānasapratyakṣasamadhigamanīyā saṃvit /<BR>
svayamprakāśatvenāpyupapattau satyām, tatkalpanāyāṃ pramāṇābhāvāt /<BR>
viṣayeṣu hi sthāyiṣu svayamprakāśeṣvabhyupagamyamāneṣu svāpādidaśāḥ puruṣāṇāmanupapannāssyuḥ /<BR>
saṃvidi tu svayamprakāśāyāṃ naiṣa doṣa āpadyate, svāpādiṣu tasyā evāsatvāt /<BR>
viṣayāstu pratyabhijñābalalabdhasthemānaḥ puruṣāṇāṃ svāpādidaśāyāmapi na santīti na śakyamabhidhātum /<BR>
tataste parāyattaprakāśāḥ /<BR>
saṃvittistu svayamprakāśeti, siddho dṛṣṭāntaḥ /<BR>
868svayamprakāśasya sattopagamo na pramāṇāntarāyattaḥ /<BR>
evañca turīye 'pi prakāśo noparamate /<BR>
ata eva ca mokṣasya 869puruṣairneṣyeta /<BR>
etadapi prāmāṇikāgragaṇyā na sādhvityāhuḥ /<BR>
svarasaprakāśatve puruṣasya jāgratsvapnaturīyeṣviva suṣuptāvapi prakāśāpatteḥ, svāpastebhyo na bhidyeta /<BR>
na hi svārasikasyocchedaḥ, āvaraṇaṃ vā sambhavati /<BR>
872yatvidaṃ kenacitpralapyate-svārasikamapi pārthivānāmaṇūnāṃ śyāmatvaṃ pākapadāvedanīyenāgnisaṃyogena nivartata iti /<BR>
tadasat /<BR>
yadakṛtakaṃ tatsarvamavināśi digādivat /<BR>
akṛtakaśca śyāmimā pārthivānāmaṇūnāmityanumānagrastattvānnā'daraṇīyam /<BR>
svārasikatā ca pārthivānāmaṇūnāṃ śyāmatayā na siddhā, lauhityasyeva tasyāpi pākajatvopagamāt /<BR>
sadakāraṇatvameva 873nityatvam /<BR>
akāraṇamapi cedanityam, na nityalakṣaṇaṃ 874kiñcidavakalpate /<BR>
svamatanirūpaṇam /<BR>
tattvavidastvācakṣate---nā'tmā viṣayānanuviddho 'vabhāsate, na ca viṣayā boddharyanavabhāmāne bhāsanta iti tāvat siddham /<BR>
tatra yadetat viṣayeṣu prāmāṇam, tajjanitaiva yā saṃvit sā puruṣaṃ, svaviṣayāṃśca viṣayīkurvantī samudīyate /<BR>
tatsaṃvittiphalabhāgitve 'pi puruṣasya na karmatā, kintu kartṛtaiva gantṛvat /<BR>
yathā---gamanaphalasaṃyogayogino 'pi875 ganturna karmatā, kintu kartṛtaiva, tathā boddhurapi veditavyam /<BR>
parasamavāyikriyāphalayogi hi karmeti karmajñāḥ /<BR>
ata eva ca sahopalambhaniyamo 'pi 876viṣayavettṛsaṃvittīnāmupapannaḥ /<BR>
evañca viṣayavittigocaratbādātmano viṣayavedanopāyoparamāt877 svāpādiṣvaprakāśo yukta eva878 /<BR>
turīye 'pi sambhūtasakalopalambhopāya ātmā 879sanmātrāvastha evāvatiṣṭhate /<BR>
duḥkhanivṛttireva mokṣa iti svamatavarṇanam /<BR>
na ca mokṣasyāpuruṣārthatā, sāṃsārikavividhaduḥkhoparamarūpattvānmokṣasya /<BR>
duḥkhoparamo hi puruṣairarthyate /<BR>
na cedaṃ yuktam---yathā nikhiladuḥkhoparamarūpatvāt paramapuruṣārthatvam, tathā 880sakalasukhocchedarūpatvādapuruṣārthatāpīti /<BR>
yataḥ sāṃsārikaṃ sukhaṃ vivekinassādhanaparatantralakṣaṇatayā, 881kṣayitālakṣaṇatayā ca duḥkhakavalitaṃ duḥkhameveti manyamanā nā'tyantamādriyante /<BR>
ata 882eva mokṣāyottiṣṭhante /<BR>
evañca 883paramānandābhyupagamo 'pi mandaphala eva /<BR>
na ca pramāṇamapi 884tatrāvakalpate, śrutīnāṃ siddhavastubodhakatvābhāvāt, pratyakṣavirodhaśca /<BR>
na saṃsarantastathāvidhamānandamanubhavanti /<BR>
na cābhibhūtatayānanubhavaḥ /<BR>
svārasikasya svayamprakāśasyā'nandasyābhibhavāyogāt /<BR>
na ca paramapremāspadatayā'tmana 885ānandarūpatāsiddhiḥ, ātmani premāsiddheḥ /<BR>
śarīropaghāti hi duḥkhodayāttadupaghātaparihāraṃ sarve prārthayanta ityātmani premābhimānaḥ /<BR>
kiñca saṃsāriṇāṃ svārasikaḥ paramānando nānubhūtapūrva iti, kathaṃ tannibandhanamātmani 886prema /<BR>
ato viṣayaviśeṣasambhogaja887 evā'nanda iti sundaram /<BR>
mokṣastu sāṃsārikaduḥkhopaśamātpuruṣārtha iti puṣkalam /<BR>
maṇḍanamiśramatānuvādaḥ /<BR>
kaḥ punareṣa mokṣaḥ ? avidyāstamaya iti kecit /<BR>
yat ekamevādvitīyamasaṃsṛṣṭaṃ sakalopādhipariśuddhaṃ brahmatattvam, tat anādyavidyāvaśena śarīrādisadvitīyamivopādhikaluṣitamivāvabhāsamānaṃ887 labdhajīvavyapadeśaṃ sat, baddhamiva 888lakṣyate /<BR>
ato 'nādyavidyaiva saṃsāraḥ, nikhilavikalpātītapariśuddhavidyodayāt tadastamaya eva mokṣa iti /<BR>
tannirāsaḥ /<BR>
889tadidaṃ śraddhāmātravijṛmbhitamiti890 pramāṇaparatantrāḥ /<BR>
syādetadevaṃ yadyadvaitaṃ kasyacitpramāṇasya gocaraḥ /<BR>
na caitadittham, na khalvadvaitaṃ kasya cit pramāṇasya gocaraḥ /<BR>
syānmatam, pratyakṣameva vidhimātropakṣīṇavyāpāramaparispṛṣṭānyonyabheda891madvitīyamekaṃ tattvaṃ sākṣātkarotīti /<BR>
tadasat---satyaṃ vidhāyakameva pratyakṣam /<BR>
tacca vidadhadapi 892rūpaṃ rūpatayā, rasañca rasatayā vidadhāti, na punassarvamekatā, 893yathā rūpe 894dhārāvāhinī buddhiḥ, tathābhūtaiva yadi rase 'pi syāt, tadā bhavedeva pratyakṣeṇa895 sākṣātkṛtamadvaitam /<BR>
na tvetadevamiti sarvapratipattṛsvasaṃviditam /<BR>
yacca prameyavikalpena sāmānyameva vastviti sthāpayitvā, sattāyā mahāsāmānyarūpatvāt tāvanmātrameva sattvamiti sādhitam /<BR>
tadapi gaganagrāsakalpam /<BR>
sattvaṃ na viśeṣamātraṃ vastu, sarvatrā /<BR>
navṛttapratibhāsapravedanīyasya sāmānyasyāpahvotumaśakyatvāt /<BR>
nāpi sāmānyaviśeṣātmakamekaṃ896 vastu, ekasya dverūpyavirodhāt sāmānyaviśeṣau tu parasparasambaddhe dve vastunī pratyakṣamavagāhate, tathā ca kutassattādvetasiddhiḥ /<BR>
897yathā ca sāmānyaviśeṣayorjātivyaktyoriha pratyayo nāstīti, tathā jātinirṇaye pra.paṃ.pṛ. 50 nirṇītam /<BR>
898na cā'gamādevādvaitasādhanam /<BR>
tanna /<BR>
āgamasya kāryaikaviṣayatayā siddhe tattve prāmāṇyānupapatteḥ899 /<BR>
api ca vākyātmā'gamaḥ pramāṇamiṣyate /<BR>
900taccānekapadātmakamanekapadārthātmani vākyārthe dhiyamupajanayat, kathamadvaitamavabhāsayet /<BR>
athedamucyate"sa eṣa ādeśo neti netī" bṛ. u. a. 3. brā. maṃ. 6.ṭati 901sakalopādhiniṣedhena nānābhūtavastvantarāpākaraṇādadvaitamāgamena sādhyata iti /<BR>
tadapyasāram /<BR>
yaḥ khalveṣa iti sadrūpatayā pratyavamṛṣṭaḥ padārthaḥ, so 'sattvāpādakena902 nañarthena saha sambaddhumayogyaḥ, asti nāstītivat /<BR>
anvayāyogyayośca padārthayoranvayāsambhavānna vākyārthībhavanam /<BR>
903evantarhi nirākṛtāni sarvāṇyeva niṣedhavākyāni /<BR>
manda 904maivaṃ paribhāvaya /<BR>
na hi niṣedhavākyeṣu kasyacidātyantiko niṣedhaḥ, kintu kvacitkiñcinniṣidhyate /<BR>
905brahmādvaitābhimānī tu bhavānātyantikameva niṣedhamabhilaṣati /<BR>
906tathā ca so 'yamātmīya eva bāṇo bhavantaṃ praharati---"907labdharūpe kvacitkiñcittādṛgeva niṣidhyate /<BR>
vidhānamantareṇāto na niṣedhasya sambhavaḥ" //<BR>
[bra. si. ta. kāṃ. ślo. 2] iti /<BR>
ataḥ pratyakṣādiviruddhārthatvādadvaitāvabodhaka āmnāyo na 908yathāśruto varṇayituṃ nyāyyaḥ /<BR>
909yatvidaṃ prapañcena prasādhitaṃ910 --- pratyakṣādivirodhe 'pyāgamasyaiva911 balīyastvam, tadvaśena pratyakṣādīnāmeva bhrāntatā kalpanīyeti /<BR>
912tadapi manorathamātram /<BR>
pratyakṣādividodhe padārthānāmanvayayogyatāvirahādāgamādarthabodhasyaiva tadvirodhe 'nudayāt /<BR>
ataḥ pratyakṣādivirodhādāgame gauṇī, lākṣaṇikī vā vṛttirāśrayitavyā913 /<BR>
ānandādiśrutīnāṃ svamatena vyākhyā /<BR>
914tatrā'nandādiśrutayassvābhāvakiduḥkhābhāvaparatayā varṇanīyāḥ, laukikānandasyālpatayā, duḥkhānuṣaktatayā ca vyākhyeyāḥ /<BR>
ekatvaśrutayaścaikasminnāyatana ekasyaiva svāmitvamityevamparāḥ /<BR>
"915indro māyābhiḥ pururūpa īyate" iti, dehātmābhimānena janmani janmani bhinna ivā'bhātītyarthaḥ /<BR>
anekadehaparigrahe 'pyeka evā'tmeti nānātvaniṣedhasyār'thaḥ /<BR>
"sa916 eṣa netyeṣa netī" ti ca śarīrādīnāmātmatvaniṣedhastadvyatiriktapratipattiparaḥ /<BR>
vijñānaśrutayaśca 917cicchaktiyogitvādvyomādibhyo viśeṣābhidhānaparāḥ /<BR>
sarvātmaśrutayaśca sarvasyā'tmārthatvāt tādarthyanimittopacārāḥ918 /<BR>
919"ātmani vijñāte sarvamidaṃ vijñātaṃ bhavatī" bṛ. u. 4a. mai. brā. ti yaducyate, tat ātmajñānasya paramapuruṣārthamokṣaphalatvāt, tasmin vijñāte sarvameva jñānaṃ niṣphalamiti darśayitumityeṣā dik /<BR>
920athocyeta---vitterbhinnasyāprakāśātmanaḥ prakāśa evānupapanna iti /<BR>
yadyat prakāśate, tat tat prakāśādabhinnam, prakāśātmakañca brahma /<BR>
ato brahmātmakaṃ jagaditi siddhamadvaitamiti /<BR>
921tadidaṃ svapakṣaviruddham /<BR>
kathamevaṃ buddhimanto 'bhidadhati /<BR>
evaṃ hi nānābhūtānāmākārāṇāṃ prakāśābhede prakāśasyāpi nānābhāvāpatteradvaitaṃ dūramapāstam /<BR>
922athocyeta---vividho 'yamākāraprapañcovidyādhyāsavaśādavabhāsata iti /<BR>
etadapi svavacanaviruddham /<BR>
sadātmā prakāśaḥ, tena sahāsadātmāna ākārāstāvadabhinnā iti na ghaṭate /<BR>
tathā satyaprakāśātmānaste kathamiva prakāśeran /<BR>
api cāprakāśātmana eva 923prakāśassambhavatīti 924bāhyārthasiddhāvuktam /<BR>
ata eṣo 'pi māhāyānikapakṣānupraveśāt925 brahmavādināṃ moha eva /<BR>
api cātyantamasantaṃ prapañcaṃ kathamivāvidyā prakāśayitumalam /<BR>
na khalvasatkhyātiravidyā926, kintvagrahaṇarūpaiveti927 nayavīthyāṃ 928sādhitam929 /<BR>
ato nāvidyāstamayo mokṣaḥ /<BR>
svamatena mokṣa-tatsādhananirūpaṇam /<BR>
930ātyantikastu dehocchedo niśśeṣadharmādharmaparikṣayanibandhano mokṣa iti /<BR>
yuktam /<BR>
dharmādharmavaśīkṛto hi jīvastāsu tāsu yoniṣu saṃsarati /<BR>
sa tayorekāntocchede vyapagatadehendriyasambandhassamutkhātanikhilasāṃsārikaduḥkhānubandho mukta ityucyate /<BR>
931kathaṃ punaraśeṣadharmādharmaṃparikṣayaḥ /<BR>
na tāvadupabhogenaiva /<BR>
anādiśarīrasantatisañcitānāṃ, bhogasamaye 'pi sañcīyamānānāmanantānāṃ karmāśayānāṃ kṣeptumaśakteḥ /<BR>
ucyate---yaḥ khalu sāṃsārikebhyo duḥkhebhya udvignaḥ tadanuṣaṅgaśabalebhyaśca sukhebhyo 'pi vigataspṛho mokṣāyottiṣṭhate, sa tāvadbandhahetubhūtebhyo niṣiddhebhyaḥ pratyavāyahetubhūtebhyaḥ, kāmyebhyo 'bhyudayasādhanebhyaśca nivartamānassannutpannapūrvau dharmādharmau bhogena kṣayaṃ nayan, śama-dama-brahma-caryādikāṅgopabṛṃhitenā'tmajñānena932 "na sa punarāvartate" chā. u. a. 8 ityapunarāvṛttaye coditena niśśeṣakarmāśayaṃ nāśayanam mucyate /<BR>
na cāpunarāvṛtterarthavādatayā varṇanam, ātmajñānasyāparārthatvāt /<BR>
parārthatve hi parṇamayī /<BR>
nyāyena phalaśrutirarthavādatayā varṇyeta /<BR>
jñānavidherapārārthye tu saivādhikāriviśeṣaṇaṃ rātrisatravat //<BR>
na ca karmavidhiśeṣabhūtamātmajñānam, tasyāparārthatvāt, parārthatve pramāṇābhāvāta, 933upakāralakṣaṇaśeṣatvanirākaraṇādityalamativistareṇa /<BR>
svamatenā'tmaparimāṇanirūpaṇam /<BR>
nanu muktasyātmanassakalopalambhātītasya934 sanmātrāvasthitau kiṃ pramāṇam ? ucyate---sadakāraṇañca yat, tadavināśi gaganavat /<BR>
sadakāraṇaścāyamātmetyavināśitvāddhruvatvasiddhiḥ935 /<BR>
paramamahattvañcā'tmanaḥ parimāṇaṃ gaganavat /<BR>
yatra yatrā'tmano guṇa upalabhyate, tatra tatra tāvadātma vartata iti pramāṇasiddham /<BR>
guṇinamantareṇa guṇasyāvṛtteḥ /<BR>
tatra hyeṣa saṃśayaḥ---kimasau gatva sannidhīyate, uta gatinirapekṣa eveti /<BR>
tatra gatisavyapekṣatvāśrayaṇe gatestāvatkalpanā, tasyāścāsamavāyikāraṇaṃ kalpanīyam /<BR>
na ca tatra kiñcana pramāṇamasti /<BR>
agacchato 'pi sannidhānopapattergaganavat /<BR>
athocyeta yatrāpi dehona vartate, tatrāpi cedātmā sannidhīyate, tadā śarīra iva tatrāpi tadguṇānāmupalabdhissyāditi /<BR>
tanna /<BR>
yatassarvātmaguṇānāmātma-manassannikarṣo 'samavāyikāraṇam /<BR>
sa ca saṃyogo 936dviṣṭhatayā mano937-viraheṇānyatra na vartate /<BR>
manaśca śarīrasyāntaravatiṣṭhata ityuktam938 /<BR>
yatraiva cāsamavāyikāraṇam, tatraiva kāryamiti na bahirātmano guṇopalambhaḥ /<BR>
nanvevaṃ śarīrasyāpi gatikalpanamapramāṇakameva /<BR>
na /<BR>
tasyaikatra sato 'nyatra darśanaprasaṅgāt /<BR>
ātmanastu sato 'pi sakalakaraṇapathātītasya darśanaprasaktirāpādayitumaśakyetyagatyā sarvasayogibhirātmā saṃyujyate /<BR>
tattu paramamahattvamantareṇa na sambhavatīti nāṇuparimāṇaḥ, śarīraparimāṇo vā /<BR>
śarīraparimāṇavattvañca vinā sāvayavattvamanupapannam /<BR>
tādṛśaṃ hi mahattvaṃ-avayavabahutvamahattva-pracayaviśeṣāṇāmanyatamasminnāyattam /<BR>
na cāvayavakalpanā pramāṇavatī /<BR>
nanu sarvagatatve puruṣasya śarīrāntare 'pi bhogaprasaṅgaḥ /<BR>
maivam /<BR>
yasya yaccharīraṃ, tasya tadbhogāyatanam, yāni ca yasyendriyāṇi, tāni tasya bhogasādhanānīti, nā'yatanāntare bhogaprasaṅgaḥ /<BR>
ātmano vibhutve bhogasāṅkaryaśaṅkā-samādhāne /<BR>
nanu śarīrendriyasambandhavyavasthaiva kinnibandhanā /<BR>
ucyate---dharmādharmasambandhanibandhaneti bhavānavabuddhyatām /<BR>
yadīyābhyāṃ dharmādharmābhyāṃ yāni śarīrandriyāṇyupāttāni, tāni tasyaiva bhogasādhanānīti /<BR>
dharmādharmavyavasthaiva kimāyatteti cet ? tadupāyabhūtakarmasambandhāyattā939 /<BR>
karmasambandhavyavasthā tu tatsamavāyikāraṇabhūtaśarīrendriyasambandhanibandhanetyanāditayā śarīrendriyadharmādharmasantatessarvamupapannam /<BR>
ātmaikatvaśaṅkā-nirākaraṇe //<BR>
āhva---vibhutvañcedātmanaḥ, tadā sarvaśarīreṣveka evā'tmāstu940 gaganavat /<BR>
yathā gaganamekameva ghaṭa--maṇikāditattadanekasambandhi, tathā'tmāpi kiṃ nābhyupeyate, kiṃ pratayāyatanaṃ bhedābhyupagamena /<BR>
ucyate---yastāvatpratipattā parāyatanasvāminaṃ svaprayatnapūrvakātmīyaśarīrasamavetakarmasamānaceṣṭādarśanādanumānataḥ pratyeti942 prayatnavattayā, nāsau taṃ grāhakaikarasatayā, kintu grāhyakoṭiniviṣṭamanātmabhūtameva /<BR>
tena 943pratītisiddhatvādbhedasya, alaṃ bhedābhyupagameneti vacanamakiñcitkaram /<BR>
na hi 944parāyatanasvāmini svamityevamanumānamudetumalam /<BR>
yathā mama śarīre madīyaprayatnapūrvikā ceṣṭā, tathā paraśarīre 'pi matprayatnanibandhanaiveti pratyakṣavirodhāt /<BR>
pratyakṣeṇa hi svātmani samavayanprayatna upalabhyate /<BR>
na ca paraśarīraceṣṭānuguṇaḥ prayatnassvātmani puruṣāṇāṃ pratyakṣībhavatīti, para eva prayatitā paraśarīre 'numīyate /<BR>
nanvevamanumānena parātmapratītau, kathamidamucyate"agṛhyo na hi gṛhyate"  bṛ. u. a. 4. brā. 2 kha. 4 iti /<BR>
pareṇa na gṛhyata ityetadabhiprāyametadbhavatītyucyategrāhakaikarasatayā pareṇa na gṛhyata iti tasyār'thaḥ, tasmānna virodhaḥ /<BR>
kiñca nānāvyavasthānā nānābhūtāḥ pratikṣetraṃ puruṣāḥ 945dharmā-dharma-sukhaduḥkhādivyavasthādarśanāt /<BR>
anyathā hyekasya dharmā-dharmādayassarvasya bhaveyuḥ /<BR>
brahmasiddhikṛto matena śaṅkā /<BR>
946atra kaścitpaṇḍitamānī prā'ha---kālpanikī sukhaduḥkhādivyavasthā bhaviṣyati /<BR>
yathaikasminneva śarīre pādādivedanāvyavasthā na vyatikīryate, tathā nānāśarīreṣu na vyatikariṣyata iti /<BR>
na hi pādagatā vedanā śirasi, na vā śirogatā vedanā pāde /<BR>
na ca vedanā pādādiṣveva samavaitītiśakyate vaktum, teṣāmajñatvāt /<BR>
jñātā hi vedanābhissaha sambadhyate, duḥkhaviśeṣarūpatvāt tāsāmiti /<BR>
tannirasanam /<BR>
tadidaṃ bālajanamohanamiti  /<BR>
vṛddhāḥ /<BR>
"pāde me vedanā,"śirasi me vedane"ti sarvavedanāsveko duḥkhī prakāśate /<BR>
pādādiṣu tu santāpādikaṃ samavaiti /<BR>
947tatra santāpastejasā saha saṃyogaḥ, śūlastu vāyuvā saheti vātapitta---śleṣmaṇāṃ kṣobhajeṣu sarveṣu vikāreṣu veditavyam /<BR>
acetanānāmapi padādīnāṃ pittādisaṃyogo na virudhyate /<BR>
943tajjanyaṃ duḥkhamātmanyeva samavaiti /<BR>
athocyeta---yathā pratibimbabhāva ekasyaiva 949bimbasya maṇikṛpāṇadarpaṇādyupādhivaśena, vyavasthitāni ca śyāmatvādīni, tathaikasyā'tmano nānāśarīropādhivaśena sukhādayo vyavatiṣṭhanta iti /<BR>
tadayuktam---śyāmatvādīnāmaupādhikānāmupādhivaśavartitvādvimbasambandhābhāvāt /<BR>
tenaikadharmidharmāṇāṃ satāmeṣā vyavasthā sambhavati /<BR>
sukhādayastu naupādhikāḥ, kintvātmasamavāyina evetyekātmavartitvena950 vyavasthānupapattiḥ /<BR>
kiñca siddhe vyaktamekatve syādapyeṣā kalpanā, na951 cā'tmaikatve pramāṇamasti /<BR>
ekapuruṣaśrutayaśca prāgevopavarṇitārthā iti, siddhaṃ pratikṣetraṃ nānābhūtāḥ pumāṃsa iti /<BR>
952nānāvivādasandarbhatamassaṅghātabhedanaḥ /<BR>
eva śālikānāthena tattvālokaḥ pravartitaḥ //<BR>
iti mahāmahopādhyāyaśrīśālikanāthamiśrapraṇītāyāṃ prakaraṇapañcikāyāṃ tattvāloko nāmāṣṭamaṃ prakaraṇaṃ samāptam /<BR>
<BR>
<BR>
<BR>
<BR>
<BR>
</body></html>
