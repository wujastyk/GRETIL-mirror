<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Salikanathamisra: Prakaranapancika, 14</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Salikanathamisra: Prakaranapancika, <BR>
with Jayapuri Narayanabhatta's Nyayasiddhi:<BR>
Prakarana 14<BR>
<BR>
<BR>
Input by members of the SANSKNET-project<BR>
(www.sansknet.org)<BR>
<BR>
<BR>
<BR>
This GRETIL version has been converted from a custom Devanagari encoding.<BR>
Consequently, word boundaries may not always be marked by spaces.<BR>
The text is not proof-read.<BR>
<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
<BR>
________________________________________<BR>
<BR>
<BR>
oṃ<BR>
śrīmatprabhākaragurutantradhurandhareṇa<BR>
mahāmahopādhyāya-śālikanāthamiśreṇa praṇītā prakaraṇapañcikā<BR>
nyāyasiddhyākhyayā vyākhyayā viṣamasthalaṭipparāyā<BR>
ca samalaṅkṛtā<BR>
<BR>
________________________________________<BR>
<BR>
<BR>
<BR>
oṃ śrī śrīnivāsa svāmi, <BR>
oṃ śrī vināyaka svāmi, <BR>
oṃ śrī sarasvati devi<BR>
<BR>
<BR>
<BR>
athātideśapārāyaṇaṃ nāma<BR>
caturdaśaṃ prakaraṇam //<BR>
<BR>
<BR>
prakaraṇārthapratijñā /<BR>
1vikṛtau ye padārthānāmatideśaṃ na manvate /<BR>
2prakārasyopadeśañca teṣāmuttaramucyate  // 1 //<BR>
svasiddhāntasyopanyāsaḥ /<BR>
prākṛtenopakāreṇa padārthaiścaiva vaikṛtaiḥ /<BR>
prayogavidhinā svena vidhiranvita ucyate  // 2 //<BR>
yadyadākāṅkṣitaṃ yogyaṃ sannidhānaṃ prapadyate /<BR>
tenānvito hi vidhyarthassvaśabdenaiva varṇyate3  // 3 //<BR>
sādhyabhūtaśca vidhyartha upakāramapekṣate /<BR>
4vākyādibhiḥ5 prākṛtaśca sa yogyassannidhāpyate  // 4 //<BR>
anyathānavagamyatvādyadyapyaṅgapurassaraḥ /<BR>
upakāraḥ prākṛto 'sau vikṛtau sannidhāpyate  // 5 //<BR>
tathāpyapekṣitatvena prakāraṃ prabhamaṃ vidhiḥ /<BR>
svīkaroti padārthāṃstu pratītānapyupekṣate  // 6 //<BR>
paścāttu tairapi punarupakāraprasiddhaye /<BR>
apekṣitaistadvaśena proptairanvayamṛcchati  // 7 //<BR>
guṇapradhānabhāvena sarvatraivānvayo mataḥ /<BR>
6pradhānañca vidhirdharmā guṇāstaṃ prati sammatāḥ  // 8 //<BR>
anvitasyābhidhānañca na 7śabdopasthitaiḥ param /<BR>
darśanātpitṛyajñādau kalpyenāpyadhikāriṇā  // 9 //<BR>
sambandhinā na sarveṇa sahasaivānvitābhidhā /<BR>
sambandhināṃ sannidhānakrameṇa tu yathāyatham  // 10 //<BR>
prakṛti-vikṛtyorviśeṣopanyāsaḥ /<BR>
8prakṛtau tu svaśabdatvātpadārthānāṃ puro 'nvayaḥ /<BR>
upakārasya kalpyasya paścāditi paraṃ bhidā  // 11 //<BR>
atideśalakṣaṇam vyutkrameṇopakāreṇa padārthaiścaiva vaikṛtaiḥ /<BR>
prākṛtairvidhiranveti so 'tideśaśca sammataḥ  // 12 //<BR>
yasya deśe vidhiryasmiṃstato 'nyatrāpi tadgatiḥ /<BR>
atideśaḥ prakārasya dharmāṇāñcaiva yujyate  // 13 //<BR>
anyatratyo yathānyatra prakāro 'nvayamṛcchati /<BR>
tathā dharma 9apīṣyante teṣāmapyatideśyatā  // 14 //<BR>
ekadeśimatena daśamādyavirodhaśaṅkā /<BR>
nanveyaṃ daśamādyena virodhaste prasajyate /<BR>
naivaṃ kāryānapekṣo 'sāvatideśo nivāritaḥ  // 15 //<BR>
tadvadbhāvena sambandho dharmāṇāmeva cedbhavet /<BR>
anapekṣyaprakāratvāttadā10 bodho na sidhyati  // 26 //<BR>
tannirāsaḥ /<BR>
prakṛtau hi padārthānāṃ sambandhe 'vagate yathā /<BR>
dvāraṃ dṛṣṭamadṛṣṭaṃ vā sambandhārthaṃ prakalpyate  // 17 //<BR>
kāryānapekṣasambandhe tathaivāvagate sati /<BR>
dvāraṃ dṛṣṭamadṛṣṭaṃ vā kalpyaṃ syādvikṛtāvapi  // 18 //<BR>
tato na ghaṭate bādhaḥ kāryalopanibandhanaḥ /<BR>
dṛṣṭābhāve 'pyadṛṣṭasya dvārasya khalu sambhavāt  // 19 //<BR>
kāryāpekṣā yadā dharmā vikṛtau yānti saṅgatim /<BR>
tadā kāryāvalopena teṣāṃ bādhaḥ prasiddhyati  // 20 //<BR>
prāpnuvantīti hi kāryeṇa dharmā dvārasamanvitāḥ /<BR>
prāpnuvantīti na dvārakalpanāvasarastadā  // 21 //<BR>
kāryānapekṣasambandho dharmāṇāmucyate yadi /<BR>
daśamādyavirodhassyāttadānīṃ na ca tattathā  // 23  // 11//<BR>
tadvadbhāvena kiṃ dharmāḥ prakāro vāpi gṛhyate /<BR>
ityeṣā daśamādye hi cintā bādhaprasiddhaye  // 24 //<BR>
svamatena daśamādyavirodhopanyāsaḥ /<BR>
11pūrvapakṣī ca tatrā'ha padārthānāṃ parigraham /<BR>
nopakāre hi dharmebhyo vinā śakyaṃ rirūpaṇam  // 25 //<BR>
yadyapyākāṅkṣati vidhiḥ prakāraṃ prathamaṃ svayam /<BR>
tathāpi tasya prakṛtāvapi naiva svarūpataḥ  // 26 //<BR>
parijñānaṃ kintu yathāśrutairdharmaistathaiva hi /<BR>
tasmātpadārthapūrvaiva sadā tasya nirūpaṇā  // 27 //<BR>
ataḥ pūrvapratītatvātpadārthaireva vaikṛtaḥ /<BR>
vidhissambandhamāpnoti tāngṛhītvā tu sa svayam  // 28 //<BR>
upakāraṃ prākṛte dvāre 'lupte bādhantu nār'hati  // 29 //<BR>
svamatena daśamādyasiddhāntavarṇanam /<BR>
12rāddhāntī tu vadatyevaṃ satyaṃ dharmāḥ purassarāḥ /<BR>
tathā /<BR>
dyapi te na gṛhyante tadānīmanapekṣaṇāt  // 30 //<BR>
prakāraṃ hi punassādhyarūpo vidhirapekṣate13 /<BR>
napadārthaniti hi 14tātpratītānapyupekṣate  // 31 //<BR>
prakāreṇaiva sambandhaṃ prathamaṃ pratipadyate /<BR>
prakārakalpitaiḥ paścātpadārthairiti darśitam  // 32 //<BR>
anyadharmāṇāmanyadharmatvaśaṅkā-nirāsau /<BR>
dharmāṇāmanyadīyānāṃ kathamanyatra saṅgamaḥ /<BR>
iti cedupakāre 'pi tulyametadathocyate  // 33 //<BR>
nopakārasya sambandha iti hāsyamidaṃ vacaḥ /<BR>
yadyasau nānyadīyassyātkathaṃ tarhyatidiśyate  // 34 //<BR>
anyatra hyanyadīyasya dehaśo 'tideśa ucyate /<BR>
tadvadbhāvena tatprāpau virodhaścenna vidyate  // 35 //<BR>
tadvadbhāvopattyarthaṃ padārtheṣvapi tatsamam /<BR>
pratipattivirodho 'yamanyadīyānyasaṅgame  // 36 //<BR>
mukhāntareṇa15 sambandhe sa ca nāsti kathañcana /<BR>
bhāṭṭamate 'nupapattyupanyāsaḥ /<BR>
ye tu necchanti dharmāṇāṃ sambandhaṃ vaikṛtaissaha  // 37 //<BR>
apūrve prākṛtāṅgānāṃ16 granthasteṣāṃ virudhyate /<BR>
saptamā-ṣṭamayosteṣāṃ15 prakāraprāpticintanam  // 38 //<BR>
na yuktaṃ tatra cintā hi ṣaṭke 'sminkāryabandhanā /<BR>
niyogo 'pyatha kāryañcettadarthamapi cintyate  // 39 //<BR>
caturthādhyāyacintāpi16 ṣaṭke 'sminnāpatettathā /<BR>
svamatenopapattipradarśanam /<BR>
kāryato hyupadeśārthadvidhyarthādyapratīyate  // 40  // 17//<BR>
yathā tasyopadiṣṭatvaṃ tathā'kṣepaṇa /<BR>
vakṣyate /<BR>
tena vidhyarthamutsṛtya kāryamanyatsamāśritam  // 41 //<BR>
dvārabhūtamiyaṃ cintā kāryaṣaṭke vidhīyate /<BR>
atideśaḥ padārthānāṃ tena ṣaṭke 'tra cintitaḥ  // 42 //<BR>
tasyaiva hetubhatassa upakāro 'pi darśitaḥ /<BR>
"ṣaḍbhirdīkṣayatī"tyatra prākṛtānāñca vaikṛtaiḥ  // 43 //<BR>
aṅgabhūtairanaṅgānāṃ bādhaścaivaṃ prasajyate /<BR>
pradhānabhāvabāhyatvādupakāraprasiddhaye  // 44 //<BR>
naiva prayuktimātreṇa kriyate prākṛtaṃ punaḥ /<BR>
tatra /<BR>
kāryātideśoyaṃ sammatastvaupadeśikaḥ  // 45  // 18//<BR>
upadeśaprameyeṇa vidhyarthenopakalpitaḥ /<BR>
prakṛtāvupakārasya yadapūrveṇa kalpanā  // 46 //<BR>
niyojyasya ca vṛddhānāmupadeśena sammatā /<BR>
svamatenopadeśaśabdārthopanyāsaḥ /<BR>
upadeśo hi /<BR>
nāmātra granthasandarbha ucyate  // 47 //<BR>
sa ca pramāṇaṃ vidhyarthe kāryarūpe 'vadhāritaḥ /<BR>
yor'thaḥ pratīyate yasmātsa paraṃ naupadeśikaḥ  // 48 //<BR>
vidhyarthassvapratītyatha yamākṣipati so 'pi ca /<BR>
aparyavasyanvidhyarthe yaṃ prakalpayituṃ kṣamaḥ  // 49 //<BR>
aupadeśikatā yuktā tasyāpyakṣarabodhyavat /<BR>
upakāraviśeṣañnaca vidhiḥ kalpayituṃ kṣamaḥ  // 50 //<BR>
na padārthaviśeṣantu vaikṛtaṃ prākṛto yathā /<BR>
upakāraviśeṣasya kalpanāyāṃ kṣamo 'pi yat  // 51 //<BR>
prakṛtereva gṛhṇāti lāghavaṃ tatra kāraṇam /<BR>
kḷpta-kalpyavirodhe hi laghuḥ klṝptaparigrahaḥ  // 52 //<BR>
asvavākya-nāma-liṅgaiśca kḷpto 'sau-sannidhāpyate /<BR>
padārthabhedaprāptistu nopakaraṃ vinā bhavet  // 53 //<BR>
prakṛti-vikṛtyorviśeṣakathanam /<BR>
tatprāpteḥ kāryatasteṣāṃ prakāraścopadeśataḥ /<BR>
prakṛtāvupakāraśca padārthaścopadeśataḥ  // 54 //<BR>
vikṛtau kāryato dharmāḥ prakāraścopadeśataḥ  // 55 //<BR>
svamatopanyāsaḥ /<BR>
upadiṣṭe 'pi caitasminnatideśapadābhidhā /<BR>
na vāryate 'sti tasyār'tho deśānyatvaṃ nijādvidheḥ  // 56 //<BR>
upadeśātideśayorbhinnaviṣayatvavādibhāṭṭamate doṣodbhāvanam /<BR>
upadiṣṭātidiṣṭatvaṃ na tvekasya viruddhyate /<BR>
nopadeśātideśau hi pramāṇa iti sammate  // 57 //<BR>
upadeśātideśau hi pramāṇe bhavato yadi /<BR>
svamate pūrvoktadoṣābhāvavarṇanam /<BR>
tadā virodho jāyeta na caivamiha sammatam  // 58 //<BR>
tenopadeśameyatvādupadiṣṭamitīṣyate /<BR>
anyasminnanyatobhāvādatideśo 'pi yujyate  // 59 //<BR>
svamatenopadeśadeśayorviṣayanirdeśaḥ /<BR>
upadeśa-kāryarūpapramāṇadvayasaṃśrayau /<BR>
ṣaṭkāvubhau nodeśamatideśañca saṃśritau  // 60 //<BR>
atideśāśrayatve hi bādhe tantre ca bhūyasī /<BR>
upadiṣṭārthaviṣayā cintā naivopapadyate  // 61 //<BR>
dvārakāryāśrayatve tu sarvāsāmupapannatā /<BR>
cintānāmiticinteha yuktā kāryasamāśrayā  // 62 //<BR>
upakāravat padārthānāmupadiṣṭatvaśaṅkā /<BR>
19nanvevamupadiṣṭatvaṃ padārthānāṃ prasajyate /<BR>
kāryavattairapi yate vidhyartho 'nvita ucyate  // 63 //<BR>
tannirāsaḥ /<BR>
ucyate śābdataivaṃ syānnopadeśaprameyatā /<BR>
pramāṇadvayabhedo 'yamupasthānanibandhanaḥ  // 64 //<BR>
upadeśopasthito yo vākyārthānvayamṛcchati /<BR>
sa aupadeśiko jñeyassa ca dvaidhamupasthitaḥ  // 65 //<BR>
granthainopasthitaścaiva vidhyarthopasthitastathā /<BR>
20yathopakāraḥ prakṛtau niyojyo vāśruto yathā  // 66 //<BR>
prakāropasthito yaśca dvedhā nāsāvupasthitaḥ /<BR>
tenaupadeśiko nāsau kevalaṃ kāryabandhanaḥ  // 67 //<BR>
pūrvanibandhanibandhanamapanetuṃ mohamīhamānena /<BR>
śālikanāthena kṛtaḥ kṛtināmānandado yatnaḥ  // 68 //<BR>
<BR>
iti mahāmahopādhyāyaśrīmacchālikanāthamiśrapraṇītāyāṃ prakaraṇapañcikāyāmatideśapārāyaṇaṃ nāma caturdaśaṃ prakaraṇaṃ samāptam //<BR>
<BR>
samāptā ceyaṃ prakaraṇapañcikā  //<BR>
<BR>
<BR>
<BR>
<BR>
<BR>
<BR>
</body></html>
