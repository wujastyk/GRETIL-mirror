<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Salikanathamisra: Prakaranapancika, 4</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Salikanathamisra: Prakaranapancika, <BR>
with Jayapuri Narayanabhatta's Nyayasiddhi:<BR>
Prakarana 4<BR>
<BR>
<BR>
Input by members of the SANSKNET-project<BR>
(www.sansknet.org)<BR>
<BR>
<BR>
<BR>
This GRETIL version has been converted from a custom Devanagari encoding.<BR>
Consequently, word boundaries may not always be marked by spaces.<BR>
The text is not proof-read.<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
<BR>
<BR>
________________________________________<BR>
<BR>
<BR>
oṃ<BR>
śrīmatprabhākaragurutantradhurandhareṇa<BR>
mahāmahopādhyāya-śālikanāthamiśreṇa praṇītā prakaraṇapañcikā<BR>
nyāyasiddhyākhyayā vyākhyayā viṣamasthalaṭipparāyā<BR>
ca samalaṅkṛtā<BR>
<BR>
________________________________________<BR>
<BR>
<BR>
jātinirṇayo nāma <BR>
caturthaṃ prakaraṇam<BR>
<BR>
prakaraṇārthapratijñā---<BR>
<BR>
<BR>
bahudhā<BR>
jātiviṣaye vivadante vipaścitaḥ /<BR>
prabhākaramatenāyaṃ teṣāṃ pratyāsa ucyate  // 1 //<BR>
kecidācakṣate jātiriti vikalpavilāsitam iti /<BR>
eke tu sattīmapi jātimāśrayebhyo 'bhinnāmanumanyante /<BR>
anye tu bhinnāmapyanumeyāmāhuḥ /<BR>
apare tu bhinnābhinnāmicchanti /<BR>
tathā ajātāvapi jātivyavahāro bahulamupalabhyate keṣāñciditi tannirākaraṇāyedamārabhyate /<BR>
54siddhāntaḥ- jātirāśrayato bhinnā pratyakṣajñānago55caraḥ /<BR>
pūrvākārāvamarśena prabhākaragurormatā  // 2 //<BR>
pūrvapakṣaḥ- nanvāśraya eva dravyaṃ jāterasaditi saugatāḥ /<BR>
tathāhi na paramāṇuṣu caturvidheṣu pārthivāpyataijasavāyavīyeṣu jātirāśritābhimatā, anuvṛttākārapratyayaviyogāt /<BR>
bhinneṣu yadabhinnā jātirupeyate, tatrānuvṛttākārāvabhāsinī buddhireva nibandhanam /<BR>
na kasyacijjantoḥ paramāṇuṣu karaṇapathavidūravartiṣu nipuṇamapi nirūpayo 'nuvṛttākārāvabhāsino matirāvirbhavati /<BR>
yāpi ceyaṃ paramāṇuriti matiḥ, sāpi 56pārimāṇḍalyalakṣaṇaguṇakāraṇikā mīmāṃsakairapi saṅgīryate /<BR>
pṛthivītvādikamapi na tattadasādhāraṇagandhādiguṇasamavāyamātralabdhātmalābhāyāṃ pṛthivyādibuddhau nibandhanam /<BR>
na ca sthaleṣu dravyeṣa jātiḥ samaveyāt, teṣāmeva durupagamatvāt /<BR>
na khalu sthūladravyārambho57 ghaṭate /<BR>
tathā hi---dvyaṇukādikrameṇa sthūladravyārambho 'bhidhīyate, tatra tāvad dravyārambha eva na sādhīyāniti manyāmahe /<BR>
na khalu tathaivaikaḥ paramāṇurārabhate /<BR>
dravyasyaikākinaḥ sthūladravyāntarārambhakatvānupapatteḥ /<BR>
na caikaikadravyavyatiriktamaparamārambhakamasti /<BR>
saṃyogo 'pi ca tayoranupapanna eva /<BR>
sa hi naikaikadravyasamavetaḥ, nāpyanekadravyasamavetaḥ /<BR>
ekaikātirekeṇānekasyābhāvāt /<BR>
evañca pratyekamekadravyasamavetatvābhāve, nānekadravyasamavetatvamapi sambhavati /<BR>
anenaiva mārgeṇa tryaṇukasya trimirdvyaṇukairārambhaṇīyasya mahimaguṇaśālinaḥ sambhavo nirastaḥ /<BR>
tadevaṃ dūrabhūtā sthavīyasāmavayavināmārambhasaṃkathā /<BR>
api cāvayavinaḥ kimavayaveṣu pratyekaṃ kārtsnyena vṛttiḥ ? vyāsaṅgena vā ? iti cintanīyam /<BR>
na tāvat kārtsnyena vṛttimupalabhāmahe, ekaikāvayavagatasya tasyāpratipatteḥ /<BR>
ekaikāvayavagate ca kampe rāge vā sakalasyāvayavinaḥ kamparāgapratītiprasaṅgāt /<BR>
tathāvayavāntare ca kamparāgavirahe kamparāgavirahasamāsakteḥ, avayavī kampeta na kampeta, rajyeta na rajyeta ceti viṣamāṃ daśāmāviśet /<BR>
nāpi vyāsaṅgenāvayavino vṛttiravayavāntaravirahāt /<BR>
avayavāntaraśālino hi kenacidavayavena kvacana, kenacidavayavena kvacaneti vyāsaṅginī vṛttirupapattimatī /<BR>
kiñcaikaikatrāvṛtteravṛttireva, ekaikātiriktānekābhāvāt /<BR>
kiñca sakalāvayavagrahaṇe eva niyamenāvayavī jñāyeta, na ca tathā sambhavati, avayavāntareṇāvayavāntaratiraskārāt /<BR>
na ca prakārāntareṇa vṛttiriti vadituṃ śakyam; anupapatteḥ prakārāntarasya /<BR>
avayavebhyaścāvayavī vyatiricyamāno 'vyatiricyamāno vā na pramāṇena saṅgacchate /<BR>
vyatirikto hi digrahe 'pi grahaṇaṃ kadācidanubhavet /<BR>
na khalu bhinnayoḥ sahopalambhaniyamo ghaṭapaṭayoriva /<BR>
tadvadavayavyapi bhidyamāno nāvayavaireva sahopalabhyeta /<BR>
kasyāñcidapi daśāyāmananubhūyamāneṣvapyavayaveṣvanubhūyeta /<BR>
na cāvayavinamavayavānubhavamantareṇa kecidupalabhante /<BR>
avyatiricyamānastu nāstyeveti vacanabhaṅgimātreṇoktaṃ bhavati /<BR>
tadevamavayavi dravyamupapattibhiranusandhīyamānamekāntato līyate /<BR>
kathaṃ tarhi sthūlāvabhāsinī manīṣā samarthanīyā ? ittham--uttarādharabhāvena nirantaramutpannāḥ paramāṇava eva samadhigataindriyakajñānajananayogyadaśāviśeṣāḥ pratyakṣamīkṣyante /<BR>
tāṃstathābhūtānanusaṃdadhatastadbalabhāvī mānasa eva sthūlavikalpo vijṛmbhate, dūrādiva taruṣu nirantareṣu samanubhūyamāneṣu vanamiti matiḥ /<BR>
ataḥ sthavīyasāṃ dravyāṇāmāśrayatvenābhimatānāmayogājjātirapi tadāśritā nābhyupagamamarhati /<BR>
api ca jātirapi nendriyajñānaviṣayā pratīyate, tasyā nityatvenābhyupagamāt /<BR>
nahi nityaṃ kasmaicitkāryāya paryāptam; taddhi na śaktasvabhāvam, nityaṃ kāryodayaprasaṅgāt /<BR>
aśaktasvabhāvaṃ tu nityatvādavicikitsayāśaktikaṃ nityaṃ na kiñcit kuryāt /<BR>
na cājanakamindiranayajñānaviṣayatāmanubhavati /<BR>
yo hi viṣayaḥ svasyānvayavyatirekajñānamanukārayati, sa pratyakṣaḥ /<BR>
kiñca samunmiṣitacakṣuṣaścirāya viṣayāntarānusandhānavyāvṛttacittasya purovartinīṃ svastimatīṃ kālākṣīṃ vā sākṣātkurvāṇasyeva na jātiraparāvabhāsate /<BR>
anyacca na jātirasau piṇḍaiḥ sahotpadyate, vinaśyati vā /<BR>
tathopagame 58svarūpahāniprasaṅgāt /<BR>
ekā59 ca jātiranekādhiṣṭhānā pratijñāyate, utpattimatī vināśinī cānyānyā syāt, viruddhadharmādhyāsasya bhedāpādakatvāt /<BR>
seyaṃ nityā jātiruditavatyāṃ vyaktau pratīyamānā nānyata āgatā, niṣkriyatvāt /<BR>
na ca tatraivāsīt, prāgapratīteḥ /<BR>
na ca sthitirapi yuktimatī, vyaktireva hi tasyā deśo nākāśādiḥ, anutpannā ca vyaktiriti kvāvatiṣṭhatāmākṛtiḥ /<BR>
nacotpādye 'pyavatiṣṭhate /<BR>
tadeṣā jātiravatiṣṭhate, nāvatiṣṭhate ca, iti saṅkaṭamāpatitam /<BR>
kiñca vyakterabhinnā vā ?bhinnā vā ? ubhayarūpā vā jātirāstheyā ? /<BR>
tatra nābhinnā; tathābhāve vyaktyā sahotpāde vināśe vā svarūpahāniprasaṅga iti purastādupanyastam /<BR>
vyaktimātrāṅgīkāre ca ko 'smatpakṣasya asya ca bheda ityapi cintayāntaḥ sīdantu bhavantaḥ /<BR>
ato vyaktimātramevava tattvamiti vadatāṃ sāhāyyakamevācaritamanatirekiṇīṃ jātimurarīkurvāṇaiḥ /<BR>
bhinnatve 'pi piṇḍagrahaṇamantareṇa grahaṇāpattiḥ /<BR>
ubhayapratītau ca sambandhapratītisamāpattiḥ60 /<BR>
astyeveti cet; mahadidaṃ vaiyātyam /<BR>
kaḥ khalu iha gavi gotvamiti matimabhyupagacchet, anyatra nirastatrapāyantraṇāt bhavataḥ /<BR>
bhinnatve ca vṛttiprakāro durnirūpa eva---kiṃ vyāsaṅginī vṛttiḥ ? uta pratyekaparisamāptimatīti /<BR>
ekatra ca parisamāptāvanyatra na varteteti punarapi svarūpahāniprasaṅgaḥ /<BR>
vyāsaṅgo 'pi kālatrayavartinīṣu vyaktiṣvanupapanna eva /<BR>
pratyekañca gauḥ gauriti pratyayo vikalpamātramityaṅgīkṛtaṃ syāt /<BR>
na cobhayarūpatā, virodhāt /<BR>
na copalambhabalena virodha eva nāstīti caturasram, tathāvidhasyopalambhasyaivāsambhāvanīyatvāt /<BR>
abhinnākārabuddhibodhyaṃ hi vastvabhinnamiti laukikāḥ manyante, vilakṣaṇākārabodhaviṣayaśca bhinnamiti /<BR>
tatra yadi vilakṣaṇākārapratītisamaye dve vastunī vilakṣaṇenākāreṇāvabhātastadābhedapratītidaśāyāmeka ākāro 'nubhavanīyaḥ---sa jātibhāgasya ? tatraikasya dviravabhāso 'yaṃ syānna tu jātijātimatorabhedāvabhāsaḥ /<BR>
atha---vilakṣaṇāvapyākārau tādātmyenāvasīyete---iti matam /<BR>
tatrāpi paryanuyojanīyaḥ---kimidaṃ tādātmyaṃ nāmeti ? yadyekākārateti brūyāt; tarhi pūrvoktameva dūṣaṇamātmasātkṛtam /<BR>
śabdayoḥ sāmānādhikaraṇyaṃ tādātmyamiti cet ? 61ayuktamidaṃ, gaurvāhīka ityādāvatādātmye 'pi sāmānādhikaraṇyadarśanāt /<BR>
upacārastatreti cet /<BR>
atrāpi bhinnajātivādina upacārameva manyante /<BR>
vayantu vivakṣāmātraparatāntrāḥ śabdā na vastuvyavasthāpanāyeśata iti sarvatra manyāmahe /<BR>
kathaṃ tarhi gaurgauriti nānābhūtāsu vyaktiṣu buddhiranuvṛttamākāramullikhantī samupajāyate ? tenāsyā eva buddherdraḍhimnaḥ kāraṇamanumāsyāmahe /<BR>
asti tadviśeṣaṇaṃ yaduparāgavaśeneyaṃ bhinneṣvabhinnākārānusandhāyinī dhīrudīyata iti /<BR>
tadapi na jātisādhanasamartham /<BR>
kāryabhūtā hi buddhireṣā kāraṇamākṣipantī yadanantaramevopajāyate tadeva kāraṇaṃ kalpayati, na punarapratītamaparamapi kiñcidupasthāpayati /<BR>
sā ceyaṃ svalakṣaṇaviṣayadarśanasamanantarabhāvinīti tā eva vyaktayaḥ svanirbhāsā buddhīrupajanayya tanmukhena tāmekākārānubhāsinīṃ dhiyamāvirbhāvayanti /<BR>
nitāntabhedavatīnāṃ ca vyaktīnāṃ kāsāṃcideṣa mahimā na sarvāsāmiti kimanupapannam /<BR>
yathā hyatyantabhinnā api cakṣurālokamanassaṃyogāḥ ekasāmagrīsamupanipatitā ekavijñānodayalakṣaṇaṃ kāryamārabhante, tathā vyaktayo 'pi kiṃ nārabhanta iti nedaṃ pratipattikaṭhinam /<BR>
sā ceyaṃ svākāreṇābhedenātyantikabhedayoginīnāmapi vyaktīnāṃ bhedaṃ samvṛṇotīti saṃvṛtirityanugīyate /<BR>
eṣā ca manīṣā na svalakṣaṇaṃ viṣayīkaroti, tasya viśadāvabhāsitvāt, asyāścābhilāpasaṃsargayogyārthapratibhāsatvāt /<BR>
abhilāpānāñca viśadākāramavabhāsitumaśakteḥ, abhilāpamātreṇa tathāvidhapratītyabhāvāt62 /<BR>
tenaiṣā na svacchākārāvabhāsinī /<BR>
nanvetat pratītiparāhatamuditam, gaurayamiti buddhau viśadāvabhāsāt /<BR>
ucyate---na viśadāvabhāsitvamavajānīmahe /<BR>
tattu samānakālabhāvino nirvikalpapratayayasya svalakṣaṇāvalambinaḥ prasādāt, tadabhāve tathātvānupalambhāt /<BR>
na caitadvācyaṃ kathamekameva vastvindriyairviśadāvabhāsaṃ anubhūyate, śabdaiścā63viśadāvabhāsamiti /<BR>
bhidyamāne 'pi bodhopāye bodhyābhedebodhavailakṣaṇyānupapatteḥ /<BR>
niyatākārañca svalakṣaṇamaniyatākāraścāsyāṃ buddhau cakāsti /<BR>
tadevaṃ viśadāviśadatayā niyatāniyatatayā ca svalakṣaṇasya vikalpākārasya ca bhede satyapi vikalpāḥ sākṣātparamparayā vā svalakṣaṇaviṣayadarśanaprabhavatayā svalakṣaṇagrahaṇābhimānino jāyante /<BR>
tata eva tatra pravartayantaḥ puruṣaṃ vyavahārāṅgabhāvamanubhavanti /<BR>
pāramparyeṇa vastuni pratibandhādavastvapi pratibaddhaṃ bhavati, maṇiprabhāyāṃ maṇibuddhivat /<BR>
yathā hi khalu maṇiprabhāyāṃ maṇidīptāyāṃ maṇikiraṇaviṣayiṇī maṇibuddhirayathārthatayā bhedamajuṣamāṇāpi maṇimanu pratibaddheti maṇisamadhigamanimittaṃ bhevata, tatheyamapi vastutaḥ svalakṣaṇamagṛhṇatyapi svalakṣaṇāddarśanaṃ, darśanato vikalpa iti svalakṣaṇapratibaddhā satī tatprāptaye prabhavati /<BR>
nirvikalpakapratyayasamadhigatasvalakṣaṇaprāpakatayā ca smṛtiriyamucyate /<BR>
tata eva ca gṛhītagrāhitvādapramāṇam, anyathā vastuviṣayatayā vastuprāpakatayā cānumānamiva pramāṇameva syāt /<BR>
sa cāyaṃ tasyākāraḥ prathamāno na jñānasyaiva, bahiṣṭvenāvabhāsāt /<BR>
na cārthagata eva; uktena nyāyena nirastatvāt /<BR>
kintvayamasanneva jñānamanu bhāsate śabdamiva pratiśabdaḥ /<BR>
etacca śāstracintakā vivecayanti, pratipattārastu dṛśyavikalpyāvarthāvekīkṛtya bāhyamevānunyamānā vyavahāreṣu pravartante, pravṛttāścārthapratilambhenāvisaṃvādaṃ manyante /<BR>
kathaṃ punarekatvādhyavasāyo dṛśyavikalpyayoḥ, atadvyāvṛttatayā tatsadṛśatvāt, yathā dṛśyasyātadvyāvṛttatā, tathā vikalpyasyāpi /<BR>
tasmājjātipratyayo vikalpamātram, paramārthatastu na jātirnāma kiñcit /<BR>
api ca dravyasamavāyinī jātirabhimatā /<BR>
na ca gandhādivyatiriktaṃ dravyamupalabhāmahe, cakṣurādīnāṃ pratyekaṃ rūpādiṣveva vyāpārāditi pūrvapakṣasaṃkṣepaḥ /<BR>
siddhāntaḥ--- atrocyate---saṃvideva hi bhagavatī viṣayasattvopagame śaraṇam /<BR>
gavādiṣu ca sthūlākārāvalambinī saṃvidudīyata iti nirvivādam /<BR>
nayavīthyāñca nirṇītaṃ pramāṇaṃ smṛtiśca naḥ pratyaya iti /<BR>
nanu tadevāsaditi manyate, avayavyādīnāmekāntato 'nupapannatvāt /<BR>
ucyate /<BR>
na dṛṣṭe kācidanupapattiḥ /<BR>
nanūktāvayavino 'nupapattiḥ ārambhakābhāvāt /<BR>
anupapanneyamanupapattiḥ; kāryaṃ pratītaṃ kāraṇakalpanāyāṃ pramāṇam /<BR>
na punaḥ sphuṭāvabhāsikāryaṃ kāraṇānirūpaṇe 'pahnavamarhati, tenāvayavā eva samāsāditasaṃyogalakṣaṇasādhāraṇaguṇā avayavina utpādakā bhaviśyanti /<BR>
64saṃyogaścaika evānekatra vartate, ekaikatra saṃyuktapratyayānudayāt, ekātiriktānekābhāve 'pyekaiva eva sadvitīya āśrayaḥ saṃyogasyeti na doṣaḥ /<BR>
nanu dravyaṃ eva tathotpanne saṃyogavikalpamāvirbhāvayato na tadatirekī saṃyogo nāma kaścid guṇaviśeṣaḥ /<BR>
tanna, pratyabhijñāyete hi dravye anuvṛtte /<BR>
kādācitkī ca tayorapareyaṃ daśā dṛśyata iti bhavatyeva bhedasiddhiḥ /<BR>
sthāpitā ca mīmāṃsājīvarakṣāyāṃ pratyabhijñā /<BR>
ataḥ saṃyogalakṣaṇasādhāraṇaguṇāsamavāyikāraṇopagṛhītā avayavā eva samavāyikāraṇamavayavina upapadyante /<BR>
65yaścāyamavayavino vṛttivikalpena doṣa uktaḥ, so 'pyavayavinaḥ pratītau sthitāyāmanupapannaḥ /<BR>
vyāsakta evāvayaveṣvavayavī, naikatra jātivatparisamāptaḥ /<BR>
avayavāntarairapi ca vinā sa tasya ko 'pi mahimā, ya eka evānekāvayavānusyūta iti kiṃ na kalpyate /<BR>
yadyapi cāvayavina ekaikatrāvṛttistathāpi nāvṛttidoṣaḥ /<BR>
saṃyogasacivā evāvayavā janakā āśrayabhūtā yataḥ janakatayaivāśrayatvāt samavāyikāraṇānām /<BR>
ata eva saṃyogaḥ sadvitīyāśraya iti na doṣaḥ /<BR>
na ca sakalāvayavopalambhasāpekṣā tadupalabdhiḥ, avayavinastebhyo bhinnatvāt /<BR>
na caitāvatā ekāvayavagrahaṇe 'pi grahaṇaparyanuyogo yuktaḥ, kāryānuguṇatvāt kāraṇakalpanāyāḥ /<BR>
kāryasiddhyarthaṃ hi kāraṇaṃ parikalpyate na kāryavināśāya /<BR>
tena yāvatāmavayavānāṃ grahaṇe tadupalambhastāvatāmevāvagamastadavagamanibandhanamiti darśanabalenābhyupeyate /<BR>
66bhinnatve 'ti tata eva sahopalambhaniyamaḥ, upeyopāyabhāvāt /<BR>
upeyabhūto 'vayavī upāyapadavartinaścāvayavāḥ /<BR>
pratyekaṃ tu teṣāṃ śakyata evāsahopalambho 'pi vaktum, avayavāntarayogino 'vayavino 'pi parigrahe itarāvayavavyatireko 'pi sudarśa eva /<BR>
iyañca bhedasādhane yuktiḥ---anvayavyatirekābhyāṃ hi vastvantaratvamavasīyate, avagamyamāno 'pi cāvayavī vilakṣaṇabuddhigocaratāmāvahatyeva /<BR>
avayavī hi sthavīyāneko hṛdayamāgacchati avayavāstu kṣodīyāṃso bhūyāṃsaśca /<BR>
sa cāyamavayavī mahattvādrūpavattvācca cākṣuṣaḥ spārśano vā, pārthivo vāmbhaso vā taijaso vā /<BR>
vāyavīyastu mahattvāt sparśavattvācca spārśana eva /<BR>
dvyaṇukastu cāturbhautiko 'pyamahattvādapratyakṣa eva /<BR>
tasya cāmahattvam, 67avayavabahutvamahattvapracayaviśeṣāṇāṃ mahattvaguṇakāraṇānāmabhāvāt /<BR>
gaganādīnāṃ tu mahatāmapi rūpasparśavidhuratayā na pratyakṣagocaratetyalamativistareṇa /<BR>
nanu sakalāvayavasamāśritatvādavayavinastirohitairavayavaiḥ sahenrdiyāsannikarṣe kathamavayavinā samāgamaḥ? na cāsaṅgatameva bahirindriyamavabodhakamiti pratijñā yujyate, avayavānāmapyasannikṛṣṭendriyabodhyatvāpatteriti /<BR>
uktottarametata, bhinnatvādavayavino 'vayavāntarāsaṃyoge 'pi saṃyogabuddheḥ paṭādiṣūpapanna evendriyasannikarṣo 'vayavinaḥ /<BR>
tadanayā diśā tāvadupapannamāśrayadravyamākṛteḥ pṛthulam /<BR>
nanūktaṃ rūpādivyatireki dravyaṃ nopalabhyata iti, kimidaṃ paśyatoharatvam---pratīyate hi mahānavayavī rūpādivyatirekī /<BR>
ata eva japākusumasannidhānābhibhūtarūpamapi sphaṭikadravyaṃ pratyabhijñāyate /<BR>
kathaṃ nāmāgṛhītaṃ pratyabhijñāyeta /<BR>
api ca darśanasparśanābhyāmekārthagrahaṇādrūpasparśavyatireki dravyaṃ sphuṭatarapratītaṃ tat nāpanhotumucitam /<BR>
ata eva vanādiṣu bādhakapratyayabalena tatkalpanā na prasaratīti dūratayāntarālāgrahaṇanibandhano 'yamabhedavyavahāraḥ pravartata iti /<BR>
avayavini tu bādhakajñānaṃ nāstīti purastādāveditam /<BR>
tenāśrayadravyābhāvājjāterapalāpaḥ pralāpamātramiti sthitam /<BR>
yaccedamuditaṃ 'nityatayā jāterātmavijñānajanane 'pi na śaktateti' tadapi 68kṣaṇabhaṅganirākaraṇaparvaṇi vistareṇa nityānāmathakriyākāritvasamarthanena pratyuktam /<BR>
mā vā svavijñānamapi jātirajījanat /<BR>
tathāpi kathaṅkāraṃrasāvapratyakṣā /<BR>
kāmamapratyakṣā /<BR>
athavā na khalviyamājñā rājñaḥ kāraṇabhūtasyaiva pratyakṣeṇa bhavitavyamiti /<BR>
yastu yataḥ pratītaye sa tasya viṣaya iti sarvālaukikam /<BR>
nanu pratyakṣamapyavisaṃvādyeva pramāṇam /<BR>
asaṃvivādaśca tasmādātmalābhāt anyatastu bhavato69'tathābhūtasya vābhāve 'pi bhāvasambhavānniyamena saṃvādāyogāditi bālādabhyupeyaṃ pratyakṣasya kāraṇameva viṣaya iti /<BR>
ata eva ca pratyakṣamanumānaṃ ca dve eva pramāṇe; tayorevārthāvisaṃvādakatvāt /<BR>
pratyakṣaṃ sākṣādarthena pratibaddham, anumānaṃ tvarthapratibaddhaliṅgajanyatayā pāramparyeṇa pratibaddham /<BR>
yasya tu na sākṣāt, nāpi paramparayār'thapratibandhaḥ, na tasya pramāṇyamucitaṃ, tasya tadavisamvādaniyamābhāvāt /<BR>
arthāvisamvādi ca pramāṇaṃ vyavajihīrṣamāṇā laukikā ādriyante iti /<BR>
siddhyedayaṃ manoratho yadi jñānāntaranibandhano 'visaṃvādaḥ prārthanīyaḥ /<BR>
yadviṣayameva ca yajjñānaṃ, tenaiva tasmin viṣaye paryupasthāpite nāsti pratyayāntaranibandhanāvisaṃvādaprārthanā /<BR>
arthenāpratibaddhamapi ca jñānaṃ svamahimaparyupasthāpitārthamavisaṃvādakameva saṃpravartate /<BR>
tenotpattimātra eva vijñānasya parāpekṣā, na prāmāṇyer'70thāvyabhicāralakṣaṇe /<BR>
ataḥ siddhaṃ śāstrādīnāmapi arthapratibandhavirahiṇāṃ prāmāṇyam /<BR>
etadarthameva nayavīthyāṃ"sarvaṃ jñānaṃ viṣayāvyabhicāri" iti pratipāditam /<BR>
ato nityāyāmapi jātau bhavatyeva pratyakṣasya prāmāṇyam /<BR>
yat punaruktam---'ekabhāvena manasā samākalayataḥ kālākṣīṃ svastimatīṃ vā nāsti jātipratītiḥ' iti /<BR>
tadasiddham, ākāro hi sā, pratīte cākāre yadi paramarthāntarānusandhānavikalatayā tasyānuvṛttirnāvasīyate /<BR>
anuvṛttā ca jātirnānuvṛttiḥ /<BR>
agrahaṇe 'pi ca dharmasya dharmiṇo grahaṇaṃ nānupapannam /<BR>
ata eva ca piṇḍāntarasamadhigame pūrvākāraparāmarśinī manīṣā pratyabhijñāsamākhyātodīyate /<BR>
yaccoktam 'anāśrayatayā tatraiva prāganavasthitā niṣkriyatayā cānyasmādanāgacchantī svarūpahāniprasaṅgena vyaktyā sahānupajāyamānā kathaṃ sambandhamanubhavati jātiḥ' iti /<BR>
tadidaṃ māyāmohajananaṃ yathājātajanodvejanamātram /<BR>
saṃyogo hyubhayakarmajo bhavati mallayoriva, anyatarakarmajo vāsthāṇuśyenayoriva, saṃyogajo vā yathā tantuturīsaṃyogādutpannasya paṭasya turīsaṃyogaḥ /<BR>
sa ca karma, prāksaṃnidhānaṃ vāpekṣate /<BR>
samavāyastu saṃyogādvibhinno na karma, prāksattāṃ vāpekṣate /<BR>
yata eva tu piṇḍasyodayaḥ samavāyikāraṇāt, tata eva jātisamavāyo 'pi tasya utpadyate /<BR>
71samavāyañca na vayaṃ kāśyapīyā iva nityamupemaḥ /<BR>
72vinaṣṭāthāmapi vyaktau na jātiranyatra yāti, na ca tatrāvatiṣṭhate, na vinaśyati, kevalaṃ tadvyaktisamavāyastasyā nivartate tena tasyānupalambhanam /<BR>
tathāhi---na yāti niṣkriyatvāt, nāvatiṣṭhate vyaktimātrāśrayatvāt, tadabhāve 'vasthānāṃsambhavāt, na ca vinaśyati, piṇḍāntare 'pi pratyabhijñāyamānatvāditi /<BR>
vināśo nāmātyantiko 'nupalambha 73ityamṛtakalāyāṃ vakṣyate /<BR>
ato na saṅkaṭaṃ kiñcit /<BR>
yacca piṇḍebhyo jāterabhinnatvamubhayarūpatvañca dūṣitam, tadasmākaṃ sāhāyakamevācaritam /<BR>
ko hi nāma sacetanaḥ padārthāntarapratyabhijñāmabhedāśrayeṇa sādhayet /<BR>
ko vā parasparavirodhinī ekasya dve rūpe pratijānīte /<BR>
bhedavādaḥ punarasmākamapi sammata eva /<BR>
na ca tatra ihapratyayāpattirdeṣaḥ /<BR>
pratītya hyādhāramādheyañca sammbadhaṃ pratīyāt /<BR>
sarvañca rūpaṃ rūpigrahaṇamantareṇa na pratīyate /<BR>
ataḥ samānendriyagrāhyatayā jātirapi vyaktipratyayānupraveśinīti, na iha pratyayasambhavaḥ /<BR>
karmaṇi tvanumeye bhavatyeva ihapratyayaḥ /<BR>
vṛttivikalpe tu kṛtsnasamāptirevāṅgīkaraṇīyā /<BR>
na cānyatrāvṛttidoṣaḥ, pratyakṣāvagamādvṛtteḥ /<BR>
pratyabhijñāyāḥ sthāpitatvāt /<BR>
pṛthaggrahaṇaṃ tu jāterasiddhameva /<BR>
vyaktyantare hi jātiḥ pratīyamānā prācyapiṇḍaparihāreṇa prakāśate /<BR>
udīcyapiṇḍaparihārastu prāktanapiṇḍasamadhigamasamaye siddha eveti parihṛtanikhilānupapatitakamupapāditaṃ gavādiṣu sādhāraṇākārānubhavasiddhaṃ jātitattvam /<BR>
upapannañca pratyakṣavedyatvaṃ jāteḥ, indriyavyāpārānuvidhānena pratīteḥ /<BR>
saṃyuktasamavāyalakṣaṇaśca sannikarṣo 'pi nānupapannaḥ /<BR>
gaurayamiti ca matirviśadatarārthanirbhāsinī prathata iti cet /<BR>
tanna, tathābhāve pramāṇābhāvāt /<BR>
śabdamātreṇa tu kevalākāraparigṛhītākārapratīteḥ rūpāntarānavabhāsāccāviśadāvabhāsa eva /<BR>
aindriyake tu samvedane pracuratarāvayavarūpāvabhāsādviśadāvagama iti nābāhyaviṣayatvāpattiḥ /<BR>
nanveṣā jātipratītirbhinnāmeva vyaktimabhedenāvagamayantī jāyata iti bhrāntireṣā na pratyakṣaṃ pramāṇam /<BR>
iyantu bhrāntirnirbījā na yujyata iti bījabhāvena jātiranumīyate, tatsamavāyaśca /<BR>
dṛṣṭā hi santāpasañcāritadahanaparamāṇusaṃvalitāyogolake dahanākārānukāriṇī pratītiriti /<BR>
tadidamuktottaramapi punaḥ paryanuyojyāmahe vismaraṇāparādhāditi manyāmahe /<BR>
bhinnā hi jātiravagamyate /<BR>
na khalvākāramākāriṇañcaikameva manyāmahe /<BR>
kevalaṃ śabdaprayoge eva samādhirvaktavyaḥ /<BR>
tatra ca laukikaḥ prayoga eva śaraṇam /<BR>
prayogaśca śrutyā lakṣaṇayā gauṇyā vā vṛttyā nānupapannaḥ /<BR>
samavāyastu bhavatu vastvantare siddhe 'numeyaḥ, pratyakṣeṇa tadanavagamāt /<BR>
ākṛtistu pratyakṣapramāṇasiddhā nānumeyā /<BR>
nacānumānamapi śakyaṃ śākyeṣu pratibandhuṣvityalamativistareṇa /<BR>
sattājātinirākaraṇam /<BR>
atra kecidgavāditulyatayā dravyaguṇakarmasvapi sattājātimaṅgīkurvanti, bhavati hi sarveṣveva satsaditi pratyayānuvṛttiriti saṃvadantaḥ /<BR>
tadidamaparāmṛṣṭajātitattvānāmuparyupari jalpitam74 /<BR>
pūrvarūpānukāriṇī yadi dhīrudīyate, tato 'bhyupeyetaiva jātiḥ /<BR>
na ca nānājātīyeṣu dravyeṣu sarṣapamahīdharādiṣu, guṇeṣu gandharasādiṣu vā samānākārānubhavo bhavati /<BR>
kavelaṃ tu tatsaditi śabdamātrameva prayujyate /<BR>
bhavati ca vināpi jātyā pācakamīmāṃsakādiśabdapravṛttiḥ /<BR>
nanvevaṃ śabdapravṛttirapi naikanibandhanamantareṇopapadyate /<BR>
satyaṃ, astyevopādhirekaḥ pramāṇasambandhayogyatā nāma /<BR>
75 76tatrānyaḥ paṇḍitammanyo manyate---nanvidamasamañjasamucyate sarvatra hyupādhibhedamavagamyaupādhikaśabdānuviddhaḥ pratyayo bhavati, na punaḥ prāgeva, saha vā /<BR>
iha ca pramāṇameva jāyamānamastītyevameva jāyate /<BR>
pramāṇodayottarakālaṃ hyanayā bhavitavyam /<BR>
kiñca satyapi pramāṇayoge kiñcidastīti gamyate, kiñciccāsīditi, tathānyadbhaviṣyatīti /<BR>
tatra pramāṇasambandhasya vartamānatvāt sarvatra vartamānasattāpratayayena bhavitavyam /<BR>
tadatirekiṇi tu sattve tasya tredhā vyavasthānādyuktastridhāvabhāsaḥ /<BR>
api ca bhūmitalanikhāteṣu ciratarakālavartiṣu pralīnajñātṛpuruṣeṣuliṅgādirahiteṣu sakalapramāṇapratyastamaye 'pi vartamānasattāsandehaḥ /<BR>
sa ca pramāṇasambandhātirekiṇīṃ sattāmantareṇānupapanna iti /<BR>
tadidamanākalitaparavacanasya kevalaṃ galagarjitam /<BR>
uktamasmābhiḥ pramāṇasambandhayogyatopādhiriti /<BR>
yadi hi pramāṇasambandha upādhiriti vadema, tata itthamupālamyemahyapi /<BR>
yogyatā tu pramāṇasambandhātiriktā pramāṇenāvasīyata iti yukta evāstīti pramāṇodayaḥ /<BR>
tasyāśca traikālyāt traikālyāvagamo 'pi samarthita eva /<BR>
tasyāśca saṃśāyitatāpi yuktaiva /<BR>
kā punariyaṃ pramāṇasambandhayogyatā nāma /<BR>
nanu nāmāntareṇa mahāsāmānyamevedamurarīkṛtam /<BR>
naitadevam; yo hi mahāsāmānyaṃ sattāṃ saṅgirate, so 'pi svarūpasattāṃ padārthānāṃ manyata eva /<BR>
anyathā śaśaśṛṅgādīnāmanutpannātivṛttānāñca kimiti mahāsāmānyena sambandha eva na syāditi paryanuyoge, kaḥ parihāraḥ ? tena svarūpasattaiva pramāṇasambandhayogyatā /<BR>
yasya hi svarūpamasti, tat pramāṇena paricchidyate /<BR>
traikālyamapi svarūpasyaiva yuktam, na ca mahāsāmānyasya, nityatvāt /<BR>
tathā saṃśayitatāpi tasyaiva, na punarasaṃśayite svarūpe 'paraḥ sattāsandeho bhavati /<BR>
atha nityāyā api sattāyāḥ kaḥ sambandho yaḥ sa trikālaḥ /<BR>
tasyaiva traikālyaṃ kutaḥ ? nānyadatrottaraṃ svarūpatraikālyādityataḥ /<BR>
tasmātsvarūpasattopādhika eva sacchabdo na punareka ākāraḥ sattā nāma dravyaguṇakarmaṇām /<BR>
77api ca kāśyapīyānāṃ jātisamavāyaviśeṣeṣu svarūpasattopādhika eva sacchabda ityabhyupagamaḥ /<BR>
tasya ca dravyaguṇakarmasvapi tathābhāvo 'stviti /<BR>
tadevamapākṛte padārthasvarūpātirekiṇi mahāsāmānye sattākhye yat svamanīṣānirmitakutarkabalena sanmātraviṣayaṃ pratyakṣamiti sādhitaṃ, tadatidūrotsāritam /<BR>
etenaiva nyāyena śabdatvamapi nirastaṃ veditavyam /<BR>
nahi kakāragakārayorekamākāramanugataṃ parāmṛśantī manīṣā samunmiṣati /<BR>
yo 'pi cāyaṃ śabdaśabdaḥ, so 'pi śrotragrahaṇopādhilabdhapravṛttiriti na jātu jātikalpanāyai vibhavati /<BR>
tadidamapahastitam, yadāhuḥ 78"śabdatvameva tattadasādhāraṇābhivyañjakadhvaninibandhanatayā nānāvarṇapeṇa viṣayībhavat tasya tasyārthasyāvagamāya kalpata" iti /<BR>
brāhmaṇatvādijātinirākaraṇam /<BR>
anayaiva ca diśā brāhmaṇatvādijātirapi nivāritā /<BR>
nahi nānāstrīpuruṣavyaktiṣu puruṣatvādarthāntarabhūtamekamākāramātmasātkurvāntī matirāvirbhavati /<BR>
nahi kṣatriyādibhyo vyāvartamānaṃ sakalabrāhmaṇeṣvanuvartamānamekamākāramaticiramanusandadhato 'pi budhyante /<BR>
yadapyāhuḥ- 79yadyapyāpātasaṃjātayā dhiyā brāhmaṇyaṃ nāvasīyate, tathāpi brāhmaṇabhūtamātāpitṛsambandhānusandhānaprabhavāyāṃ banddhau taccakāstīti /<BR>
tadapi ca svamānasavisaṃvādi /<BR>
anusandadhāno 'pi mātāpitṛsambandhaṃ ko jātvekamākāramavaboddhuṃ prabhavati /<BR>
yaccopadarśitam---yathā vilīnamājyaṃ tailādavyatiricyamānaṃ gandhagrahaṇasahakāriṇā cakṣuṣaiva bhinnamavagamtaya---iti /<BR>
tadapi na sundaram /<BR>
nahi tadānīṃ cākṣuṣasya saṃvedanasya viṣayātirekaḥ, kintvanumānameva tatra sarpiṣaḥ /<BR>
yastu nipuṇadarśo sūkṣmamapi rūpamīkṣituṃ kṣamaḥ, sa cakṣuṣaivājyajātimapi pratyeti, na gandhagrahaṇamapekṣate /<BR>
nanvevaṃ bahvavahīnam, kiṃnibandhano hi tadānīmāhavanīyādisādhyakarmasu keṣāñcidadhikāro nānyeṣām; kiṃnibandhanā ca brāhmaṇaśabdasya pravṛttivyavasthā iti /<BR>
80atrocyate /<BR>
anādau saṃsāre janyajanakabhāvena vyavasthitāstāvat kāścideva strīpuruṣasantatayaḥ santi, tāsāmanyonyavyatikareṇa jātāḥ strīpuṃsavyaktayo brāhmaṇaśabdavācyāḥ /<BR>
anidamprathamatayā ca santateḥ sarveṣāṃ tatsantatipatitatvāt siddhā brāhmaṇaśabdavācyatā /<BR>
tena santativiśeṣaprabhavatvameva brāhmaṇaśabdapravṛttāvupādhiḥ /<BR>
tatprabhavānāmeva karmasvadhikāra iti na kiñcidavahīnam /<BR>
ke punaste santativiśeṣāḥ /<BR>
na te parigaṇayya nirdeṣṭuṃ śakyante, kintu lokata eva prasiddhāḥ pratyetavyāḥ /<BR>
tathā ca tajjanyatve 'vagate brāhmaṇaśabdaṃ prayuñjate lokāḥ /<BR>
kathaṃ punastajjanyatmeva śakyamavagantum, strīṇāmaparādhasambhavāt ? saṃbhavanti hi puṃścalyo striyaḥ pariṇetāraṃ vyabhicarantyaḥ /<BR>
ucyate /<BR>
uktametat dṛśyādarśanamevābhāva iti /<BR>
yatra yāvatyupalabdhisāmagrī, tāvatyāṃ satyāmapi yāsāṃ vyabhicāro na dṛśyate, tāsāṃ nāstyeva vyabhicāra iti lokapramāṇakametat /<BR>
api ca apramattaiḥ striyo rakṣaṇīyāstāsu nāstyeva vyabhicārasambhāvanāvakāśaḥ /<BR>
yāsu tvasti, mābhūt tadapatyeṣu tatsantatiprabhavatvaniścayaḥ /<BR>
na caitāvatā yatrāpi niścayaḥ śakyastatrāpyaniścaya iti vaktuṃ yuktamiti /<BR>
yacca bahvīṣu jvālāsvekavartivartinīṣu jvālātvaṃ sāmānyaṃ pratyabhijñāgocaraḥ kaiścidipyate /<BR>
tadapi gururasmākaṃ na mṛṣyati /<BR>
sa khalvevaṃ nirīkṣañcakre ananyathāsiddhā buddhiḥ sāmānyakalpanābījam /<BR>
iyaṃ tu bhedāgrahaṇena śuktikārajatapratyayavadupapadyata iti nālaṃ sāmānyamaupasthāpayitum /<BR>
tena bhedagrahaṇapurassaramabhedajñānaṃ bhinneṣu jātyabhyupagame śaraṇamiti niravadyam /<BR>
śālikanāthena kṛtaṃ kṛtamatinā jātinirṇayākhyamidam /<BR>
bahuvidhavivādaharaṇaṃ prakaraṇamuruṇāvadhānena //<BR>
iti śrīmahāmahopādhyāyaśālikanāthamiśrapraṇītāyāṃ prakaraṇapañcikāyāṃ jātinirṇayo nāma caturthaṃ prakaraṇaṃ samāptam /<BR>
<BR>
<BR>
<BR>
<BR>
<BR>
</body></html>
