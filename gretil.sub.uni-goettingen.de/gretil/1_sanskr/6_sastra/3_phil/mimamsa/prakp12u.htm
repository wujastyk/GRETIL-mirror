<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Salikanathamisra: Prakaranapancika, 12</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Salikanathamisra: Prakaranapancika, <BR>
with Jayapuri Narayanabhatta's Nyayasiddhi:<BR>
Prakarana 12<BR>
<BR>
<BR>
Input by members of the SANSKNET-project<BR>
(www.sansknet.org)<BR>
<BR>
<BR>
<BR>
This GRETIL version has been converted from a custom Devanagari encoding.<BR>
Consequently, word boundaries may not always be marked by spaces.<BR>
The text is not proof-read.<BR>
<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
<BR>
________________________________________<BR>
<BR>
<BR>
oṃ<BR>
śrīmatprabhākaragurutantradhurandhareṇa<BR>
mahāmahopādhyāya-śālikanāthamiśreṇa praṇītā prakaraṇapañcikā<BR>
nyāyasiddhyākhyayā vyākhyayā viṣamasthalaṭipparāyā<BR>
ca samalaṅkṛtā<BR>
<BR>
________________________________________<BR>
<BR>
<BR>
atha viṣayakaraṇīyaṃ nāma<BR>
dvādaśaṃ prakaraṇam /<BR>
<BR>
prakaraṇārthapratijñā /<BR>
1350prabhākaramataṃ samyagālocya kriyate mayā /<BR>
viṣayaṃ 1351karaṇañcaiva vivektuṃ yuktivarṇanā  // 1 //<BR>
"jyotiṣṭomena svargakāmo yajete"tyevamādiṣu svargakāmādirniyojyatvena sambadhyamānaḥ, nāsvargasādhane kārye boddhṛtayānvetumalam //<BR>
kriyā hi kṣaṇabhaṅginī na kālāntarabhāvinassvargādessādhanāyopapadyata iti, kālāntarāvasthāyi kriyāto bhinnaṃ kāryamapūrvaṃ liṅādayo bodhayantīti 1352sthitam /<BR>
svasiddhāntavarṇanam /<BR>
kāryañca kṛtīpsitamucyate /<BR>
kṛtiḥ-ātmavyāpāraḥ-puruṣaprayatna ityanarthāntaram /<BR>
cetanaścā'tmā kārye boddhṛtayānvayamupaiti /<BR>
na cānyavyāpārābhinirvartyamanyassvasambandhitayā kāryatvena saṃvedayitumalamiti, ātmano mānasapratyakṣasamadhigamanīyaḥ prayatnassvavyāpāraḥ /<BR>
atastannirvarttyamevāpūrvaṃ kāryamātmā manyate /<BR>
prayatna eva bhavitavye 'pūrve prayojakabhūtasya bhāvayiturātmano vyāpāra iti, bhāvanāśabdenocyate /<BR>
na ca kāryābhidhānaṃ kṛtimanabhidadhatāṃ liṅādīnamupapadyata iti, te kṛtimapyabhidadhati, apūrvañca /<BR>
na ca yugapadanekābhidhānaṃ doṣaḥ, tathā'vagamāt, ānuguṇyācca /<BR>
avagatā hi pramāṇena liṅādīnāṃ kāryābhidhāyitā /<BR>
ānuguṇyāt /<BR>
kṛtirguṇabhūtā pradhānapadavartinyapūrvātmani kārye /<BR>
avivādā ca kartrādigatasaṅkhyāvacitā liṅādīnāṃ kāryābhidhāyināmapi /<BR>
na cābhidheyatāmātreṇa bhāvanāyā eva vākyārthatvam /<BR>
bhāvyamapūrvaṃ prati guṇabhāvenābhidhānāt, pradhānabhāvenāpūrvasyābhidhānāttadeva vākyārtha iti, na kiñcidanupapannam /<BR>
ata eva bhagavato bhāṣyakārasya tatra tatra vyavahāraḥ---"puruṣaprayatnaḥ---karaṇamapūrvasya bhāvano"cyata1352 --iti /<BR>
dhātvarthasya viṣayatvopanyāsaḥ /<BR>
tasya tathāvidhasya kāryasya nūnaṃ kenacidbhāvārthenāvacchedaḥ /<BR>
na hi prayatno bhāvārthamantareṇāsti /<BR>
sarvo hi puruṣaprayatnaḥ kañcidbhāvārthamavaśyamāśrayate, tena vinā tadabhavāt /<BR>
tena prayatnāvinābhāvī bhāvārthaḥ prayatnābhinirvarttyamapūrvamavacchinatti /<BR>
avacchedakatayaiva viṣayabhāvaḥ1353 /<BR>
"yatraiva1354 hi yo bhavati nānyatra, sa tasya viṣaya"iti viṣayavidaḥ /<BR>
"1355ananyatra bhāvo viṣayaśabdārthaḥ" iti ca /<BR>
ato bhāvya evār'tho viṣayaḥ, bhāvyasyaiva puruṣaprayatnagocaratvāt /<BR>
tena kāryābhidhāyibhissaha viṣayabodhakatayaiva bhāvārthaḥ karmaśabdassamabhivyāhāraṃ prathamamarhati, tasya 1356pratipattyanubandhatvāt /<BR>
aviṣayaṃ hyapūrvaṃ kāryaṃ pratyetumaśakyam /<BR>
pratītasya ca kāryasya sādhanākāṅkṣā /<BR>
tena na jaghanyayā sādhanatayā bhāvārthānāmapūrveṇa sahānvayaḥ /<BR>
kintu pratītyupāyatāmeva manyamāno 1357bhagavānevaṃ brūte---"na hyaviṣayānniyogānniyogajñānamutpadyate" [bṛ. ṭī.] iti /<BR>
dhātvarthasya karaṇatvanirūpaṇam /<BR>
sa ca viṣayībhūtabhāvārthāvacchinno vidhyarthaḥ kāryātmā pratītaḥ karaṇam, itikartavyatāñcāpekṣate, anyatrāpi sādhye tathādarśanāt /<BR>
tatra sa eva bhāvārtho viṣayībhūtaḥ karaṇamityavasīyate, kṛtivyāpyatvāt /<BR>
yo hi yayā kṛtyānyārthapravṛttayā viṣayīkrayate, sa eva tatra karaṇam /<BR>
yathā--- paraśurudyamana-nipātanābhyāṃ kāṣṭhagatadvaidhībhavanalakṣaṇakārye pravṛttābhyāṃ vyāpyamānastayoreva dvidhābhavanalakṣaṇaphalāvacchedalabdhadvaidhīkaraṇavyapadeśyayoścchididhātuvācyayoḥ karaṇam, tathehāpyapūrvārthapravṛttapuruṣaprayatnavyāpyamāno bhāvārthastasminneva prayatne 'pūrvabhāvanārūpe karaṇam /<BR>
nanu kathaṃ prayatnalabdhātmā bhāvārtho bhāvanāyāṃ karaṇam /<BR>
bhāvyamānatayā hi karmaiva syāt /<BR>
ucyate /<BR>
tatra dhātvartho na karma, apūrvārthakṛtiviṣayatvāt /<BR>
sarvāṇyeva hi kārakāṇi karttṛvyatiriktāni tadvyāpāravyāpyāni, na caitāvatā tāni karmatāṃ 1358bhajante, anīpsitatvāt /<BR>
kvaciccānīpsite karmatā dṛśyata eva /<BR>
yathā--- "agnihotraṃ juhoti" [tai. sa. 1. 5. 9] iti /<BR>
karaṇantu yadyapi svarūpanivṛttau na sambhavati, tathāpyapūrvabhāvanārūpatā tadadhīneti nānupapannam /<BR>
yathā paraśoreva /<BR>
na hi paraśuḥ karma, karaṇantu bhavati, anīpsitatvāt /<BR>
1359udyamana-nipātanayordvaidhīkaraṇarūpatāyāstadadhīnatvāt /<BR>
paraśusambandhaprabhāve hyudyamana-nipātane dvedhābhavanaphalaniṣpādakatayā dvedhābhāvane kāraṇatāṃ1360 bhajete /<BR>
ataḥ"udbhidā yajete" [tāṃ. brā. 29. 7. 2. 3.] iti tṛtīyānirdeśopapattiḥ1361 /<BR>
apūrvabhāvanāyāṃ karaṇatvādyāgasya, tannāmatvāccodbhicchabdasya /<BR>
evañcāpūrva-phalayorekaiva bhāvanā, ekatvātpuruṣaprayatnasya /<BR>
ekameva ca karaṇam, tadbhāvanāvyāpyatvādekaiva bhāvyatā /<BR>
1362ata eva ca sādhyavivṛddhiriyamiti prābhākarāḥ /<BR>
dhātvarthasya viṣayatvakaraṇatvayorupasaṃhāraḥ /<BR>
1363yadi viṣayībhūtasya karaṇatā, hanta tarhi "darśapūrṇamāsābhyāmi"tyatra tantrābhihitānāṃ tantreṇaiva pratipattyanubandhatvāt, viṣayabhāvasyaikatvādekameva karaṇaṃ syāt, tataśca bhedenetikartavyatāsambandho na syāt /<BR>
ucyate--na samyagavadhṛtāmāyuṣmatā śrutiśālināṃvacaḥ /<BR>
yadeva viṣayībhūtam, tadeva karaṇam, nānyaditi tasyār'thaḥ /<BR>
pratītyanubandhatayā /<BR>
ca viṣayabhāvaḥ, sa yathāmidhānamavakalpate, pratipattyupāyatvādabhidhānasya /<BR>
ata stantrābhidhānātsahitānāṃ viṣayabhāvaḥ, karaṇantu siddhyanubandhī niyogasya, tacca yathāsvabhāvaṃ veditavyam /<BR>
svabhāvādhīnāhi sādhanānāṃa sādhakateti svabhāvabhede bhinna sādhakatā /<BR>
sādhakatve ca kṛtiviṣayatvātkaraṇateti bhedena karaṇabhāvaḥ /<BR>
nanvevaṃ pratyekaṃ karaṇabhāvāśrayaṇe karaṇāntaranirapekṣāṇāṃ kimiti niyogasiddhihetutā na bhavati ? naivam /<BR>
yathāśrutakaraṇādhīnasiddhitvānniyogasya /<BR>
tatra bahūni karaṇāni tasya śrūyanta iti, tathaiva tasya siddhiḥ /<BR>
1364anekakaraṇasampādyatāpyekasya dṛṣṭā /<BR>
yathā---gamanasyāśvena,śibikayā, rathena vā gacchati---iti /<BR>
bhinnastatra 1365kāraṇāvāntaravyāpāra iti yadyucyeta /<BR>
atrāpyutpattyapūrvāṇyavāntaravyāpārabhūtāni bhinnāni saṅgirāmaha eva /<BR>
ata eva tadbhedena bhinnatvātkaraṇabhāvas 1367paramāpūrvaprayuktatve 'pyājyau-ṣadha-sānnāyyadharmāṇāmasaṅkaraḥ /<BR>
apūrvasādhananiveśitvāddharmāṇām, tasya ca bhedāt /<BR>
ye punaryāgādīnāmapūrvañcāntarā bhāvanāṃ nānumanyante, teṣāṃ yāgādīnāṃ karaṇabhāvo durghaṭaḥ /<BR>
avyāpārarūpatvādapūrvasya, vyāpārasambandhaprabhavatvācca1366 karaṇabhāvasya /<BR>
gauṇaṃ karaṇatvamiti cet ! kathaṃ tarhitikartavyatāsambandhaḥ /<BR>
karaṇaṃ hītikartavyatayā sambadhyate /<BR>
1367gauṇañca na karaṇam, na hi gauṇe mukhyadharmassambhavati /<BR>
ye 'pi1368 sarvākhyāteṣveva bhāvanābhidhānamāhuḥ, teṣāmapi matamasmabhyaṃ na rocate /<BR>
na hi kāryānabhidhāyipu laḍādiṣu bhāvanābhidhāne pramāṇamasti /<BR>
vārtikamatanirākaraṇam /<BR>
1369yadapi kiṃ karāti ? pacatītyuttaradarśanapramāṇamupanyastam /<BR>
tadapi na sādhakam /<BR>
vyāpāraviśeṣapraśno hyayaṃ---kiṅkarotīti1370 /<BR>
tatra pacatītyuttareṇāpipa tadeva nirdiśyate /<BR>
yattu vyāpāramātravācidhātūccāraṇamātraṃ na kriyate, tatra tāvanmātrasyāpabhraṃśatvāt /<BR>
pratyayāntaroccāraṇe ca praśnena sahāsambandhaḥ /<BR>
ata evācetanavyāpāre vartamānāpadeśādīnāṃ prayogaḥ /<BR>
liṅādayastu cetanamevādhikṛtya prayujyante /<BR>
na cācetaneṣu gauṇaḥ prayogaḥ mukhyatve 'pyavirodhāt /<BR>
kartṛsaṅkhyādimātravacanatve ca"ratho gacchatī"tyādiṣu mukhyatvāpatteḥ /<BR>
na cedaṃ vācyam---saṃyoga-vibhāgāveva dhātvarthaḥ, vyāpārastu parispandātmā"ratho gacchatī"tyādiṣu laḍarthaḥ, tenācetane 'pi mukhya evalaḍartha iti /<BR>
dhātūnāmeva kriyāvācitvātprathamopanipātī vyāpāra eva dhātvartho 1371yuktaḥ, na jadhanyau saṃyoga-vibhāgau /<BR>
kiñcānekārthatāpyāpadyeta /<BR>
kevalasya saṃyogasyāvācyatvāt, saṃyogaje 'pi saṃyoge gacchatītyaprayogāt, vibhāgaje 'pi vibhāge prayogānupalabdheḥ, na kevalasya saṃyogasya, vibhāgasya vā gamivācyateti, kimanena manīṣikānimittena bālajalpitena 1372bālajanamanohāriṇā nirbandhena /<BR>
śālikanāthena kṛtaṃ kṛtināmupakārasiddhaye samyaka /<BR>
samudīkṣya vā gurumataṃ samyagviṣayakaraṇīyamidam1373  // 2 //<BR>
<BR>
iti mahāmahopādhyāyaśrīmacchālikanāthamiśrapraṇītāyāṃ prakaraṇapañcikāyāṃ viṣayakaraṇīyaṃ nāma dvādaśaṃ prakaraṇaṃ samāptam  //<BR>
<BR>
<BR>
<BR>
<BR>
<BR>
<BR>
<BR>
<BR>
<BR>
<BR>
</body></html>
