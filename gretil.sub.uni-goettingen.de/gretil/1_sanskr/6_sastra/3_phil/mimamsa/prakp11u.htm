<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Salikanathamisra: Prakaranapancika, 11</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Salikanathamisra: Prakaranapancika, <BR>
with Jayapuri Narayanabhatta's Nyayasiddhi:<BR>
Prakarana 11 (Paricchedas 1 and 2)<BR>
<BR>
<BR>
Input by members of the SANSKNET-project<BR>
(www.sansknet.org)<BR>
<BR>
<BR>
<BR>
This GRETIL version has been converted from a custom Devanagari encoding.<BR>
Consequently, word boundaries may not always be marked by spaces.<BR>
The text is not proof-read.<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
<BR>
<BR>
________________________________________<BR>
<BR>
<BR>
oṃ<BR>
śrīmatprabhākaragurutantradhurandhareṇa<BR>
mahāmahopādhyāya-śālikanāthamiśreṇa praṇītā prakaraṇapañcikā<BR>
nyāyasiddhyākhyayā vyākhyayā viṣamasthalaṭipparāyā<BR>
ca samalaṅkṛtā<BR>
<BR>
________________________________________<BR>
<BR>
<BR>
PARICCHEDA 1<BR>
<BR>
11_1<BR>
<BR>
<BR>
savṛttikāyā vākyārthamātṛkāyā upodghāto nāma<BR>
prathamaḥ paricchedaḥ /<BR>
1070gambhīravitatamarthaṃ vācā saṃkṣiptayā nibaddhamapi /<BR>
na vidanti ye samagraṃ kṛpayā tadanugrahaḥ kriyate  // 1  // 1071//<BR>
tatra kāryavākyārthavādina eva bhāvam, bhāvanām, apūrvañca vākyārthān pratijānate /<BR>
tatrāpūrvameva vākyārtha iti sādhanīyam /<BR>
tasya mūlaṃ padānāmanvitābhidhāyeteti, tāmeva tāvadādau pariśodhayati /<BR>
1072atra ye pratyastamitapadavibhāgam, vākyameva vākyārthasya vācakamityācakṣate /<BR>
1073ye ca vākyāntyavarṇa eveti,1074 ye ca padairananvitāḥ padārthā abhihitāḥ padārthā abhihitāḥ parasparānvayamātmano 'vagamayanti---iti /<BR>
tannirāsāya pratijānīte---<BR>
padebhya eva vākyārthapratyayo jāyate yathā /<BR>
tathā vayaṃ nibadhnīmaḥ prabhākaragurormatam  // 1 //<BR>
padebhya eva, na vākyāt, nāpyantyavarṇāt, nāpi padārthebhya ityarthaḥ  // 1 //<BR>
taṃ prakāraṃ vaktumupakramate---<BR>
paderevānvitasvārthamātropakṣīṇaśaktibhiḥ /<BR>
svārthāścedbodhitā buddho vākyārtho 'pi tathā sati  // 2 //<BR>
vākyārthapratipattau hi padānāmanupāyatve tadanyathānupapattyā, vākyamekaṃ tadupāyabhūtaṃ kalpyate /<BR>
yadyapi vyutpattyanapekṣācchabdādartho nāvagamyate /<BR>
yadyapi cā'nantyādvākyānām, tadarthānāñca, vaidikasya cār'thasyānanyopāyatvāt vyutpattiraśakyā /<BR>
tathāpi kālpanikapada-padārthavyutpattisaṃskṛtāt vākyādvākyārthamavagacchatītyāśrīyate /<BR>
yadi kālpanikatve pada-padārthānāṃ pramāṇābhāvādekaikavarṇoccāraṇer'thānavabodhāt, krameṇoccāritānāñca yugapacchavaṇāsambhavāt, pūrvapūrvavarṇānubhavajanitasaṃskārasahito 'ntyo varṇaḥ pratyāyakaḥ, tasya ca pāramārthikapada-padārthavyutpattissahakāriṇīti pakṣassvīkriyate, yadi vā padaissukaravyutpattayo 'nanvitā eva svārthā abhihitā vākyārthamavabodhayantītyaṅgīkriyata, yadi tu padānyevānvitānsvārthānabhidadhatīti śakyate sādhayitum, tadā vākyārthasyāvabuddhatvānnaitāḥ kalpanā ātmānaṃ labhante  // 2 //<BR>
kathaṃ punaḥ padānāmanvitasvārthamātrabodhakatve vākyārthāvagatissiddhyatītyatrā'ha---<BR>
1075pradhānaguṇabhāvena labdhānyonyasamanvayān /<BR>
padārthāneva vākyārthān saṅgirante vipaścitaḥ  // 3 //<BR>
nanu teṣāṃ bhūyastvād bhūyāṃso vākyārthāḥ, vākyāni ca syurityatrā'ha---<BR>
bhūyāṃso yadyapi svārthāḥ padānāṃ te pṛthakpṛthak /<BR>
prayojanatayā tvekavākyārthaṃ sampracakṣate  // 4 //<BR>
tatpratītyekakāryatvādvākyamapyekamucyate /<BR>
kathaṃ punarekaprayojanatvamityatrā'ha---<BR>
pratipattirguṇānāṃ hi pradhānaikaprayojanā  // 5 //<BR>
yaddhi pradhānabhūtaṃ, tadeva kathannāma viśiṣṭaṃ pratīyatāmityevamarthaṃ guṇānāṃ pratipādanam, tena tatraiva tātparyam, tadeva prameyam, tātparyaviṣaya eva śabdasya prāmāṇyābhyupagamāt, tasya tathābhūtasya pratipattirnaikapadanibandhaneti, vākyameva tatra pramāṇam /<BR>
ata eva ca "1076ṣaṣṭhādye na padaṃ nāma kiñcana vākye, na padārthā nāma kecana vākyārthe" [bṛ. ṭī. 6-1-1] ityuktam /<BR>
pṛthagbhūtaṃ padaṃ nāma na kiñcana pramāṇamasti /<BR>
pṛthagbhūtāśca padārthāḥ, na prameyāssantītyarthaḥ /<BR>
etacca tatraiva spaṣṭamuktam  // 5  // 1076 //<BR>
samprati vākyameva vācakaṃ vākyārthasyeti ye bruvate, 1077ye ca vākyāntyavarṇa eveti /<BR>
tannirākaraṇāyā'ha---<BR>
vyavahāreṣu vṛddhānāṃ vākyaśravaṇabhāviṣu /<BR>
āvāpe-ddhārabhedena padānāṃ śaktiniścayaḥ  // 6 //<BR>
yadyapi vṛddhavyavahārapūrvikaiva sarvā śabdavyutpattiḥ, vākyaireva ca vyavahāraḥ /<BR>
tathāpi yatpadāvāpe yasyār'thasyā'vāpaḥ, yaduddhāre coddhāraḥ, tasminnevār'the tasya padasya vācakaśaktiravasīyate /<BR>
na ca tathā sati vākyārthapratipattirnopapadyate, vakṣyamāṇatvānnyāyasya /<BR>
yena kāryabalena vākyamekaṃ pratyakṣaparidṛśyamānavarṇapadabhedāpahnavena kalpyeta /<BR>
1078kiñca, "śiśo ! gāmānaya, śiśo ! gāṃ badhāna, vatsa ! gāmānaya, vatsa ! gāṃ badhāna, arbhaka ! gāmānaya, arbhaka ! gāṃ badhāna, ḍimbha ? gāmānaya, ḍimbha ? gāṃ badhāne"tyaṣṭānāṃ vākyānāmaṣṭau vācakaśaktayaḥ kalpyāḥ /<BR>
padavādinastu, saptānāṃ padānāṃ saptaiva śaktaya iti kalpanālāghavam /<BR>
anayaiva diśā śuklāmiti padaprekṣepe vākyavādino 'ṣṭāvaparāḥ kalpyāḥ, 1079padavādinastvekaiva /<BR>
apāramārthike ca 1080pada-padārthavibhāge kimāśritā vyutpattirabhyupāyatāmupaitītyapi cintanīyam /<BR>
ye punaḥ---vākyāntyavarṇasya vācakatāmāhuḥ, tanmate 'pi tāvat padārthavibhāgasya pāramārthikatvāt ghaṭetaiva vyutpattiḥ /<BR>
nanu vācyavācakasambandhagrahaṇameva vyutpattirityucyate /<BR>
na ca vākyāntyavarṇavācakatvavādināṃ padaṃ padārthasya vācakam /<BR>
atastanmate 'pi nirviṣayaiva vyutpattiḥ /<BR>
ucyate /<BR>
na nirviṣayā, nimittanaimittikabhāvasyābhyupagatatvāt /<BR>
keyamavācakasya nimittatā ? naiṣa doṣaḥ /<BR>
vākyāddhi yatpadaprayoge1081 sati, yatpadārthānvito vākyārthaḥ pratīyate, tatpadaṃ tasyār'thasyāvācakamapi bhavati nimittam /<BR>
kintu tanmate 'pi śaktikalpanāgauravaṃ pūrvoktanyāyena tulyameva //<BR>
ye 'pyāhuḥ---vākyameva smṛtyārūḍhaṃ vākyārthaṃ pratipādayatīti, teṣāmapi prācyameva śaktikalpanāgauravalakṣaṇa1082 dūṣaṇamaśakyaparihāram /<BR>
1083bhāṣyakāravacanañca "pūrvavarṇanitasaṃskārasahito 'ntyo varṇaḥ pratyāyakaḥ" [śā. bhā. pṛ. 46] iti nirviṣayam /<BR>
aśakyañca mahāvākyasya sakṛtsmaraṇam /<BR>
tasmātpadānāmeva vācakaśaktirāśrayaṇīyā /<BR>
atra keciccodayanti---nanu vṛddhavyavahāraprayukte vākye padānāṃ vācakaśaktyavadhāraṇameva nopapadyate /<BR>
puruṣavākyanāmarthaṃ prati liṅgabhāvena pramāṇatvābhyupagamāt /<BR>
vākyāddhi kāryabhūtātpratītasya vaktustadarthaviṣayaṃ pūrvavijñānaṃ 1084kāraṇabhūtamanumīyate /<BR>
tasya va jñānasya jñeyāvyabhicāritvāt jñeyabhūtārthaniścaya iti, na vācakaśaktyavagamaḥ /<BR>
ucyate /<BR>
na nūnaṃ bhavān 1085nītipathoktamarthaṃ samyagākalayati /<BR>
parihṛtaṃ hi tatredam---bālo hi vyutpadyamānaḥ prayojyavṛddhasya śabdaśravaṇasamanantarabhāvinīṃ viśiṣṭaceṣṭānumitāmarthapratītiṃ śabdakāraṇikāmavagacchati /<BR>
sa tathā vyutpannaḥ kadācitkasyacidananvitārthapadaracanaṃ vākyamupalabhate, tathopalabhamānasya caiva vimārśo jāyate---sambhāvyamānānanvitārthapadaracanamidaṃ vākyaṃ kathaṃ prayojyavṛddhasya arthaniścayaṃ kṛtavat ? vṛddhasyāpi puruṣāyatte vākye 'nanvitārthapadaracanaśaṅkā mameva sambhavatīti /<BR>
tasyaivaṃ vicikitsodaye punareṣa niścayo jāyate---<BR>
nūnamanenāyaṃ prayoktetthamavadhārito yadanvitārthānyeva padānyayaṃ prayuṅkte-iti /<BR>
tathāvidhāpadaprayoganiyamaścāsyānupalabdhe 'nvaye nopapadyate ityevamanvayopalambhamanumimānenānvayo niścīyate /<BR>
niścite cānvaye vākyametadanuvādabhūta186 marthasyeti /<BR>
evañcedanuvādakatayā tasyār'thasya tadvākyaṃ vācakameveti, pūrvavācakaśaktijñānaṃ nāyathārthamiti manyate /<BR>
yadi paraṃ mayā prāganumānapurassaror'thaniśco 'syeti nāvagatam /<BR>
yāpi ceyamarthasyāniścite 'nvaye viśiṣṭavaktṛjñānānumā, sāpi padānāṃ svarūpamātrāvagamādeva nopapadyate, kinatu viśeṣāvagamāt /<BR>
na ca śakteranyaḥ padānāṃ viśeṣo 'vagamyate /<BR>
tato mayevānenāpi padānāṃ vācakaśaktiravadhāritā /<BR>
tena viśiṣṭānvayavācakapadaprayogāttadviṣayaṃ vaktuḥ pūrvajñānamanumitavān, iti gambhīro 'yaṃ nītimahāhvadaḥ /<BR>
anvitābhidhānānupapattiśaṅkā /<BR>
atra 1087kecidācakṣate---bhavatu padānāṃ padārtheṣu śaktijñānam, tathāpyanvitābhidhānaṃ na sidhyati---iti /<BR>
tathāhi---pratiyogināmanantatayā anvayānāmānantyāt, tadānantye cānvitānāmapyānantyātsambandhagrahaṇaṃ duṣkaram /<BR>
agṛhītasambandhasya ca padasya vācakatve, ekasmācchabdātsarvārthapratītiprasaṅgaḥ1088 /<BR>
sāmānyānvayābhidhānañca nā'śaṅkanīyameva, vākyebhyo viśeṣānvayāvagamāt /<BR>
svarūpamātrābhidhānenāpi ca vākyārthapratipattyupa1089 - pattāvanvitābhidhānāśrayaṇe śaktikalpanāgauravam1090 /<BR>
tathā1091 padenānvitassvārtho 'bhidhīyamānaḥ--kimabhihitena padārrthāntareṇānvito 'bhidhīyate ? uta, anabhihiteneti ? vikalpanīyam /<BR>
anabhihitena cet, 1092padāntaraprayogavaiyarthyam /<BR>
ekasmācca 1093sarvānvayapratītiprasaṅgaḥ /<BR>
abhihitena cet, tadapi tarhi padamanvitābhidhāyitayā 1094padāntaropāttamarthamabhidhānāyāpekṣata---iti, itaretarāśrayaḥ prāpnoti /<BR>
tasmātpadāntarābhidhānānapekṣasvarūpamātrābhidhānamevār'thānāṃ padaiḥ kriyate /<BR>
te ca tathābhūtāḥ padairabhihitāḥ padārthā ākāṅkṣā-sannidhi-yogyatāvanto vākyārthamavagamayanti /<BR>
na teṣāṃ sambandhagrahaṇāpekṣā śaṅkanīyā /<BR>
yataḥ padadharmo 'yam, nāyamarthadharmaḥ /<BR>
tadāha bhāṣyakāraḥ---<BR>
"1095padāni hi svaṃ svamarthamabhidhāya nivṛttavyāpārāṇi /<BR>
athedānīṃ avagatāssanta vākyārthamavagamayantī" [pū. mī. 1. 1. 25.] ti  // 6 //<BR>
tadetannirākartumupakramate---<BR>
opyante, coddhriyante ca svārthā anvayaśālinaḥ /<BR>
anviteṣveva sāmarthya padānāṃ tena 1096gamyate  // 7 //<BR>
tatraiva vārtikamatena śaṅkā /<BR>
atrā'ha---satyamanvitapadārthaviṣayāvevā'vāpoddhārau, tathāpyanvitābhidhānamaśakyam /<BR>
pāramparyeṇāpi tadupapatteḥ /<BR>
tathāhi---padairananvito 'pyabhihitor'tho 'nvitārthapratipatternimittaṃ bhavatīti, padānāṃ pāramparyeṇānviteṣvapi hetutvam /<BR>
tadāhurvārtikakārabhiśrāḥ---<BR>
"na vimuñcanita sāmarthyaṃ vākyārthe 'pi padāni naḥ /<BR>
tanmātrāvasiteṣveṣu padārthebhyassa gamyate" //<BR>
[ślo. vā. adhi. 7. ślo. 229] iti /<BR>
padārthapratipādanañca vākyārthapratipattaye prayuktānāṃ padānāmavāntaravyāpāra iti ca, teṣāmeva vyavahāraḥ---<BR>
"vākyārthamitaye teṣāṃ pravṛttau nāntarīyakam /<BR>
pāke jvāleva kāṣṭhānāṃ 1097padārthapratipādanam" //<BR>
[ślo. vā. adhi. 7. ślo. 343.] iti /<BR>
etāmāśaṅkāmupekṣyaiva tāvaddoṣāntaraṃ pariharati---<BR>
ākāṅkṣā-sannidhiprāptayogyārthāntarasaṅgatān /<BR>
svārthānahuḥ padānīti vyutpattissaṃśritā1097 yadā  // 8 //<BR>
ānantya-vyabhicārābhyāṃ tadā doṣo na kaścana /<BR>
yattāvaduktam---ānantyācchabdaśaktyavadhāraṇānupapattiḥ, agṛhītaśakteśca vācakatve vyabhicāraprasaṅga iti /<BR>
tadanupapannam /<BR>
upalakṣaṇāśrayaṇenāpi 1098sambandhabodhaḥ, saukāryādākāṅkṣitena yogyena sannihitena cānvitaṃ svārthaṃ padaṃ vaktīti vyutpattirāśrīyate  /<BR>
tena---<BR>
1099yadyadākāṅkṣitaṃ yogyaṃ sannidhānaṃ prapadyate /<BR>
tadanvitaḥ padenār'thassvakīyaḥ pratipādyate //<BR>
iti saṃgrahaślokaḥ /<BR>
ākāṅkṣaviṣaye nyāyamatopanyāsa-nirosau /<BR>
kā punariyamākāṅkṣā ? pratipatturjijāsā /<BR>
kinnibandhanā punarasau ? 1100avinābhāvanibandhaneti kecit /<BR>
kriyā hi kārakāvinābhāvinīti tāṃ pratītya, kārakaṃ jijñāsate, evaṃ kārakamapi budhvā, kriyāmiti /<BR>
1101tadayuktamiti manyāmahe ?, jijñāsāvirāmānupapatteḥ /<BR>
tathāhi---yadā tāvat kārakajijñāsā, tadā tadīyajanaka--tadguṇa--tatkriyā--tatkārakāntarādijijñāsāpyāpadyate /<BR>
atha prayojanābhāvāt kārakātiriktamanyanna jijñāsyate, tarhi kriyāmātrāvagame 'pi yatra kārakajñānena prayojanaṃ nāsti, tatra jijñāsā na syāt /<BR>
anuṣṭheya tayā hi kriyāyāmavagatāyāṃ kārakamantareṇa tadanuṣṭhānānupapatteḥ, kārakajñānaṃ na prayojanavat /<BR>
vartamānāpadeśādau tvananuṣṭheyatayā nāsti na kārakajñānena prayojanam /<BR>
atha ca yatrāpi vākyamaparipūrṇaṃ manyante, sākāṅkṣārthābhidhāyitayā cāparipūrṇatā /<BR>
ata eva tatrādhyāhāramapi kurvanti /<BR>
yatrāpi cānuṣṭheyakriyāvagamaḥ, tatrāpi niśśeṣakārakajijñāsā syāt /<BR>
yathā-devadatta ! "gāmānaye"ti 1102karaṇānupādānādaparipūrṇatā syāt /<BR>
athaikakārakajñānenāpi tāvadanuṣṭhānopapatterna kārakāntarajijñāsā, tarhi devadatta ! "gāmānaya daṇḍene"ti prayukte 'pi daṇḍaśabde, tadākāṅkṣā na syāt /<BR>
tataśca anākāṅkṣitatvāt tasya, tadanvayo na syādvākyārthe /<BR>
atha daṇḍapadoccāraṇāt tatrā'kāṅkṣā parikalpyate /<BR>
1103anyathā daṇḍapadārthasyānanvaye tatpadoccāraṇamanarthakaṃ syāt /<BR>
evama "pyaruṇayaikahāyanyā piṅgākṣyā somaṃ krīṇātī" [tai. saṃ. 6.1.9] tyatrāpyananvayaprasaṅgaḥ /<BR>
na hi vedapadoccāraṇenānarthakena na bhavitavyamiti kiñcana pramāṇamasti, ato na tatrā'kāṅkṣodaye kiñcitkāraṇamastīti, "somaṃ krīṇātī"tyato 'dhikasyānanvitatā syāt /<BR>
api ca laukikatvāt kriyākārakayoḥ, yatkiñcitkriyā-kārakopādāne 'pi tatsiddheravighātānna'tīva viśeṣajijñāsā ghaṭate /<BR>
ajñāte hi jñānecchā ghaṭate, na punarjñāte 'pi /<BR>
svamatenā'kāṅkṣākathanam /<BR>
1104atrocyate---abhidhānāparyavasānam, abhidheyāparyavasānañca jijñāsodaye nibandhanam /<BR>
ekapadaprayoge hi 1105dvāramityādāvabhidhānameva na paryavasyati /<BR>
na hyanuccarite pratiyogisannidhāpake1106 pade 'nvitābhidhānaṃ śakyate vaktum /<BR>
vṛddhavyavahāravaśenānvitārthapratipādanaparatā padānāmavadhāriteti, tadarthaṃ yuktaiva pratiyogijijñāsā /<BR>
yasyāpyabhihitānvaya iti rāddhāntaḥ, tanmate 'pi padārthasya 1107padārthāntaramanteraṇānvayāsāmarthyāt, tadupapattaye yuktaiva 1108pratiyogijijñāsā /<BR>
tasyāñca satyāmaparipūrṇavākyaparipūrakatayā loke 'dhyāhārasya1109 1110viditatvāt, prakaraṇādivaśena yogyapratiyogyadhyāhāraḥ kriyate /<BR>
"amāvāsyāyāmaparāhṇe piṇḍapitṛyajñena carantī" [ā.śrau.1.3.7.sū.1.2.] tyādiṣvanekapadaprayogādanvitābhidhāne 'pi, abhihitasnaya kāryasyāpūrvātmano 'nuṣṭhānaṃ vinā kāryatvānupapatteḥ, kartrā ca vinā tadasambhavāt, adhikārādṛte ca tadayogāt, niyojyamantareṇa catasyānavakalpanāt, tadupapattaye yuktaiva tadanvayayogyaniyojyajijñāsā /<BR>
tasyāṃ satyāmaparipūrṇatvāvagamāt, lokavadadhyāhāre kartavye satyapi, 1111jīvanasyā'vaśyakatve 'ntaraṅgatve ca 1112vidheranuṣṭhānākṣepo na kalpeteti, tatparityāgena kāmye niyojyaviśeṣaṇe sthite sarvakāmipuruṣavyāpisvargasyaiva niyojyaviśeṣaṇatvayogyatvāt, svargakāmo niyojyo 'dhyāhviyate /<BR>
1113tathādhyayanavidhāvanyaprayuktānuṣṭhānanirvāhitakāryabhāve niyojyo nādhyāhviyate /<BR>
1114alaukikatvāccāpūrve kārye niyojyasyādhyāhāramantareṇā'kāṅkṣā na nivartate /<BR>
alaukikatvādeva ca "sauryaṃ caruṃ1115 nirvapet ghṛte śuklānāṃ vrīhīṇāṃ brahmavarcasakāmaḥ" [mai. saṃ. 2. 2. 2] ityādau karaṇopakāramanteraṇa vidhessiddhyasambhavāt tajjijñāsā, tajjanakapadārthajijñāsā ca /<BR>
ata eva tadabhāve bhāṣyakāro vākyānāṃ 1116nyūnatāmāśaṅkya parihṛtavān1117 /<BR>
nanvevaṃ tarhi tatra padatrayaṃ prayujyate---"gāmānaya śuklāmi"ti loke, tatra hi kārakadvayasyāsambhavānnā'kāṅkṣāstīti kathamanvitābhidhānam /<BR>
"gāmānayetye" tāvataiva paripūrṇatvādvākyasya /<BR>
satyam /<BR>
padāntarānuccāraṇa evam, uccarite tu tasmin, tasyāpyānayatisannidhānādekavākyatvāvagamādānayatyanvitasvārthābhidhāy itvāt, ākāṅkṣāṃ vinā ca tadasambhavāt, ānayaterākāṅkṣā parikalpyate /<BR>
tathā coktaṃ 1118bhāṣyakāreṇa---<BR>
"bhavati ca raktaṃ pratyākāṅkṣe" [śā. bhā. pṛ. 117.ṭati /<BR>
tenātrāpyanvitābhidhānasiddhyarthamevā'kāṅkṣā /<BR>
yadi paramayaṃ viśeṣaḥ, "dvārami"tyādau tasyaiva padasyānvitābhidhānāyā'kāṅkṣā, "gāmānaya śuklāmi"tyādau tu 1119padāntarasyeti /<BR>
anvitasyābhidhānārthamuktārthaghaṭanāya vā /<BR>
pratiyogini jijñāsā yā sā'kāṅkṣeti gīyate //<BR>
iti saṅgrahaślokaḥ //<BR>
sā ceyamākāṅkṣā 1120bhavantī vyutpattāvupalakṣaṇamāśrīyate /<BR>
kimiti punassannidhi-yogyatva eva 1121nā'śrīyate, nirākāṅkṣāṇāmanvitābhidhānādarśanāt /<BR>
"ayameti putro rājñaḥ, puruṣo 'yamapanīyatāmi"tyādau putrapadasambandhanirākāṅkṣo rājā na puruṣeṇānvīyate /<BR>
kasmātpunaranayoḥ putra-puruṣa-yossannidhi-yogyatvāviśeṣe 'pi putreṇaiva rājñassambandhaḥ, na puruṣeṇa /<BR>
ucyate---vākyāt 1122vākyārthapratipatternyāyasāpekṣatvāt, nityasāpekṣeṇa putreṇaiva rājā sambadhyate, tatsambandhanirākāṅkṣaśca na puruṣasambandhamanubhavatītyākāṅkṣāpi vyutpattyupalakṣaṇamāśrīyate /<BR>
paripūrṇena yogyasya samīpasyāpyananvayaḥ1123 /<BR>
vyutpattau tena śabdānāmākāṅkṣāpyupalakṣaṇam //<BR>
iti saṃgrahaślokaḥ //<BR>
sā ceyamākāṅkṣā pratiyogiṣu sarveṣu na sahasaivopajāyate, kintu kāraṇopanipātakrameṇa /<BR>
tathāhi---viṣayamantareṇāpūrvaṃ kāryaṃ pratyetumeva na śakyata iti, pratipattyanubandhabhūtaviṣayāpekṣā prathamaṃ vidheḥ /<BR>
atha pratipanne viṣayasambandhini vidhyarthe, niyojyamantareṇa tatsiddhyasambhavānniyojyākāṅkṣā /<BR>
tathā viṣayībhūte bhāvārthe karaṇe labdhe, vaikṛtāpūrvāṇāṃ karaṇopakārākāṅkṣā, labdhe ca tasmin, tajjanakapadārthākāṅkṣeti /<BR>
tathā cā'hu ḥ---<BR>
"pratiyogiṣu sarveṣu nā'kāṅkṣodeti tatkṣaṇāt /<BR>
kāraṇopanipātānupūrvyeṇa tu yathāyatham" //<BR>
iti //<BR>
tatkrameṇānvitābhidhānamapi krameṇaiva /<BR>
ślokaścātra bhavati---<BR>
jijñāsā jāyate boddhussambandhiṣu yathā yathā /<BR>
tathā tathaiva śabdānāmanvitārthābhidhāyitā //<BR>
sannidhinirūpaṇam /<BR>
atha 1124sannidhiḥ kaḥ ? 1125yasyār'thasya śravaṇānantaramākāṅkṣā-yogyatābhyāmarthāntare buddhi viparivṛttiḥ /<BR>
sā ca na śabdanibandhanaiva kevalamanvitābhidhānavyutpattāvupalakṣaṇam 1126 adhyāhṛtenāpi loke anvitābhidhānadarśanāt /<BR>
na ca vācyaṃ---śabda evādhyāhviyate, sacār'thamupasthāpayati---iti, anupayogāt, apramāṇakatvācca /<BR>
yadyapyarthāpattipramāṇako 'dhyāhāraḥ, tathāpi śabdakalpanamanupapannam /<BR>
yena hi vinānupapattiḥ, tadevār'thāpattiprameyam /<BR>
na cār'thānāṃ śabdamantareṇānupapattiḥ /<BR>
syānmatam /<BR>
arthakalpanāyaivār'thāpattiḥ pravarttamānāṃ tasyār'thasya savikalpakajñānavedyatvāt, savikalpakajñānānāñca śabdapurassaratvāt purovartiti śabda eva paryavasyati---iti /<BR>
tadasat /<BR>
yathaiva śabdapurassare 'pi savikalpakajñāne liṅgasya, indriyāṇāñca nirvikalpakadaśāyāmartha evāvadhāritaśaktitvānna śabdamātre paryavasānam, tathā dṛṣṭārthāpattau sākṣādupapādaker'tha evār'thāpatteḥ prāmāṇyābhyupagamāt, śrutārthāpattavapi tatraiva tasyāḥ prāmāṇyaṃ yuktam, na śabde /<BR>
tasya sākṣādanupapattiśamanāsamarthatvāt /<BR>
kiñca sarvatra savikalpakajñāne śabdassmaraṇaviparivartī na prameyatāṃ pratipattumarhati /<BR>
savikalpakalpakajñāneṣu pūrvapratīyamānatā ca śabdasya nātīva pramāṇavatī, kintvarthapratītāveva samānakālaṃ śabdasmaraṇamiti pratītyārūḍham /<BR>
tena na śrutārthāpattiśśabdaviṣayā /<BR>
na ca śabdānupapattyā śabdakalpanaivocitā, tasya svāte 'nupapattyabhāvāt /<BR>
anvitābhidhānānupapattyā tu kalpanā prasarantī yogyapratiyogyarthaviṣayaivāvatiṣṭhate, tasyaivā'kāṅkṣitatvāt, 1127daśamādyanyāyena padārthavat pūrvapratītasyāpi śabdasyopekṣaṇīyattvāt /<BR>
na ca "dvārami"ti yatrādhyāhāraḥ, tatrāpyāvriyatām, saṃvriyatāmiti vā kalpayitumarthāpatteḥ prabhaviṣṇutā, sāmānyakalpanāmātrahetutvāt /<BR>
tasmādaparipūrṇaparipūrakatayā lokata evādhyāhārasyāpyupapattiḥ1128 /<BR>
tatra yaugyatayā, prakaraṇādivaśena ca viśeṣāvadhāraṇādartha eva ca paripūraka iti, anupayogī śabdasyādhyāhāraḥ /<BR>
ato viśvajidādau niyojyena, sarvatra ca karaṇopakāreṇa, vikṛtiṣu ca prākṛtapadārthairaśabdopasthāpitairapi siddhamanvitābhidhānam /<BR>
ākāṅkṣāvacca sannidhāvapi sannidhāpakakrameṇaiva kramo veditavyaḥ, tadanusāreṇa cānvitābhidhānamapitathaiva---iti /<BR>
sannidhiśśabdajanmaiva vyutpattau nopalakṣaṇam  /<BR>
adhyāhṛtenāpyarthena loke sambandhadarśanāt //<BR>
sahasaiva na sarveṣāṃ sannidhiḥ pratiyoginām  /<BR>
sannidhāpakasāmagrīkrameṇa kramavānasau //<BR>
yathā yathā sannidhānaṃ jāyate pratiyoginām  /<BR>
tathā tathā krameṇaiva śabdairanvitabodhanam //<BR>
iti saṅgrahaślokāḥ /<BR>
ato yathoktākāṅkṣā---sannidhiprāptamākāṅkṣitaṃ sannihitaṃ yogyañca yat padārthāntaram, tena saṅgatamityarthaḥ /<BR>
yogyatānirūpaṇam /<BR>
kiṃ puraridaṃ yogyatvaṃ nāma ? ucyate--yat 1129sambandhārham /<BR>
sambandhārhamidamiti kathamavagamyate, sambandhitvena dṛṣṭatvāt /<BR>
nanvevaṃ tarhi kathamapūrve kārye 'nvitābhidhānaṃ vede, tena saha kasya cit sambandhasyādarśanāt /<BR>
ucyate---sāmānyato yogyatāvadhāraṇaṃ viśaiṣapratittāvupāya ityadoṣaḥ /<BR>
yadapi tadapūrvam, tadapi kāryameveti dṛṣṭacarakāryasambandhaṃ yat, tadyogyamityavasīyate /<BR>
sāmānyenaiva yogyatvaṃ loke yadavadhāritam /<BR>
tadanvitābhidhānasya vyutpattāvupalakṣaṇam //<BR>
iti saṅgrahaślokaḥ /<BR>
yogyatāviṣaye matāntaropanyāsa---nirāsau /<BR>
anye tu---yadayogyatayā nāvadhāritam, tad yogyam /<BR>
tenālaukikenāpi vidhyarthenānvitābhidhānaṃ siddhyatītyāhuḥ /<BR>
tadidamasāram /<BR>
yathāpramāṇāntarāvedye vastani kasyacid yogyatāvadhārayituṃ na śakyate, tathaivāyogyatāpīti, sarvasyāpratītenāpi sarvaprakāreṇa tasminnanvayassyāt /<BR>
bhāvārthasyaiva viṣayatvenānvayaḥ, anupādeyaviśeṣaṇaviśiṣṭasyaiva svargakāmādeḥ niyojyatayānvaya iti niyamo nopapadyata ityalamatiprasaṅgena  // 8 //<BR>
nanvanvitābhidhānapakṣe vyutpattāvupalakṣaṇāśrayaṇameva gauravamityatrā'ha---<BR>
padārtheṣvapi caivaiṣā sāmagryanvayabodhane  // 9 //<BR>
yasyāpi mate padārthā evānyonyānvayamavagamayanti, tenāpi pratiniyatānvayabodhasiddhyarthamidamāśrayaṇīyameva--ākāṅkṣā--sannidhi--yogyatāvanta eva padārthā 1133vākayārtha bodhayanti, nānya iti, etadeva kathamiti paryanuyuktena vṛddhavyavahāre tathādarśanāditi parihāro vācyaḥ /<BR>
tasmādubhayapakṣasādhāraṇatvānnedaṃ dūṣaṇam  // 9 //<BR>
nanvevamapi kena viśeṣeṇābhihitānvayaṃ parityajya, anvitābhidhānamāśritamiti /<BR>
1134atrā'ha---<BR>
kintu teṣāmadṛṣṭaiṣā śaktirmānāntarādgatau /<BR>
kalpyā viśiṣṭārthaparapadasaṃsparśabhāvitā  // 10 //<BR>
padārthānāṃ hi śabdādanyataḥ pramāṇāt pratīyamānānāmanyonyānvayabodhakatvaṃ na pratītamiti, śabdābhidheyānāṃ tadavagamaśaktiḥ kalpayitavyā /<BR>
tasyāścotpattau śabdasaṃsparśa eva heturityāśrayaṇīyam /<BR>
śabdo hi viśiṣṭārthapratipattiparatayā lokavyavahāreṣu prayujyamāno dṛṣṭaḥ /<BR>
na co 'sau sākṣādvākyārthapratipādane samartha iti, padārthānavāntaravyāpārīkaroti /<BR>
te ca yadyanyonyānyānvayabodhane samarthāssyuḥ, tadā teṣāmavāntaravyāpāratā syānnānyatheti, viśiṣṭārthāvabodhaparaśabdasaṃsparśādeva teṣāmeṣā śaktirāvirbhavatīti, śabdasyāpi padārthagatānvayabodhakatva1135 śaktyādhānaśaktirāśrayaṇīyā /<BR>
syādevam---yadi mānāntarāvaseyānāṃ padārthānāmanyonyānvayāvagame sāmarthyaṃ na syāt /<BR>
asti tu tat śvaityasyānavadhāritāśrayaviśeṣasya pratyakṣadṛṣṭasya,aśvasyāpratipannaguṇaviśeṣasya pratyakṣahveṣāśabdānumitasya padanikṣepaśabdānumitasya, ajñātakartṛbhedasya dhāvanasya, "śveto 'śvo dhāvatī"tyanvayabodhakatvadarśanāt /<BR>
1136tadāhurvārttikakāramiśrāḥ---<BR>
"paśyataśśvetamārūpaṃ hveṣāśabdañca śṛṇvataḥ /<BR>
khuranikṣepaśabdañca śveto 'śvo dhāvatīti dhīḥ //<BR>
dṛṣṭāvākyavinirmuktā" iti /<BR>
[ślo. vā. vā. adhi. ślo. 358] ārūpam---avyaktarūpamityarthaḥ /<BR>
tena guṇaviśeṣo na pratyakṣamavasīyata ityarthaḥ /<BR>
atrocyate---kiṃ yenaiva puruṣeṇa śvaityasamānāśrayau hveṣādhvani-padanikṣepaśabdāvavagatau, tasyaiveyaṃ "śveto 'śvo dhāvatī"ti dhīḥ ? uta yasya'pādānānadhyavasāyaḥ, tasyāpi---iti ? kimataḥ /<BR>
yadi tāvadapratyākalitahveṣādhvatina-padavihāranirdhoṣāpādānasyetyucyate, tadāpratītivirodhaḥ /<BR>
sa hyevaṃ pratipadyate---bhavitavyamasmin deśe nūnamaśvena, bhavitavyañca kenaciddhāvateti /<BR>
athāśvasaṃbandhinameva surapuṭaṭaṅkāraravamabhyāsapāṭavavaśādavaiti, tadāsāvaśvavartinīmeva vegavatīṃ gatimanuminotīti, na punaḥ kevalāmevāvagamya, tasyānvayaṃ padārthasāmarthyenāvabuddhyate /<BR>
yo 'pi tasmin deśe nāstyanyo 'śvāditi niścitya, pāriśeṣyādapādānādhyavasāye 'pi hveṣādhvaneśśvaityasamānādhikaraṇamaśvatvamapyadhyavasyati,  /<BR>
tasyāpi gṛhābhāvadarśanamiva bahirbhāvāvagatāvarthāpattiḥ---"yo 'yaṃ śvetaḥ, sa eṣo 'śvaḥ" ityatra pramāṇam /<BR>
yastu śvaityasamānādhikaraṇau hveṣādhvani-khurapuṭaṭaṅkārāvadhyavasyati,tasyāpyaśvatve vegavati ca gamane śvetavartinyevānumānam, na svatantrayoḥ /<BR>
ataḥ pramāṇāntareṇāsambaddhāvabhātānāṃ padārthānāṃ na kvacidanyonyasambandhabodhakatvamanumānārthāpattivyatirekeṇa pratītam /<BR>
api ca yadi padārthāvagatimātrādeva parasparānvayāvagamaḥ, tadā kasmin pramāṇe tasyāntarbhāva iti vācyam ? na tāvacchābde, śabdābhāvāt /<BR>
padāthābhidhānāvāntaravyāpāreṇa hi 1138yacchabdādanvayajñānam, tacchābdamityeṣa vo rāddhāntaḥ /<BR>
1139tasmānnāsya śābde 'ntarbhāvaḥ /<BR>
pramāṇāntarābhyupagame tu śābdasyocchedaḥ, śabdāvagatapadārthaviṣaye 'pi tasyaiva prāmāṇyaprasaṅgāt /<BR>
tasmācchabdābhihitānāṃ padārthānāmanyatrādṛṣṭaṃ vākyārthabodhanasāmarthyaṃ kalpayitavyam /<BR>
tadādhānaśaktiśca śabdānāmapīti kalpanālāghavācchabdānāmevānvitasvārthāvabodhanaśaktimātraṃ kalpayituṃ nyāyyam /<BR>
tena pāramparyeṇa padānāmanviteṣu sāmarthyamiti nirastam /<BR>
1140nanvanantapratiyogyanvitasvārthabodhanaviṣayā anantā eva śabdasya śaktayaḥ kalpayitavyāssyuḥ /<BR>
abhihitānvayavāde tvekasminnarthe ekasya śabdasyaikaiva śaktiriti /<BR>
1141tanna---ekayaivā'kāṅkṣita-sannihita-1142yogyārthānvitasvārthābhidhānaśaktyā pratiyogibhedena kāryabhedopapatteścakṣurādīnāmiva /<BR>
cakṣuryathaivaikayā darśanaśaktyā ghaṭādipratiyogisahāyabhedājjñānāni bhinnāni janayati, tathā śabdo 'pi pratiyogibhedāditi mantavyam /<BR>
kiñca padārtheṣvapi tulyametaditi na kiñcidetat /<BR>
anye tvāhuḥ---ākāṅkṣā-sannidhi-yogyatāvantaḥ padārthā vākayārthībhavanti, na punarvākyārthameva bodhayantīti /<BR>
tadidamatimandam---vākyārthāvagateḥ kāraṇābhāvaprasaṅgāt /<BR>
anupāyatve padānāmanvayapratītau padārthā api cenna kāraṇam, akāraṇikaivā /<BR>
dyapadyeta /<BR>
syānmatam /<BR>
kriyāpadena, kārakapadena vā sākāṅkṣer'the 'bhihite, yadeva padāntareṇa yogyapratiyogipadārthāntaraṃ sannidhāpyate, tadave tasya sambandhitvenāvatiṣṭhate--iti /<BR>
satyamevam /<BR>
avagatistu tatsambandhasya kinnibandhaneti vācyam /<BR>
atha pūrvapadārthe sākāṅkṣe abhihite, yat padāntaramuccaritam, tat tatsambandhitayaiva svārthamupanayati pratyayavat /<BR>
yathā prakṛtyarthe pūrvapratīte pratyaya uccāryamāṇassvarthaṃ tadviśiṣṭamevābhidhatte, tathā padāntaramapi /<BR>
taduktaṃ, "prakṛtipratyayau pratyayārthaṃ saha brūtaḥ" [ma. bhā.] iti /<BR>
prakṛti svārthaṃ pratyayārthaviśaiṣaṇatvenopanayatīti, pratyayena tadarthamāhetyarthaḥ /<BR>
tathā coktam---<BR>
"nityaṃ viśiṣṭa evār'the pratyayo yatprayujyate /<BR>
tatpūrvataravijñātaprakṛtyarthaviśeṣaṇāt" //<BR>
iti /<BR>
aṅgīkṛtaṃ tarhi dvitīyasya padasyānvitābhidhānam, prathamasya tathāpi nāstīti cenna /<BR>
vākye pādānāṃ prayogakramaniyamābhāvāt /<BR>
yadeva kadācit prathamam, tadeva kadācit dvitīyamiti, sarvapadānāmevānvitābhidhānamāpatitam /<BR>
abhihitānvayavādī ca prakṛti-pratyayayorapyanvaya-vyatirekāvadhāritavyatiriktaśaktikayorabhihitānvayameva padavadicchati /<BR>
tathā ca---<BR>
"prakṛtipratyayau brūtaḥ pratyayārthaṃ saheti yat /<BR>
bhedenaivābhidhāne 'pi prādhānyena tathocyate" //<BR>
"pākaṃ tu pacirevā'ha kartāraṃ pratyayo 'pyakaḥ /<BR>
pākayuktaḥ punaḥ kartā vācyo naikasya kasyacid"  // 1143//<BR>
ityāha /<BR>
kiñca pratayayaścedanvitābhidhāyī, tadā tadaviśeṣāt padānāmapyanvitābhidhāyitā kimiti nābhyupeyate, kimardhavaiśasena /<BR>
yadi prakṛti-pratyayayorapyanvitābhidhānamasti, na tarhi dvāramityatrānvitābhidhānānupapattinibandhayā'kāṅkṣayā vivriyatāṃ, saṃvritayāṃ vetyadhyāhāraḥ /<BR>
ucyate /<BR>
dvāramiti prathameyaṃ prātipadikārthāvyatiriktārthābhidhāyinī /<BR>
tenātra kena sahānvitasyābhidhānam /<BR>
vyatiriktārthe pratyaye praviśetyādau yo 'dhyāhāraḥ, so 'bhihitārthānupapattyaiva viśvajidādivaditi na doṣaḥ /<BR>
vākyārthaviṣaye bhaṭṭapādamatam /<BR>
1144vārtikakāramiśrāstu-lākṣaṇikān sarvavākyārthānicchantaḥ padārthānāmanvayāvabodhaśaktikalpanāṃ nirākurvanti /<BR>
ananvitāvastho hi padārtho 'bhihito 'nvitāvasthāṃ svasambandhinīṃ lakṣayati /<BR>
avasthā-vasthāvatorhi sambandhāt, avasthāvatyabhihite, bhavatyevāvasthāpi buddhisthā //<BR>
sarvatra ca sambandhini dṛṣṭe, sambandhyantare buddhirbhavatīti kḷptameva /<BR>
tena nāsti padānāmanvitabodhane śaktikalpaneti /<BR>
tadāhuḥ---<BR>
"vākyārtho lakṣyamāṇo hi sarvatraiveti nassthitiḥ /<BR>
" atrāpare bruvate---neyaṃ lakṣaṇā, svārthāparityāgāt /<BR>
svārthaparityāgena hi gaṅgādiṣu lakṣaṇā dṛṣṭā-iti /<BR>
te tu mīmāṃsātantrāntaḥpātavaikalyenaivamāhuḥ /<BR>
lakṣaṇīyavaśena hi kvacit svārthasya tyāgaḥ, saṃgraho vā /<BR>
"sṛṣṭīrūpadadhātī"ti 1145lakṣaṇāyāssvīkāraḥ, 1146guṇināṃ tadgaṇapaṭhitānāṃ sṛṣṭiśabdarahitānāmapi lakṣyamāṇatvāt, tadantargatatvācca sṛṣṭyarthasrū /<BR>
tathā "paurṇamāsīṃ yajate" ityekavacanānupapattyā paurṇamāsīśabdo yāgavacano yāgasamudāyalakṣaṇārthaḥ1147 /<BR>
na ca samudāyaparigrahe samudāyityāgaḥ, tadāśrayatvāttasrū /<BR>
tathaitaretarayogadvandve dvivacana-bahuvacanānupapatterarthāntarasahitāvasthā lakṣaṇayā'śrīyate, na cāvasthāvatparityāgaḥ /<BR>
tathā niṣādasthapatyadhikaraṇa [mī. da. 6. 1-10] pūrvapakṣe ṣaṣṭhyarthalakṣaṇā syādityucyate, na tatra prakṛtyarthasya tyāgo 'pyāpadyate /<BR>
tathā 1148rathaghoṣeṇetyatra rathasyāparityāgaḥ /<BR>
tathā "medhapataye 1149medhami"tyekavacanāntasya mantrasya lakṣaṇayā prakṛtau niveśaḥ /<BR>
na ca guṇinoragnīṣomayostatra hānamiti, 1150svārthāparityāge 'pi yuktaiva lakṣaṇā /<BR>
gurumatena lakṣaṇānirūpaṇam /<BR>
atrocyate /<BR>
kathaṃ punariyaṃ lakṣaṇā ?  /<BR>
vācyasyār'thasya vākyārthe sambandhānupapattitaḥ /<BR>
tatsambandhavaśaprāptasyānvayāllakṣaṇocyate // 1151//<BR>
iti saṅgrahaślokaḥ1152 /<BR>
"gaṅgāyāṃ ghāṣaḥ," ityādiṣu śrautasya gaṅgāpadārthasya vākyārthe 'nvayāsambhavāt, taṃ parityajya tatsambandhāllabdhabuddhisannidheḥ kūlādyarthasya vākyārthānvayitādhyavasīyate /<BR>
ata evā'huḥ---<BR>
"anupapattyā, sambandhena ca lakṣaṇā bhavatī"ti /<BR>
iha ca "gāmānaye"tyādau na śrautasyār'thasyānvayāyogyatvaṃ, nāpyanvitāvasthasyā'nayanasambandhārhatā1153 /<BR>
anvitārthasyānvayāntarāsambhavāt /<BR>
atha mā bhūdeṣā lakṣaṇā, kinatu kriyāvagata kārakānvayinīmātmano daśāmavagamayati, avinābhāvāditi /<BR>
ucyate---śābdatvaṃ tāvaditthamapahnutamanvayāvagamasya, kintu sāmānyatodṛṣānumānagocaratābhyupagatā bhavati /<BR>
tathā viśiṣṭānvayāvagatiranupapadyamānā 1154nirmūlā'padyate /<BR>
atha viśeṣānvayaṃ vinā vyavahārānavakalpanādanarthakaṃ śabdoccāraṇamiti tadāśrayaṇam, evamapi prekṣāpūrvakāriṇāṃ1165 sārthakavākyamātraprayogiṇāṃ vacanādviśeṣānvayāvagamaḥ /<BR>
vede tvānarthakyena na bhavitavyamiti, pramāṇābhāvānna śakyate viśeṣānvayo 'vagantum /<BR>
na ca loke 'pyānarthakyamāpadyata ityetāvatā kāraṇenopāyādvināpi viśeṣānvayādhyavasānaṃ yuktam /<BR>
na hi dagdhukāmasyodakopādānamanarthakamiti, jalasya dāhaśaktirāvirbhavati /<BR>
kāmamānarthakyam /<BR>
na punassāmānyatodṛṣṭasya 1156viśeṣānvayāvasāyitā /<BR>
athā'kāṅkṣita-sannihita-yogyānyavaparatā vṛddhavyavahāre padānāmavagateti, vyutpattyanusāreṇa viśeṣānvayāvagamaḥ /<BR>
tanna tatra vṛddhavyavahāra eva tatparatā padānām, padārthānāṃ vā upāyābhāvena kathaṃ nāma nirvahati ?me cintā sā hi padānām, padārthānāṃ vā śaktikalpanāṃ vinānupapanneti manyāmahe  // 10 //<BR>
sā ca padānāmevocitetyāha---<BR>
1157prāthamyādabhidhātṛtvāt tātparyāvagamādapi1158 /<BR>
padānāmeva sā śaktirvaramabhyupagamyatām  // 11 //<BR>
prathamabhāvīni padānyatilaṅghya, nār'theṣu vākyārthabodhanaśaktirāśrayituṃ yuktā /<BR>
kiñca padāni tāvadabhidhāyakānīti nirvivādam /<BR>
tena teṣāmabhidhānaśaktissampratipannaiveti, tasyā evānvayaparyantatayā kalpayituṃ sukarā /<BR>
padārthānāntu bodhanaśaktireva kalpyā /<BR>
tena "dharmikalpanāto varaṃ dharmakalpanā 1159laghīyasī"tyanvitābhidhānaśaktiḥ padānāmeva kalpayitumucitā /<BR>
kiñca padānyabhidhāyakānīṣyante, tatra yadi svarūpamātraviṣayāmeva padārthabuddhimādadhyuḥ, tadāpyabhidhāyakatā hīyeta, tasyā buddhessambandhagrahaṇasamayajātapadārthabodhakasaṃskāronmeṣaprabhavatvāt /<BR>
avaśyaṃ hi sambandhasmaraṇasiddhyarthaṃ sambandhibhūtārthasmaraṇasaṃskārodbodho 'ṅgīkaraṇīyaḥ /<BR>
tasmāt sambandhagrahaṇasamayānadhigatānvitārthapratipādanābhyupagama eva śabdānāmabhidhāyakateti, tāmaṅgīkurvatā padānāmanvitābhidhāyakatā'śrayaṇīyā /<BR>
yastu---<BR>
"padamabhyadhikābhāvāt smārakānna viśiṣyate" //<BR>
[ślo. vā. adhi. 6. 107.] iti /<BR>
tathā---<BR>
"bhāvanāvacanastāvat tāṃ smārayati lokavat" //<BR>
[ślo. vā. adhi. 7. ślo. 248] iti cā'cāryavacanadarśanāt smārakatāmeva padānāmabhidhāyakatvamāha, taṃ pratyāha---<BR>
"tātparyopagamādapī"ti /<BR>
yenāpi vādinā padānāṃ smārakatvameva padārtheṣvaṅgīkṛtam1160, so 'pi vākyāthapratipattiparatāṃ padānāmabhyupaityeva, anyathā vākyārthasyāśābdatvaprasaṅgaḥ /<BR>
evañcet padānāmeva sākṣādvākyārthabodhanaśaktirastu, kiṃ paramaparāśrayaṇena1161 /<BR>
tena padārtheṣu padānāṃ smārakatvātiriktaṃ ye 'bhidhāyakatvamāhuḥ, teṣāṃ śaktitrayakalpanā /<BR>
ekā tāvatpadānāmabhidhāyakatvaśaktiḥ, aparā ca padārthagatānvayabodhanaśaktyādhānaśaktiḥ, padārthānāñcānvayajñāpanaśaktiriti /<BR>
smārakatvavādinastvabhidhānaśaktiṃ hitvā śaktidvayakalpanālāghavāt, uktenaiva nyāyena padānāmeva śaktikalpanāyā 1162ucitatvāt, anvitābhidhāyīni padānīti sthāpitam  // 11 //<BR>
samprati pūrvoktamitaretarāśrayadoṣaṃ parihartum, yathā padebhyo vākyārthapratipattiḥ, tathā darśayati---<BR>
1163padajātaṃ śrutaṃ sarvaṃ smāritānanvitārthakam /<BR>
1164nyāyasampāditavyakti paścādvākyārthabodhakam  // 12 //<BR>
yastāvadagṛhītasambandhaḥ, yasya ca sambandhagrahaṇasaṃskāro notpannaḥ, pradhvasto vā sa vākyārthapratipattau nādhikriyate /<BR>
yastvanapabhraṣṭasambandhagrahaṇasaṃskāraḥ, sa padaṃ śrutvā nūnaṃ tāvadidaṃ smarati---idamasyākāṅkṣita-sannihita-yogya-pratiyogyanvitasya vācakamiti /<BR>
evañca smaratā smṛtameva ananvitamapi1165 svarūpamanavayabhājām /<BR>
na caikapadaśravaṇe vākyārthāvagatiritikaścinmanyate /<BR>
abhihitānvayavādino 'pi yāvat padāntaramarthāntaraṃ nopasthāpayati, tāvadanvayāvagamo nāsti /<BR>
padārthasyānvayāvabodhinaḥ padārthāntarāpekṣatvāt, pratiyogisāpekṣatvādanvayasya /<BR>
atastanmate 'pi sarvadairananvitasvārthā 116abhidhānīyāḥ /<BR>
paścāttebhyassarvebhyassmṛtyārūḍhebhyo vākyārthapratipattiraṅgīkaraṇīyā /<BR>
tadāhurvārtikakāramiśrāḥ---<BR>
"te 'pi1165 nevāsmṛtā yasmādṛ vākyārthaṃ gamayanti naḥ /<BR>
tasmāt tatsmaraṇeṣveva 1167saṃhateṣu pramāṇatā" //<BR>
[ bṛhaṭṭīkā ] iti /<BR>
ata eva tatrabhavata ācāryasya vākyalakṣaṇaṃ "saṃhatyār'thamabhidadhati padāni vākyami" [śā. bhā. balā. a. pa. 824.] ti /<BR>
nanvanvitābhidhānavādināṃ kathaṃ vākyārthapatipattiḥ /<BR>
śrūyamāṇena hi padena yor'tho nāvabodhitaḥ, sa kathamantarhite tasminnavabhāseta /<BR>
ucyate---abhihitānvayavādino 'pi nāyaṃ niyamaḥ---śrūyamāṇa eva pūrvapūrvavarṇajanitasaṃskārasahito 'ntyo varṇaḥ padārthapratipādaka iti, bālyadaśādhītāt prāganavadhṛtārthādaṅgaparijñānasaṃskārāt paścāt smṛtādapi vedādarthāvagamadarśanāt /<BR>
tena smṛtyārūḍhasyāvagamakatvamadoṣaḥ /<BR>
śrūyamāṇena hi padena pratiyogisāpekṣatvādanvitābhidhānasya prāk sahakārivirahādartho nābhihitaḥ, paścādabhidhīyata iti kimanupapannam /<BR>
ye 'pi vādina evamāhuḥ---ekameva padamanvitābhidhāyakamastu, itarāṇi ca padāni pratiyogisannidhāpanamātra eva vyāpriyantām /<BR>
na cāgṛhyamāṇaviśeṣatā, prāthamyena, pradhānapadatvena vā viśeṣagrahaṇāt /<BR>
ata eva cā'huḥ---<BR>
"padamādyaṃ1168 vā vākyam, pradhānaṃ padaṃ vā vākyami" [vā. pa. kā. 2. ślo. 2.] ti /<BR>
tānpratyāha-- "sarvami"ti /<BR>
prathamasyaiva syādvākyatā yadi, sarvapadārthānāṃ prathamapadārthānvitatā syāt /<BR>
na cāyaṃ niyamaḥ /<BR>
"aruṇayaikahāyanyā piṅgākṣyā somaṃ krīṇātī" [tai.saṃ. 6.1.9ṭati krayamātrānvayitavādāruṇyasya /<BR>
kiñca1169 vākye padānāmānupūrvyaniyamābhāvāt, kadācittadeva prathamaṃ sadanvitābhidhāyakam, anyadā neti na yuktam /<BR>
tathā pradhānapadasyāpi vākyatvamayuktam, somapadārthena1170 saha sarveṣāmananvayāt /<BR>
yadyapyāruṇyādīnāṃ sarveṣāṃ somaṃ pratyaidamarthyamasti /<BR>
tathāpyasmin vākye kraya evā'ruṇyādīnāmaidamarthyena, kriyā-kārakabhāvena cānvayaḥ /<BR>
krayadvādeṇa tu somaṃ pratyaidamarthyamātram /<BR>
atha yatpratipādanaparaṃ vākyam, tat pradhānamityucyate /<BR>
iha tu kraya eva sarvakarmakaraṇāvacchinnaḥ pratipādyate /<BR>
tena krīṇātītyetadeva1171 pradhānaṃ padam, tadanvayitā ca sarveṣāmāruṇyādīnāmiti /<BR>
atrocyate---vākyasya yat tāvat tātparyaṃ, 1172tanna vyavasthitam /<BR>
kvacidākhyātaparatvameva---"agnihotraṃ juhotī"ti /<BR>
kvacid guṇavidhiparatvaṃ, dadhnā juhotī"ti /<BR>
tena pradhānapadatvasyāpi sarveṣāṃ padānāṃ sambhavāt, sarveṣāmeva padānāmanvitābhidhānaśaktirāśrayaṇīyā /<BR>
tathā sati yatrāpi klṝptaśaktikatayā tadanvitābhidhāyakatvamaviruddham /<BR>
padārtheṣvapi caitat tulyameva /<BR>
nanvevaṃ "gāmānaye"tyādau parasparaparyāyatā sarvaśabdānāṃ syāt /<BR>
yathā "gāmi"tyanenā'nayatyanvitābhidhānam, tathā "''naye"tyanenāpi gavānvitābhidhānamiti /<BR>
ucyate---dvāvetāvarthau, yadānayanānvitaṃ gotvam, gavānvitañcā'nayanamiti /<BR>
tenaikaikenaikaikasyārthasyābhidhānāt kutaḥ paryāyatvaprasaṅgaḥ /<BR>
padārtheṣvapi caitatsamānam /<BR>
nanu krīṇātyarthasyā'ruṇyādyanekārthānvitābhidhānādāvṛttilakṣaṇo vākyabhedassyāt /<BR>
na /<BR>
tantroccāraṇāt /<BR>
vairūpye ca tantratānupapattervākyabhedassyāt /<BR>
"nyāyasampāditavyaktī"ti kimidam, yāvannyāyena vacanavyaktirnasampādyate, tāvat padajātaṃ vākyārthasyāvabodhake na bhavati /<BR>
lokavya1173vahāravartibhirnyāyairyāvat---idaṃ vidheyam, idamanuvādyam /<BR>
idaṃ pradhānam, idaṃ guṇabhūtam /<BR>
idaṃ vivakṣitam, idavivakṣitamityādi na sampradhāryate, tāvanna kvacidvedavākyārtho 'vabuddhyate /<BR>
taduktaṃ vārtikakāramiśraiḥ---<BR>
"tāvadeva hi sandeho vedavākye śrute bhavet /<BR>
yāvanna vacanavyaktistasya spaṣṭāvadhāryate //<BR>
jñātvā tu vacanavyaktiṃ mīmāṃsānyāyakātarāḥ /<BR>
pratīyante samastāśca vedavākyārthasaṃśayāḥ" //<BR>
iti /<BR>
ata eva mīmāṃsāyā vedavākayārthapratipattāvitikarttavyatātvam /<BR>
taduktaṃ taireva---<BR>
"dharme pramīyamāṇe hi vedina karaṇātmanā /<BR>
itikartavyatābhāgaṃ 1174mīmāṃsā pūrayiṣyati" //<BR>
[bṛhaṭṭīkā ] iti /<BR>
nanu loke drāgeva vākyārthāvagatirneyatīṃ sāmagrīmapekṣate /<BR>
ucyate---atyantābhyasteṣu vākyeṣu syādevam, adṛṣṭārtheṣu smṛtyādivākyeṣu, loke 'pi nānāvidhavivādotthānāt kuto drāgevār'thaniścayaḥ /<BR>
api ca kāraṇābhāvenāpi lokasyāyaṃviveko nāsti /<BR>
taduktam---<BR>
"bahujāti-guṇa-dravya-karmabhedāvalambinaḥ /<BR>
pratyayān sahasā jātān śrauta-lākṣaṇikātmakān //<BR>
na lokaḥ kāraṇābhāvānnirdhārayitumarhati /<BR>
balā-balādisiddhyarthaṃ vākyajñāstu 1175vicinvate" //<BR>
[ taṃ. vā. pṛ-] iti /<BR>
yaccedaṃ sarvapadānāmanvitābhidhāyitvamucyate, tat sarveṣu śrautārtheṣu padeṣu /<BR>
lākṣaṇika-gauṇārthapadaprayoge tu yadeva tatra śrautārtha padam tadevānvitābhidhāyakam, itarattu padaṃ pratiyogisannidhāpanaparameva /<BR>
tatra vācakatvaśaktyanavadhāraṇāt svārthasyāpi tattadānīmavācakam, anvayāyogyatvāt /<BR>
kintu tadarthena smṛtena yat svasambandhi, svasadṛśaṃ vā svayamanvayayogyamupasthāpyate, tenānvitaṃ śrautārthameva padaṃ svārthamabhidhatta iti darśanarahasyamidam /<BR>
na ca sarvapadānyeva lākṣaṇikāni, gauṇāni vā vākye sambhavantīti niravadyam /<BR>
kvacidabhidhānaṃ nimittam, kvacidabhihitor'tha iti ca yaduktam, tacchabdopasthāpitatāṃ darśayituṃ gauṇamabhihitatvagrahaṇam  // 12 //<BR>
kathaṃ punaranvitābhidhāyināṃ padena svarūpamātraṃ smārayituṃ śakyamityāha---<BR>
anvitasyābhidhāne 'pi svarūpaṃ vidyate sadā /<BR>
tena svarūpamātre 'pi śabdo janayati smṛtim  // 13 //<BR>
evaṃ tāvat sambandhagrahaṇāntargataṃ svarūpasmaraṇamuktam /<BR>
samprati svarūpamātrasmaraṇamapi padādeva nānupapannamityāha---<BR>
yathār'thenāpramāṇena svapadaṃ smāryate kvacit /<BR>
padenāpyapramāṇena tathār'thassmārayiṣyate  // 14 //<BR>
na hi yatpramāṇaṃ, tadeva smaraṇakāraṇam, apramāṇameva hi tat /<BR>
yasya tu yena saha kadācitpratyāsattiḥ pratītapūrvā, sa tatra saṃskārodbodhaddhāreṇa śaknotyeva smṛtiṃ janayitum /<BR>
asti ca svarūpasyāpi tadabhidheyāntargatyā śabdena pratyāsattiriti, śāknoti tatrāpi śabdassmṛtiṃ janayitum, arthavat /<BR>
yathā nirvikalpakadaśāpratītamarthasvarūpamātramanabhidhemapi śabdaṃ smārayati, tathā śabdo 'pyarthamiti, kimanupapannam /<BR>
etena---padoccāraṇānantaraṃ padārthasvarūpapratītissamarthitā /<BR>
abhihitānvayavādino 'pi sā na pramāṇam, abhyadhikārthaparicchedābhāvāt /<BR>
"anadhigatārthagantṛ pramāṇami"ti siddhāntābhyupagamāt /<BR>
taduktam---<BR>
"sarvasyānupalabdher'the prāmāṇyaṃ smṛtiranyathā" [ślo. vā. au. sū ślo. 11.] iti /<BR>
ata eva smṛtiriyam, yadi punassmṛtireṣā nābhyupeyeta, tadā pramāṇa-smṛti-saṃśaya-viparyayebhyaḥ pratipattyantarānabhyupagamāt padāt padārthapratītiḥ kvāntarbhāvyatāmiti vācyam /<BR>
ata evābhihitānvayavāde 'pi smārakatvamevāsmabhyaṃ rocate  // 14 //<BR>
itaretarāśrayamidānīṃ pariharati---<BR>
smṛtisannihitairavamarthairanvitamātmanaḥ1176 /<BR>
arthamāha padaṃ sarvamiti 1177nānyonyasaṃśrayaḥ  // 15 //<BR>
svārthasvarūpamātrasmaraṇe hi na padaṃ padāntaramapekṣate /<BR>
smṛtisannihitamapīdaṃ bhavatyeva sannihitam /<BR>
nāsti tenetaretarāśrayatvam /<BR>
nanu vṛddhavyavahāreṇa vyutpattiḥ, anvitārthapratipattinibandhanaśca vyavahāraḥ, atastaddarśanāt anvitapratipattirevānumātuṃ śakyā, na tvananvitapadārthamātrasmaraṇam /<BR>
ucyate---vyavahārānumitānvitapratipattyanyathānupapattirevānanvitasvārthasmaraṇasambhave pramāṇam /<BR>
darśitaṃ hyetat---nānanvitapratipattimantareṇānvitapratipattirupapadyata iti /<BR>
1178atra kaścidāha---yadi smṛtisannihitamāśrityānvitābhidhānaṃ paraiḥ kriyate, tadā smaraṇasya pratyāsattinibandhanatvāt, anekeṣāñcār'thānāṃ pratyāsattisambhavāt, teṣu smṛtisannihiteṣvagṛhyamāṇaviśeṣatvāt, "uravāyāṃ pacatī"ti nokhā pacatayarthānvitaiva kevalābhidhīyeta /<BR>
sā hi 1179kulālādyanvitāpi pratipannaiveti, smaraṇāt tadanvitāpyuravābhidhīyeta /<BR>
tathā pacatyartho 'pi piṣṭakādikaraṇako 'vagata1180 iti tatsmaraṇānnaudanānvita evābhidhīyeta /<BR>
abhihitānvayavāde tu nāyaṃ doṣaḥ /<BR>
ekaikasyār'thasyābhidheyatvāditi /<BR>
1181atrocyate---padāttāvat padārthapratītissmaraṇād bhinnā vadituṃ na śakyate /<BR>
tena smṛtānāmevānvayabodhakatvamityāśrayaṇīyam /<BR>
tathā ca tulyo doṣaḥ /<BR>
atha śabdaissmāritānāmanvayabodhakatvaṃ1182 vṛddhavyavahāre tathādarśanādityadoṣaḥ1183 /<BR>
matāntare 'pi tulyametat /<BR>
na cāyamekāntaḥ, vṛddhavyavahāre 'dhyāhṛtenāpnayarthenā'nvitābhidhānadarśanādityuktam /<BR>
atha śabdairbahavor'thāssmāryante, kintu teṣāṃ katamenānvayāvabodhakatvamiti na vidmaḥ1184 /<BR>
abhihitānvayavāde tvabhihitenaivānvayabodhakatvaṃ yuktameveti /<BR>
tadasat /<BR>
smārakatvātirekiṇī1185kānyābhidhāyakatā, yā vyavasthānibandhanam /<BR>
athocyeta-smārakatvaṃ nāma pratyāsattinibandhanam /<BR>
tena tadatirekiṇyabhidheyā---<BR>
bhidhāyakatālakṣaṇā pratyāsattiraṅgīkaraṇīyeti /<BR>
naitadevam /<BR>
smārakatvenaiva vṛddhavyavahāre darśanāt smārakatvopapatteḥ /<BR>
1186pratyāyya-pratyāyakatā hi vācyavācakatā, sā ca yadyapyagni---dhūmādīnāṃ sambandhāntarapūrvikā dṛṣṭā /<BR>
tathāpi śabde tathā nā'śrīyate, kintu vācakatvāvagamādeva vācakatvam /<BR>
evaṃ smārakatvāvagamādeva smārakatvamiti, kiṃ pratyāsattyantarāśrayaṇena /<BR>
api cānvitārthavādina evedaṃ pratiniyatānvayitvamupapadyate---yatpadārthāntarānvitābhidhāyakatayā smāryate, tadanvitasyaiva vṛddhavrūvahvāre vācyatvadarśanāt /<BR>
yatrāpyadhyāhāraḥ, tatrāpi sannidhāpakavaśena viśeṣānvitābhidhānalābha iti lokata eva jñātamiti, na kaściddoṣaḥ /<BR>
api ca jñātaṃ tāvadetad yadanena padenāyamartho 'nvito vācya iti, tatra yadyanyenāpyanvitābhidhānaṃ syāt, tadā vākyabhedo bhavet /<BR>
na cāsāvekavākyatvasambhave nyāyyaḥ /<BR>
taduktam---<BR>
"sambhavatyekavākyatve vākyabhedastu neṣyate" [ślo. vā. pra. sū. ślo. 9.] iti /<BR>
ata eva yathākathañcidekavākyatvopapattau vākyabhedasyānyāyyatvam /<BR>
loke ca lakṣaṇā, gauṇī ca vṛttirvākyabhedabhayādeva1187 /<BR>
anyathā vākyaṃ bhitvā kimityadhyāhṛtya yogyamarthāntaraṃ sarvapadānyeva mukhyārthāni nā'śrīyante /<BR>
vede 'pyekavākyatvabalādevār1188'thavādeṣu1189guṇavādādyāśrayaṇam, 1190sammārgādhikaraṇe [mī. da. 2. 1. 4.] vibhaktivyatyayavarṇanam /<BR>
audumbarādhikaraṇapūrvapakṣe ca kathañcit paśuphalakatvāśrayaṇam /<BR>
citrādhikaraṇe [mī. da. 1. 4. 2.] rūḍhiparityāgena "pañcadaśānyājyāni bhavantī" [tāṃ . vrā. 20. 1. 1.] tikathañcinnāmadheyatvāśrayaṇam /<BR>
vājapeyādhikaraṇe [mī. da. 1. 4. 5.] ca vākyabhedabhayādeva nāmadheyatvāśrayaṇam /<BR>
paurṇamāsyadhikaraṇe [mī. da. 2. 2. 3.] cānekaguṇavidhāne vākyabhedāpattessmudāyānuvādakatvasiddhiḥ /<BR>
prakaraṇāntarādhikaraṇe [mī. da. 2. 3. 11.] ca vākyabhedadoṣādevāgnihotrapadasya gauṇatvavarṇanam /<BR>
grahādhikaraṇe [mī. da. 1. 3. 7.] caikatvasyāvivakṣitatvam /<BR>
"arddhamantarvedi minoti, arddhaṃ bahirvedī" [mai. saṃ. 3. 9. 4.] tyatra [mī. da. 3. 7. 6.] deśalakṣaṇāparatvam /<BR>
kṣaumādhikaraṇai [mī. da. 6. 1. 5.] ca pundvayavidhānahānam /<BR>
havirārttyadhikaraṇe [mī. da. 6. 4. 6.] cobhayapadasyāvivakṣā /<BR>
"vāruṇyā niṣkāsena tuṣaiścāvabhṛthaṃ yantī" [mī. da. 7. 3. 5.] tyatra nirapekṣatvatyāgaḥ /<BR>
paryudāsādhikaraṇe [mī. da. 10. 8. 7.] ca nañarthasya lākṣaṇikatvamityāda bahutaraṃ dṛśyate /<BR>
tatra yadi samabhivyāhviyamāṇasya padasyābhidheyaṃ parityajya, anyena sahānvayo lakṣyate, 1191tadā tadekavākyatā hīyeta /<BR>
1192tadarthamevedamuktaṃ, "nyāyasampāditavyaktīti" /<BR>
ekavākyatvaṃ hi nyāyaḥ1193 /<BR>
tadanusāreṇa yor'thaḥ, so 'tra vākyasyā'śrayaṇīyaḥ /<BR>
vṛddhavyavahāracyutpattiniyantritāyāṃ śabdārthāvagatau ye nyāyāḥ vṛddhavyavahāre vākyārthāvagatihetutayā viditāḥ, tānaparijahatā vākyārthā boddhavyā iti-sarvāsāmevānupapattīnāmanavakāśaḥ /<BR>
bhavatu tarhi padārthāntareṇa tāvadanvitābhidhānamekavākyatvabalāt tatsmāritena, svayaṃ smāritena ca tadekavākyatvānuguṇenār'thāntareṇāpi kimityanvitābhidhānaṃ na bhavati /<BR>
ucyate---padadvayenaivānvitābhidhānasiddherākāṅkṣopaśānteḥ /<BR>
atha nopaśāntā'kāṅkṣā, tarhi ko nāma tatrānvitābhidhānaṃ vārayet /<BR>
ata evaikapadoccāraṇe tadarthasambandhamukhena bahuṣvapi smṛtisannihiteṣuyasyār'thasya kenacitprakāreṇa viśeṣo gṛhyate, tenaivānvitābhidhānam, agṛhyamāṇe tu viśeṣe 'nadhyavasāyādapratītireva /<BR>
ata eva vikṛtiṣu tatsādṛśyena yadapūrvaṃ smaryamāṇaṃ svopakārakaṃ smārayati, tadīyenaivopakāreṇa paripūraṇm /<BR>
ato yatra bahutaradharmasādharaṇyanibandhanaṃ sādṛśyamatyantodmaṭam1194, tatraiva śīghraṃ smṛtyupapattestadīyopakāraparigraha eva /<BR>
darvihomeṣu tu sarvāpūrvāṇāmaviśeṣād viśeṣo grahītumaśakya ityanadhyavasāya eva prākṛtasyopakārasyaeti, tatraivopakārakalpanā /<BR>
1195api ca yathāvṛddhavyavahārāvagamaṃ vākyārthāvabodhaḥ /<BR>
tatra tadeva padena anapabhraṣṭasambandhagrahaṇasaṃskārasya puruṣasya niyamena smāryate, tenaivānvitābhidhānaṃ padāntarasya dṛśyate, nānyena /<BR>
sarvaṃ padaṃ svārthaṃ hi niyamena sambandhagrahaṇāt1196 smārayati, nār'thāntaram /<BR>
tataśca 1197tenaivānvitasvārthabodhakateti, na kaściddoṣaḥ /<BR>
kiñca yadyabhihitenaivānvitasvārthabodhanābhyupagama eva pratiniyatānvayabodho ghaṭate, nānyathā, tarhi kalpyatāṃ padānāmanvitābhidhānaśaktirapi /<BR>
dvirabhidhānamāpadyata iti cedāpadyatām, na kaściddoṣaḥ /<BR>
pūrvaṃ kevalaṃ padamananvitaṃ svārthamabhidhatte, pratiyogipadāntarābhihitavastvantarasahāyaprāptyā tu tattadanvitamarthamāha, iti na kaściddoṣaḥ /<BR>
itthamapi cāsmanmate śaktikalpanālāghavamasti, padārthagatānvayabodhanaśaktyādhānaśaktikalpanātyāgāt /<BR>
tulyāyāmapi śaktikalpanāyām, padānāmevānvitabodhanaśaktirāśrayitumucitā,1198na padārthānām, prathamāvagatatvāt, vākyārthe ca 1199 tātparyasyopagamāditi  // 15 //<BR>
kathaṃ tarhīdaṃ bhāṣyam---<BR>
"padāni hī"tyādi /<BR>
tatrā'ha---<BR>
anviteṣu padairevaṃ bodhyamāneṣu śaktibhiḥ /<BR>
anvayārthagṛhītatvānnānyāṃ śaktimapekṣate  // 16  // 1200//<BR>
āśaṅkitottaramidaṃ bhāṣyam /<BR>
kimāśaṅkitam ? yadyanvitābhidhāyīni padāni, tarhi nānvayābhidhāyīni /<BR>
tatsiddhyarthaṃ padānāṃ śaktyantaraṃ kalpyamiti /<BR>
atredamuttaram /<BR>
yatpadamanvitābhidhāyakam, tadanvayābhidhāyakameva /<BR>
1201anyathānvita evāsau nābhihitassyāditi, anvitarūpeṇār'thenānvayassvīkṛtaḥ /<BR>
taṃ vinā tadasambhavāditi, nāparā tadviṣayā padānāṃ śaktiḥ kalpanīyā  // 16 //<BR>
kathaṃ punarasāvarthagṛhīta 1202ityatrā'ha---<BR>
pratīyannanvayaṃ yasmāt pratīyādanvitaṃ pumān /<BR>
vyaktiṃ 1203jātimivār'the 'sāviti samparikīrtyate  // 17 //<BR>
anvayavāne hyanvitaḥ /<BR>
so 'nvayāpratītau na pratīta eva syāt, kintu svarūpamātrameva /<BR>
na ca tadanvitamucyate /<BR>
tasmādanvayaṃ pratipadyamāna1204 evā'nvitaṃ pratipadyate /<BR>
yathā vyaktiṃ pratipadyamāna eva jātim /<BR>
ayantu viśeṣaḥ /<BR>
anvayavānevānvita ucyata iti, anvayo 'pyabhidhānānupravaṣṭiḥ /<BR>
vyaktimattaiva jātisvarūpaṃ na bhavati, kintu vyakterākārāntarabhūtā jātistato bhinnā /<BR>
sācedākṛtiśśabdābhidheyā, na vyaktirapyabhidhānānupraveśinī, kintvākārabhūtā jātirvyaktervyatiriktāpi vastusvabhāvena vyaktimantareṇa na pratītimanubhavati, etāvatā ca sāmyena dṛṣṭāntaḥ, na sarvātmanā /<BR>
nanvekavijñānārūḍhā kathaṃ vyaktiranabhidheyā /<BR>
śabdotthāpitavijñānaviṣayatā hyabhidheyatā, asti ca vyakterapi tathābhāva iti, kathamanamabhidheyateti /<BR>
1205śrūyatāmavadhānena sarvasvaṃ prābhākarāṇām /<BR>
satyamekasaṃvittiviṣayatā jātivyaktyoḥ /<BR>
tathāpi cintanīyamidam---kathameṣā saṃvittirubhayaviṣayā jāyata iti /<BR>
kimasyobhayaviṣayatve śabdamātrasyaiva vyāpāraḥ ? uta jātimātraviṣayatve śabdassvarūpamātreṇa vyāpriyate /<BR>
vyaktiviṣayatve jātyanabhidhāyakatayā jāteranyathā bodhayitumaśakyatvāt---iti /<BR>
tatra tāvadanantāsu vyaktiṣu sambanghagrahaṇāśakteḥ, ākṛtyupalakṣitāsu ca yadyapi sambandhagrahaṇaṃ sukaram, tathāpi tadrūpavattvenaiva śabdādvyaktyavagamāt, upalakṣaṇatve kāraṇābhāvāt, cihnābhāvena ca kriyānvayāsambhavādākṛtiviṣayatve śabdavyāpāra iti niścīyate /<BR>
tenā'kṛtirna vyaktiṃ gamayati, kintu śabda eva tadabhidhāyakatayetyākṛtito vyaktirucyate /<BR>
ato 'nvitābhidhānāyānvayasyār'thagrahītatvādasāvanvayo nābhidhīyate /<BR>
tena vyatiṣaktābhidhānavanna vyatiṣaṅgābhidhānaṃ, niṣkṛṣṭāmidhānantu na bhavati /<BR>
vyatiṣaktato 'vagatervyatiṣaṅgasya, vyatiṣaktasya vyatiṣaṅgaṃ vinābhidhānānupapatteḥ /<BR>
1206bhāṣyākṣarāṇāmayamarthaḥ---padānyanvitamabhidhāya nivṛttavyāpārāṇi nānvayaṃ pṛthagabhidadhati /<BR>
athedānīmanvitāḥ pratipannā anvayamapi pratītaṃ sampādayanti---iti /<BR>
loke ca padārthānāṃ sambandhagrahaṇasamaya eva viditatvāt, vākyāntare cānvayāntarasyaiva pratipannatvāt, tatparataiva vākyasyeti /<BR>
vākyārthaśabdena bhāṣyakāro 'nvayamāha /<BR>
vede tvapūrvātmānvito vākyārtha iti 1207vakṣyāmaḥ /<BR>
tasya ca svarūpamanavagatamityasyaiva vākyārthatvam /<BR>
evamuktena nyāyena viśeṣeṇaivānvitābhidhānaṃ samarthitam  // 17 //<BR>
ye 'nvitābhidhānavādina evamāhuḥ---vṛddhavyavahāraprasiddhasambandhaśśabdor'thasya vācakaḥ, anvaya-vyatirekābhyañca sambandhāvadhāraṇam /<BR>
na ca viśeṣānvayaviṣayau tau sambhavataḥ /<BR>
kriyāpadaṃ hi kārakasāmānyāvyabhicāriṇyā kriyayā sahānvaya---vyatirekau bhajate /<BR>
1208viśeṣānvayāntaravyabhicārāt /<BR>
evaṃ kārakapade 'pi yojyam /<BR>
tannirākaraṇāyā'---<BR>
sāmānyenānvitaṃ vācyaṃ padānāṃ ye pracakṣate /<BR>
niyatena viśeṣeṇa teṣāṃ syādanvayaḥ katham  // 18 //<BR>
darśitamidaṃ---viśeṣānvaye 'pyākāṅkṣā-sannidhi-yogyatopādhivaśena sambandhagrahaṇaṃ sukaramiti, tadabhidhāyakataiva yuktā padānām /<BR>
yadi cāsau neṣyate, tadā vākyārthapratipattireva nopapadyate, viśeṣānvayarūpatvādvākyārthasrū  // 18 //<BR>
nanu ca sāmānyānvayo 'bhihito viśeṣānvayamākṣepsyati, nirviśeṣasya sāmānyasya 1209pratyetumaśakterviśeṣānvayapratipattirupapannaivetyatrā'ha---<BR>
yadyapyākṣipyate nāma viśeṣo vyaktijātivat /<BR>
nirdhāritaviśeṣastu tadvadeva na gamyate  // 19 //<BR>
yathā---jātirvyaktimākṣipantyapi, na pratiniyataṃ viśaiṣamākṣipati, tathātrāpi pratiniyataviśeṣālābhānniyataviśeṣātmakavākyārthapratipathtataranupapannā  // 19 //<BR>
atha viśeṣamātrākṣepe 'pyākāṅkṣitassannihito yogyaśca yogaviśeṣo yaḥ padāntareṇa samarpyate, sa eva gṛhyate /<BR>
1210 tadatikrame pramāṇābhāvādityatrā'ha---<BR>
yadyapyākāṅkṣito yogyo viśeṣassannidhau śrutaḥ /<BR>
sambandhabodhakābhāve1211 gṛhyate na tathāpyasau  // 20 //<BR>
sāmānyānvitābhidhānavādino mate padāni tāvat tanmātra eva paryavasitaśaktīni, padārthānāmapyanvayabodhanaśaktirnāṅgīkriyate /<BR>
na ca sāmānyākṣepo 'pi 1212niyataṃ viśeṣamāskandati /<BR>
tenā'kāṅkṣite yogye ca viśeṣe padāntareṇa1213 sannidhāpite 'pi, tadanvayabodhakapramāṇābhāvāt tadanvayo na pratīyetaiva /<BR>
ata ākāṅkṣā-sannidhi-yogyatvānyanupayogīnyeva /<BR>
viśeṣānvayavādinastu mate sambandhagrahaṇaṃ pratyupādhitvena praviṣṭāni tāni 1214vākyārthapratipattāvupayujyante  // 20 //<BR>
tadāha---<BR>
sambandhabodhe vyutpattāvupādhitve1210 samaviśat /<BR>
viśeṣānvayavāde tu yogyatvādyupakārakam  // 21 //<BR>
padānāṃ padārthāntarasambaddhassvārtho bodhya ityasyāṃ vyupattāvupādhitvena yogyatvādikamanupraviṣṭaṃ1215 viśeṣānvitābhidhānavādipakṣe upakārakam, na sāmānyānvitābhidhāne-iti darśitaṃ prāk  // 21 //<BR>
dūṣaṇāntarañcā'ha---<BR>
kiñca vastubalenaiva siddhe sāmānyasaṅgame /<BR>
tasya vācyatvamicchadbhirvṛthā śabdaḥ prayāsitaḥ  // 22 //<BR>
kriyā-kārakasvabhāvālocanayāpi kārakamātreṇa, kriyāmātreṇa cānvayāvagamasiddheḥ, vṛthā sāmānyānvayābhidhāyakatā śabdasyāṅgīkriyata iti  // 22  // 1216//<BR>
vākyamekaṃ na nirbhāgra vākyāntyo varṇa eva vā  /<BR>
padavṛndaṃ smṛtisthaṃ vā prathamaṃ padameva vā //<BR>
ākhyātapadamātraṃ vā padārthā vāpyananvitāḥ  /<BR>
1217sāmānyānvayabodhe vā heturvākyārthabodhane //<BR>
padānyeva samarthāni vākyārthasyāvabodhane  /<BR>
viśeṣānvayavādīni bhāgaśo bhāgaśālinaḥ  /<BR>
iti saṅgrahaślokāḥ /<BR>
tathā coktam /<BR>
asti vā padasyār'thaḥ ? bāḍhamasti /<BR>
kathaṃ tarhi vākya-vākyārthayorautpattikatvam, vṛddhavyavahārāt /<BR>
satyam /<BR>
satvavayavaśa ityuktam /<BR>
iti mahāmahopādhyāyaśrīmacchālikanāthamiśrapraṇītāyāṃ prakaraṇapañcikāyāṃ savṛttikāyā vākyārthamātrṛkāyā upoddhāto nāma prathamaḥ paricchedassamāptaḥ //<BR>
<BR>
<BR>
<BR>
**************************************************************************<BR>
<BR>
<BR>
11_2<BR>
<BR>
PARICCHEDA 2<BR>
<BR>
atha savṛttervākyārthamātṛkāyā dvitīyaḥ paricchedaḥ /<BR>
<BR>
kāryaviṣaye pūrvapakṣaḥ /<BR>
1218upoddhātabhūtamanvitābhidhānaṃ prasādhya, apūrvaṃ kāryaṃ vedavākyānāmartha iti sādhayitukāmaḥ pūrvapakṣaṃ tāvadāha---<BR>
nanu vyutpattyapekṣeṣu śabdeṣvarthābhidhāyiṣu /<BR>
kathaṃ mānāntarāvedyaṃ kāryamāhurliṅādayaḥ  // 1 //<BR>
apūrvādhikaraṇai [mī. da. 2. 1. 2] liṅādyartho 'pūrvamityuktam /<BR>
pramāṇāntarāyogyañcāpūrvamiṣyate /<BR>
yacca pramāṇāntarāyogyam, tatra sambandhagrahaṇamaśakyam, sambandhigrahaṇapūrvakatvāttasya /<BR>
viśiṣṭārthavyavahāradarśanena hi tadviṣayā śabdaśaktiranumīyate, tadeva ca sambandhagrahaṇam /<BR>
yacca na pratīyate, na tadviṣayo vyavahāro 'vasīyate /<BR>
tadanavasāye ca, na tadviṣayā buddhiranumīyate /<BR>
tadananumāne ca kutaśśabdasya śaktiḥ kalpyate /<BR>
apūrvañca na pramāṇāntaragocaraḥ /<BR>
na ca śabdādeva tadavagamya, sambandhāvadhāraṇam, itaretarāśrayaprasaṅgāt1219 /<BR>
avasitaśakteravabodhakatvāt /<BR>
avabodhakatvādeva śaktyavagamāt /<BR>
syānmatam /<BR>
liṅādeśśabdasyāyaṃ mahimā, yadanavasitaśaktirapi svārthamavagamayatīti /<BR>
tadidamapramāṇam1220 /<BR>
kriyāmātrāvabodhakatvāṅgīkāreṇa liṅāderlokato vyutpattisambhave, śabdāntaravailakṣaṇyenāgṛhītasambandhasyaiva vācakatvakalpanānupapatteḥ /<BR>
vedavākyādapūrvakāryāvagaterevaṃ kalpyata iti cet /<BR>
na /<BR>
tasyā evāsiddhatvāt, kriyaiva kāryatayā vedavākyebhyo 'vagamyata iti, vyutpattibalenāprāmāṇikaṃ manorathamātravijṛmbhitantvapūrvaṃ kāryaṃ pratīyate--iti /<BR>
tasmādagṛhītasambandho liṅādiḥ kathamapūrvaṃ kāryamabhidhatte, tathā ca kathaṃ 1221tadvākyārthaḥ /<BR>
abhidheya eva 1222hyartho bhavati vākyārthaḥ  // 1 //<BR>
evañca---<BR>
śabdāntarāṇyapi kathaṃ tenādṛṣṭena kutracid /<BR>
vadiṣyantyanvitaṃ svārthaṃ vyutpattipathadūragam  // 2 //<BR>
tasminnapratīyamāne tadanvitasyāpratīteḥ, tatra saṃbandhāvadhāraṇānupapatterdūranirastaṃ śabdāntarāṇāṃ tadanvitasvārthabodhakatvamiti  // 2 //<BR>
siddhāntaḥ /<BR>
rāddhāntamupakramate---<BR>
1223atrocyate yadā nāma vṛddhenaikena bhāṣite /<BR>
jalaṃ caitrā'harasveti caitra āharate jalam  // 3 //<BR>
tadā vyutpitsamāno 'nyastatraivamavagacchati /<BR>
1224buddhipūrvā 1225mamevāsya pravṛttiriyamīdṛśī /<BR>
liṅādiyuktavākyaśravaṇasamanantaraṃ vṛddhasya viśiṣṭārthaviṣayāṃ pravṛttiṃ dṛṣṭvā, vyuptitsamāno bāla evamākalayati---yeyaṃ svādhīnāsva pravṛttiḥ, sā madvad buddhipūrviketi /<BR>
punaśca tasyāyaṃ vimarśo jāyate---ahaṃ buddhvā pravṛtto1226 yathā, tadvadeṣo 'pi /<BR>
yasyāḥ pravṛtterhetubhūtā buddhiḥ, sā yadviṣayā satī mama pravṛttihetuḥ, tadviṣayaivāsyāpīti, punarvyutpitsoranumā jāyate /<BR>
tadevamanumānadvayametatadvṛddhasya svatantrā pravṛttiḥ-dharmiṇī, buddhipūrvikā-iti sāddhyo dharmaḥ, svatantrapravṛttitvāt madīyasvatantrapravṛttivaditi, tathā-vṛddhasya pravṛttihetubhūtā buddhiḥ---dharmiṇī yadviṣayā buddhirmama pravṛttihetubhūtā tadviṣayaivāsyāpīti---sādhyo dharmaḥ, pravṛttihetubhūtabuddhitvāt madīyapravṛttihetubhūtabuddhivat---iti /<BR>
punaśca tasyāyaṃ vimarśaḥ pravarttate /<BR>
1227tadasya tu śabdena bodhyate /<BR>
anena mama mānāntareṇa tu yadviṣayā sā buddhiḥ pravṛttihetubhūtā, tadvastvanena1228 śabdena bodhyate /<BR>
tadbhāve satyavagamāt, mama tu mānāntareṇa tad bodhyata iti---ayamāvayorviśeṣaḥ /<BR>
tena yat buddhvā pravṛttirmama, tadasyānena śabdena boddhyata iti śabdasya pravṛttihetubhūtārthāvabodhakatāmavadhārayati  // 3 1//<BR>
 /<BR>
2 //<BR>
punaśca ko 'sau pravṛttihetubhūtor'thaśśabdābhidheya iti nirdhārayitum, svātmani pratipannaṃ pravṛttihetubhūtamarthamanusandhatte---<BR>
tatra buddhvā pravṛtto 'haṃ kiṃ tāvat svayamanyadā  // 4 //<BR>
śabdanirapekṣassvayamahaṃ pravarttamānaḥ kiṃ buddhvā pravṛtta iti jijñāsate /<BR>
anyadetyanena---vyutpattitaḥ prāgavasthocyate /<BR>
vyutpannena bālena yadātmani pravṛttikāraṇatayā 1229pratītam, tadeva vyutpannasyāpīti kalpyate, nānyadityarthaḥ /<BR>
śabda-vyāpārayorbhāvanātvanirāsaḥ /<BR>
1230tena śabda eva pravṛttihetubhūto vidhiḥ, tadvyāpāro veti nirastaṃ bhavati /<BR>
tayorbālenā'tmani pravṛttikāraṇatvenādarśanāt /<BR>
1231atimandatayā cemau pakṣau na sākṣādupanyasya nirastau /<BR>
tathāhi---liṅādiśabdasvarūpasya pravartakatve sarva eva tacchāviṇo niyamena pravartteran, nacaivaṃ dṛśyate, kasyacit kadācit pravṛtteḥ /<BR>
liṅādivyāpārasya tu pravṛttihetutvāśrayaṇaṃ devāḥ pratipadyantām, piśitacakṣuṣo mānuṣā vayaṃ neyatīṃ pramāṇabhūmimavagāhituṃ kṣamāḥ /<BR>
śābdabhāvanopanyāsaḥ  /<BR>
keyaṃ śabdabhāvanā1231 -1231ucyate---liṅādivyāpārarūpā purūṣapravṛttibhavanānukūlā  /<BR>
svajñānakaraṇikā, arthavādoditaprāśastyalakṣaṇetikarttavyatāyoginī preraṇātmikā kalpyate /<BR>
"svādhyāyādhyayanavidhinā hi sarve vidhāyakāḥ, svādhyāyapadopāttaścātmā niyujyante bhāvayedi" [taṃ. vā. pṛ. 114ṭati /<BR>
tatra kimityapekṣāyāṃ puruṣapravṛttissambaddhyate /<BR>
kenetyākāṅkṣāyāṃ vidhijñāmeva yogyatayā karaṇatvenāṅgīkriyate /<BR>
jñātā hi śābdabhāvanā pravṛttiṃ prasūte, yogyatayaivār'thavādasamutthaprāśastyajñānamitikarttavyatāṃśe niviśate /<BR>
avasīdantī hi vidhiśaktiḥ prāśastyajñānenottabhyate /<BR>
tasyāśca puruṣavyāpārarūpā svargādibhāvyāvacchinnā bhāvārthakaraṇikā śrauta-smārttā-cāraprāptapadārthajanitakaraṇopakāravatyārthabhāvanā samānapratyayavācyā viṣayabhūtā---iti /<BR>
tannirāsaḥ /<BR>
tanna /<BR>
liṅādestādṛśo vyāpāro vidyata ityatra na kiñcana pramāṇam /<BR>
liṅādiśabdānantarabhāvinī purūṣapravṛttireva pramāṇamiti cet /<BR>
na /<BR>
tannibandhanatvena pravṛtteranyatrādṛṣṭatvāt /<BR>
ayannibandhanā hi pravṛttirdṛṃṣṭā, tadeva tāṃ dṛṣṭvā śakyamanumātum, na punarapratipannapūrvakāraṇabhāvaśśabdavyāpāraviśeṣaḥ /<BR>
atha liṅādiśabda eva pramāṇamiti sāhasam, agṛhītasambandhasyāvācakatvāt /<BR>
anavadhārite hi sambandhini, sambandhabodhavaidhuryāt /<BR>
prprkathañca tatra svādhyāyādhyayanavidhinā sarve vidhāyakāssvātmā ca viniyujyante /<BR>
puruṣaṃ cvidhirārthabhāvanāyāṃ prerayati /<BR>
yaśca yena oṃpreryate, sa tena niyujyate /<BR>
na cācetanānāṃ gvidhīnāṃ niyojakatvamapi sambhavati /<BR>
atha nacc niyojyante /<BR>
tadapyanupapannam---śābdabhāvanāsu sarvaśabdānāṃ svata eva kartṛtvāt viniyogānapekṣaṇāt /<BR>
atha na apuruṣāḥ preraṇe viniyujyante, kintvarthāvabodhane /<BR>
tadapi na ghaṭate /<BR>
tatrāpi niyojyānapekṣāyāstulyatvāt /<BR>
adhyayanavidheścākṣarasaṃskārarūpādhyayanavidhāyakatvābhyupagamātā /<BR>
tathācā'huḥ---<BR>
"dravyādīnāṃ punaḥ kasmin svādhyāyo 'ntargato bhavet  /<BR>
tredhāpi pratibhātyasmin saṃskāratvasya nirṇayaḥ //<BR>
saṃskāryagaṇanāyāñca yuktaivākṣarasaṃskriyā  /<BR>
svādhyāyāṃ hi sphuṭaṃ karma sākṣātsaṃskriyate ci saḥ" //<BR>
iti /<BR>
saṃskāravidhiśca na saṃskāryaṃ viniyuṅkte, pramāṇāntarāvasitopayogasya śeṣitvāt /<BR>
saṃskāraparyavasāyī tu saṃskāravidhirna saṃskāryasya kāryaṃ kalpayet /<BR>
ātmā cādhyayanavidhinā viniyujyate, na viniyujyate veti pratipattidvayasyāpyasambhavādanupapannam /<BR>
puruṣapravṛtterbhāvyatvaprakṣepa-pratikṣepau /<BR>
kathañca puruṣavṛttistasyā bhāvyam, na tāvadanantaraniṣpatteḥ, vidhijñānasya karaṇatvābhāvaprasaṅgāt /<BR>
kriyāphalaṃ hi tadā puruṣapravṛttissyāt /<BR>
na ca kriyā svaphalaprasavāya karaṇamapekṣate /<BR>
na ca gamanaṃ saṃyoga-vibhāgārambhe karaṇāpekṣam /<BR>
syānmatam 1233liṅādiśabdo vidhijñānaṃ janayitvā, 1234karaṇānugṛhītāḥ preraṇārūpaṃ svavyāpāramārabhate iti /<BR>
na ca karaṇatvābhāvaḥ, kriyāniṣpattāveva karaṇatvāt /<BR>
tadidamalaukikam /<BR>
na hi kasyacidvastunassvajñānamutpādahetuḥ pratītam /<BR>
prāśastyajñānasyetikartavyatātvanirāsaḥ /<BR>
evamarthavādoditaprāśastyasyāpītikarttavyatātvaṃ vidhyastam /<BR>
yogyatayā hi tasya tathābhāvaḥ /<BR>
na ca preraṇotpattau śabdakartṛkāyāṃ karaṇībhūtajñānānugrahayogyatā tasya śakyate 'vagantuṃ /<BR>
purūṣakartṛkāyāntu pravṛttau syāt tasya yogyatāvagamaḥ, praśaste 1235puruṣapravṛttidarśanāt /<BR>
syānmatam /<BR>
apraśaste praruṣapravṛttyasambhave preraṇaiva nopapadyate /<BR>
tadasat /<BR>
na phalasambhavāyattā kriyāniṣpattiḥ, kriyāniṣpattyāyattaiva tu phalasiddhiriti loke pratītam /<BR>
ata eva tasminpakṣe niṣphale 'pi preraṇāsiddheḥ pravṛttissyāt /<BR>
atha phalamapītikarttavyatāpadaniveśi, prāśastyavat, atastadabhāve na preraṇā niṣpadyate---iti /<BR>
tarhi phalamevāstvitikarttavyatāṃśaparipūrakam, kiṃ prāśastyena /<BR>
satyametad, asti tāvad tadapīti na tyajyeta /<BR>
evaṃ tarhyaśrute prāśastye tadapekṣā mā bhūt /<BR>
tataśca tadatideśādikalpanamaghaṭamānaṃ kevalasya vidherdarvihomavatkaraṇetikarttavyatākalpanāpi kalpanāmātrameva /<BR>
darvihomavaditi1236 cāsiddho dṛṣṭāntaḥ /<BR>
tatrāpi śrautadravya-devatā-smṛtyācāraprāptācamanādītikarttavyatāmātreṇopakārakḷpterabhimatatvāt1237 /<BR>
nahyekasyaiva vastuno 'nugrāhakatā, anugrāhyatā ca svātmanyupapadyate /<BR>
atha śabdaḥ preraṇāṃ karotyeva, pravṛttistu na tāvanmātreṇa, kintu tajjñāne sati /<BR>
evaṃ tarhi jñānaphalameva pravṛttirastu, na preraṇāphalaṃ, tasminsati bhāvāt, asati cābhāvāt /<BR>
tathā ca na śābdabhāvanā vidhiriti siddham /<BR>
1238kiñca śabdo 'mbaraguṇa iti, 1238prāpyakārīndriyavādinābhyupeyam /<BR>
anyathā nabhasaśśrotrabhūtasya, śabdasya ca prāptyasambhavātsaṃyoga-samavāyayoranyatarasya ca prāptirūpatvāt, saṃyogasyānyatarakarmajasya, ubhayakarmajasya, saṃyogajasya ca dravyatve sati śabdasya nabhasā sahāsambhavāt tasya ca traividhyaniyamāt, pāriśeṣyātsamavāyaḥ prāptiriti, ākāśaguṇaśśabdaḥ /<BR>
na ca tasya vyāpārasambhavaḥ, dravyāśritatvāddvyāpārāṇām /<BR>
kathaṃ tarhi śabdasyābhidhānalakṣaṇo vyāpāra āśrīyate /<BR>
yathā tattathā śrūyatām---yattāvadātmanyarthaviṣayajñānaṃ śabdaviṣayajñānānantaraṃ jāyate, 1239tacchabdakartṛkatayā yadā vivakṣyate, tadā 1240tadābhidhānikamityucyate /<BR>
parasthe 'pi vyāpāre bhavatyeva kartṛtā, parispanda ivātmana iti, na kaściddoṣaḥ /<BR>
kathañcāsau śabdavyāpārārthabhāvanāviṣayaḥ, ekapratyayavācyatvāt-iti1241 /<BR>
taduktam---<BR>
"1242vidhi-bhāvanayoścaikapratyayagrāhyatā kṛtaḥ /<BR>
dhātvarthātprathamaṃ tāvatsambandho 'dhyavasīyate" //<BR>
[ślo. vā. a. 7. ślo. 79 1 /<BR>
2. 80 1 /<BR>
2] iti /<BR>
tanna /<BR>
pratyayasya bhāvanābhidhānamasminpakṣe durghaṭaṃ yataḥ /<BR>
ākhyātānāṃ bhāvanāvācitvaśaṅkā /<BR>
nanu1243 ca sarvākhyātānāṃ bhāvanāvacanatā karotisāmānādhikaraṇyādadhyavasīyate /<BR>
tathāhi---bhavatyarthasya kartuḥ prayojakavyāpāro bhāvanā, saivakṛtiḥ /<BR>
bhāvyamānasyaiva kriyamāṇatvāt, tasya kṛtikarmatvāt /<BR>
kimakārṣīt ? apākṣīt kiṃ karoti ? pacati ? kiṃ kariṣyati, pakṣyati,iti praśnottaradarśanāt, karotyarthassarvākhyātairabhidhīyata iti gamyate /<BR>
anyathā karotyarthaviṣayapraśne taduttarānupapattiḥ /<BR>
1241tatra satyāmapi prakṛtau dhañantādiṣu karotyarthānavabodhāt, ākhyātapratyayasannidhāne ca tadavagamāt, ākhyātānāmeva sor'tha iti niścīyate /<BR>
tannirāsaḥ /<BR>
tadasat /<BR>
kiṃ karotītyasya praśnasya yadyayamarthaḥ-yatkaroti, tatkimiti, tatra cetpacatītyuttaraṃ syāt, tadā pākaṃ karotītyasminnarthe pacatīti varttate /<BR>
tathā ca siddhyedākhyātānāṃ karotyarthatā /<BR>
na caitadevam /<BR>
anavagate hi dhātuvācye vyāpāraviśeṣe, tadviśeṣa eva-evaṃpṛcchyate, tatra pacatītyuttaram /<BR>
tathā ca na siddhyati dhātvarthātiriktakarotyarthavacanatā'khyātānām /<BR>
sarve dhātvarthāśca kasyacidabhūtasya bhavane 'nukūlatāṃ bhajantaḥ karotyarthatāmāpannāḥ karotinā praṣṭum, nirdeṣṭuñca śakyanta iti, tadviśeṣapraśnottare eva te /<BR>
kiñca dhātuvācyavyāpāraviśeṣaviṣayatvenāpi praśno-ttarayorupapattau, tadatiriktakarotyarthavācakatā'khyātānāṃ na śakyate vaktum /<BR>
api ca saprayatnakriyeṣu devattādiṣu vyāpārabhedasambhavāt ghaṭetāṃ praśnottare /<BR>
vyatiriktakarotyarthaviṣaye "kiṃ karotī"ti praśne, "gacchatī"ti cottare gamanātiriktavyāpārāmāvādanupapattireva syāt /<BR>
dhātvarthaviśeṣaviṣayatve tu tatrāpyupapattiḥ /<BR>
atha tatrāpi saṃyoga-vibhāgau dhātvarthaḥ, parispandastu vibhaktyartha iti, tatrāpi dhātvarthavyatiriktavyāpārasambhavānnānupapattiḥ /<BR>
tanna /<BR>
parispandasyaiva gamivācyatvāt /<BR>
tathāhi---na kevale saṃyoge, vibhāge vā gameḥ prayogaḥ, sthāṇau śyenena viyukte, saṃyukte vāprayogāt /<BR>
nāpi dvayoḥ, utpatya-nipatite śyene sthāṇau prayogaprasaṅgāt /<BR>
ekakriyākṣaṇajanyau saṃyoga--vibhāgau gamivācyāviti yadyucyeta /<BR>
tarhi kriyaivāstuvācyā, kimasāvupādhikoṭau niveśyate /<BR>
evaṃ hyupādhisamāśrayagauravameva parihṛtaṃ bhavati /<BR>
api ca vṛddhavyavahārācchabdārthanirṇayaḥ /<BR>
na cā'ravyātānāṃ bhāvanāvacanatvamantareṇa kasyacidvṛddhavyavahārasyānupapattiḥ /<BR>
praśnottare tu sambandhajñānottarakālabhāvinī, ato na tadvaśena sambandhinirūpaṇā /<BR>
kartrādisaṃkhyāmātravācitayā'khyātaprayogopapattau, nādhikaṃ vācyaṃ śakyaṃ kalpayitum /<BR>
api ca "pākaṃ karoti devadattaḥ" ityatra tāvatpacyarthaṃ pākaśabdo bravīti, tadanuguṇantu puruṣaprayatnaṃ karotirācaṣṭe, ākhyātantu kevalakartṛsaṃkhyāṃ vaktīti, siddhaṃ tanmātravācitvam /<BR>
ato 'nyatrāpi tatraiva varttata iti yuktam /<BR>
evaṃ "pacati devadattaḥ" ityasya yadvivaraṇaṃ---pākaṃ karotīti /<BR>
tadapyanupapannam /<BR>
pacatītyatra yaḥ puruṣaprayatnaḥ yatsambandhena pacyarthassādhyabhūtaḥ, taṃ karotinā prakṛtibhūtenopādāya vivaraṇopapatteḥ /<BR>
yatrāpi "ratho gamanaṃ karoti"ti na prayatno 'paro 'sti, tatrāpi gamanasya sādhyatāṃ darśayitum, gauṇaḥ karoti prayogo draṣṭavyaḥ /<BR>
pakṣadvaye 'pi tulyatvāt /<BR>
maṇḍanamiśramatopanyāsa-nirāsau /<BR>
yastu---"devadatta odanaṃ pacatī"tyādau vṛddhavyavahāre eva prakṛtyarthātirikte prayatne prayogādāravyātānāṃ tadarthatāmāha /<BR>
sa itthaṃ śikṣayitavyaḥ---<BR>
vatsa ! kiṃ na vetsi "ananyalabhyaśśabdārthaḥ" iti /<BR>
iha ca prakṛtyarthākṣepeṇāpi prayatnapratipattyupapatteḥ, na śakyate tadvācakatā'khyātānāmāśrayitum---iti /<BR>
kāryavācināmeva kṛtivācitvanirūpaṇam /<BR>
nanu prābhākarā api bhāvanāvācakatāṃ na kathamāravyātapratyayasyecchanti /<BR>
ucyate---na sarvākhyātapratyayānāṃ bhāvanāvacanatvamabhyupemaḥ, kintu kāryābhidhāyino liṅādayaḥ kāryasyānyathānabhidhānāt kṛtyabhidhāyina iṣyante /<BR>
kṛtisambandhi hi kāryaṃ kṛtyanabhidhāne nābhihitaṃ syāt /<BR>
nahyasti sambhavaḥ, kṛtiśca nābhidhīyate, kāryañcābhidhīyate---iti /<BR>
atha matam /<BR>
yathā daṇḍītyatra pratyayena daṇḍo nābhidhīyate, atha ca tadviśiṣṭapuruṣapratītiḥ, evamihāpi bhavediti /<BR>
tanna /<BR>
tatrāpyapratīte daṇḍe, na tadvati pratyayaḥ /<BR>
asti ca tatra prakṛtibhūto daṇḍaśabdaḥ, sa ca tasya pratyāyayitā /<BR>
na ceha tathā sambhavati, prakṛtīnāṃ 1244puruṣavyāpārābhidhānāniyamāt /<BR>
puruṣo hi cetanaḥ kāryaṃ liṅādibhiravabudhyate /<BR>
na cāsau parakṛtisambandhi svayaṃ kāryaṃ boddhumalamiti, tadīyakṛtyabhidhānameṣitavyam /<BR>
tasya ca kṛtiḥ prayatnarūpā /<BR>
na ca sarvathā 1245tadananubhave tadabhidhāyina iti, na daṇḍinyāyasyāyaṃ viṣayaḥ /<BR>
syānmatam /<BR>
yathā liṅa kartrādisaṃkhyāmātravacanatā, kriyākṣepeṇa ca kartrādīnāṃ pratītiḥ /<BR>
tathehāpi kriyā prayatnamākṣipati, mā bhūttasya liṅvācyatā--iti /<BR>
tadasat /<BR>
yadyapi prakṛtyarthabhūtayā kriyayā prayatna ākṣipyate /<BR>
tathāpi tadāyattasiddhikatayā1246 kathamapūrvaṃ gamyate /<BR>
prayatnābhidhāne tadavacchinnatayā pratīyamānaṃ1247 tadāyattasiddhikamavagamyate, nānyathā /<BR>
na ca kṛttyanavacchinnasvarūpamātreṇāpūrvamabhihitaṃ kṛtimākṣeptumalam /<BR>
avagatasambandhaṃ hi vastvākṣipyate /<BR>
na ca śabdamantareṇāpūrvasya prayatnasambandhāvagame 1248kāraṇamasti /<BR>
ataḥ kathaṃ tat prayatnamākṣipet /<BR>
tasmādapūrvakāryabhidhāyināṃ prayatnābhidhānamavaśyamāśrayaṇīyamiti, viṣayakaraṇīye nipuṇataramupapāditamityalamatiprasaṅgena  // 4 //<BR>
tatra na kriyāmatraṃ tāvadahaṃ budhvā pravṛttaḥ, nāpi phalamātram, na kriyāphalasambandhamātraṃ vā /<BR>
kriyā--phalayossādhya-sādhanatāvagame 'pi na pravṛttirupapadyate /<BR>
tṛptihetau bhojane 'tīte, vartamāne vāpravṛtteḥ, bhaviṣyatyapi tatsādhane sāmudravidākhyāta ivānuṣṭhānābhāvāt /<BR>
puruṣāśayāvagamastu prabṛttihetutvenā'śaṅkito 'pi, svatantrapravṛttau vyutpitsordūrotsāritatvāt /<BR>
kintu kāryatāṃ budhvā pravṛtto 'ham, mamedaṃ kāryathmati pratītya---ahaṃ sarvatra pravṛttaḥ /<BR>
tathāhi---<BR>
āstāṃ tāvatkriyā loke gamanā-gamanādikā /<BR>
antatasstanyapānādistṛptikārariṇyapi1249 kriyā  // 5 //<BR>
sā yāvanmama kāryeyamiti naivāvadhāryate /<BR>
tāvatkadā'pi me tatra pravṛttirabhavanna1250 hi  // 6 //<BR>
brahmasiddhikato matenā'śaṅkā /<BR>
1251atrāpara āha /<BR>
satyaṃ---kāryāvagamādeva pravṛttiḥ /<BR>
iṣṭasādhanataiva tu kāryatā, na parā kācit, saiva pravṛttiheturvidhirucyate /<BR>
tadāha---<BR>
"apekṣitopāyataiva vidhiriṣṭo manīṣibhiḥ /<BR>
ato hyadhyavasāyādirnākasmānnābhidhānataḥ" //<BR>
[bra. si. kāṃ. 3, 103 1 /<BR>
2 104 1 /<BR>
2 pṛ0 115] iti /<BR>
1252tathā "puṃso neṣṭābhyupāyatvāt kriyāsvanyaḥ pravarttakaḥ /<BR>
pravṛttihetuṃ dharmañca pravadanti pravarttanām //<BR>
[vi. vi. ślo. 26 pṛ0 243] iti /<BR>
kartturiṣṭābhyupāye hi karttavyamiti lokadhīḥ /<BR>
viparīte tvakartavyamiti tadviṣaye tataḥ //<BR>
[vi. vi. ślo. 30 pṛ0 302] iti ca /<BR>
tannirāsaḥ /<BR>
tatra tāvadidameva vaktavyam /<BR>
atītasya 1253vartamānasya ceṣṭasādhanatā'sti, na ca tat kāryatayā'vasīyate /<BR>
tenānyā kāryatā, anyā ceṣṭasādhanatā---iti /<BR>
tathā pravṛttirapi tanmātrāvagamāyattā na bhavatītyupekṣyaiva tāvat taṃ, phalasādhanatā---kāryatayorbhedaṃ vinirdiśati---<BR>
1254phalasādhanatā nāma yā sā naiva ca kāryatā /<BR>
kāryatā kṛtisādhyatvaṃ phalasādhanatā punaḥ  // 7 //<BR>
karaṇatvaṃ phalotpāde bhidyete te parasparam /<BR>
yadyapyekavastuniveśitā dvayoḥ, tathāpi svarūpabhedo 'styeva /<BR>
tadeva hi vastu phalaṃ pratyupāyabhāvātphalasādhanamityucyate, kṛtyadhīnātmalābhatayā ca kāryamiti  // 7 //<BR>
kimitīṣṭābhyupāyeṣveva karttavyatāvagamaḥ, anyatra netyatrā'ha---<BR>
 /<BR>
kintu svayaṃ kleśarūpaṃ karma yatkāryatāṃ vrajet  // 8 //<BR>
phalasādhanatā tatra 1255kāraṇaṃ tena kāryatā /<BR>
tadbhāvabhāvinī nityaṃ tadā saiva1256 prakāśate  // 9 //<BR>
svabhāvena hi karmāṇi dukhotpādahetubhūtāni /<BR>
teṣu kāryatvāvagamaḥ phalasādhanatāvagamanibandhanaḥ /<BR>
kāryatā hi na kṛtyadhīnasiddhitāmātrarūpā, kintu kṛtiṃ prati pradhānabhūtaṃ sat yat tadadhīnasattākam, tatkāryamucyate /<BR>
tacca kṛteḥ pradhānam, yadadhikṛtya kṛtiḥ pravartate /<BR>
na ca duḥkhaṃ dukhahetuṃvādhikṛtyakṛteḥ pravṛttirupapannā, nāpyaduḥkham, aduḥkhahetuṃ vā /<BR>
kintu sukhaṃ, sukhahetuṃ vā /<BR>
tatra na tāvatsvayaṃ sukharūpaṃ karma, sukhasādhanamapi cenna syāt, na tasya kṛtiṃ prati prādhānyāvagamo1257 ghaṭate /<BR>
ataḥ karmasu kāryatvāvagamaḥ phalasādhanatāvagamanibandhana iti, jñāpakakoṭiniviṣṭā phalasādhanatā 1258kāryatāmanurudhyate, na tvasau tadātmaiva /<BR>
tathā cāsādhanasyāpi sukhasyaivāsti kāryatā /<BR>
sukhaṃ hi sarvaḥ kāryatayāvaiti, na tasya phalasādhanatāmapekṣate /<BR>
tena phalasādhanatottīrṇakāryatāvagamena me pravṛttiriti niścitya, vyutpitsamānaścaitraṃ pravarttamānaṃ dṛṣṭvānuminoti--caitro 'pi kāryabodhātpravartate---iti /<BR>
caitrasya 1259pravṛttiḥ--dharmiṇī, kāryabodhapūrvikā--iti sādhyo dharmaḥ, buddhipūrvakatve sati pravṛttitvānmadīyapravṛttivaditi /<BR>
liṅādayaśca pravṛttihetubhūtārthābhidhāyinaḥ kāryamevābhidadhate /<BR>
tasyaivāvagatasya pravṛttyanantarakāraṇatvāt  // 9 //<BR>
icchā yadyapi pravṛttihetuḥ, tathāpi sā liṅādivācyā na bhavati /<BR>
tadavagamasya pravṛttāvanapekṣitatvāt /<BR>
utpannā hi sā pravṛttikāraṇam, nāvagatā /<BR>
nanvevamapi kathaṃ liṅādīnāṃ kārye vyutpattirityatrā'ha---<BR>
śabdāntarāṇi svārtheṣu vyutpadyante yathaiva hi /<BR>
āvāpo-dvāpabhedena tathā kārye liṅādayaḥ  // 10  // 1260//<BR>
liṅādiyuktavākyaśravaṇe tadbhāvabhāvinyā pravṛttyā viśiṣṭakāryāvagatimanumāya, vākyasya 1261hetutāmadhyavasyati /<BR>
tatrāpi 1262kor'thaḥ kena 1263śabdenābhihita iti vivecane, liṅānadyāvāpe1264 kāryāvagatidarśanāt, taduddhāre cādarśanāt, ta eva kāryāvagatiṃ kurvantīti śabdāntaravalliṅādīnāṃ kāryavācakatvavyutpattisiddhiḥ  // 10 //<BR>
nanu lokavyavahārāt liṅādayo vācakatayā vyutpādyamānāṃ praiṣādiṣvevavacakatayā vyutpattimarhanti /<BR>
tatraiva teṣāṃ prayogadarśanādityaśaṅkyā'ha---<BR>
 /<BR>
kāryameva hi 1265vaktṛṇāṃ jyāyaḥ-sama-kanīyasām /<BR>
pravarttyāpekṣayā bhedātpraiṣādivyapadeśabhāk  // 11 //<BR>
pravarttyapuruṣāpekṣayā jyāyasā vaktrā pratipādyamānaṃ kāryaṃ praiṣa iti vyapadiśyate /<BR>
samenā /<BR>
dya'mantraṇaṃ, hīnenādhyeṣaṇamiti, praiṣādipratipādakā api liṅādayaḥ 1266kāryameva pratipādanti, nār'thāntaram  // 11 //<BR>
kathaṃ punaravasīyate---kāryameva praiṣādivyapadeśabhāgityatrā'ha---<BR>
kāryameva hi sarvatra pravṛttāvekakāraṇam /<BR>
pravṛttyavyabhicāritvālliṅādyartho 'vadhāryate  // 12 //<BR>
pravṛttirhi bālena svātmani kāryāvagamapūrvikā pratipanneti, sarvapuruṣānapi pravarttamānāndṛṣṭvā kāryāvagamameva bālaḥ kalpayatīti, praiṣādīnāmapi pravṛttiḥ kāryāvagamanibandhaneti, kāryameva praiṣādivyapadeśayogīti siddham /<BR>
vastutastu praiṣādīnāmapi 1267pravṛttyavyabhicāritvātkāryasya ca pravṛttiṣu sarvāsu hetubhūtatvātpraiṣādiṣvapi liṅādīnāṃ kāryamevār'tha iti niścīyate  // 12 //<BR>
kena punaḥ pramāṇena bālassvyaṃ kāryamavagacchati /<BR>
yataḥ pravarttata ityatrā'ha---<BR>
kṛtisādhyaṃ pradhānaṃ 1268yattatkāryamabhidhīyate1269 /<BR>
1270tacca mānāntareṇāpi vedyamodanapākavat  // 13 //<BR>
kṛtau satyāṃ bhāvāt, asatyāñcābhāvādanumānataḥ kṛtisādhyatā tāvadavagamyate /<BR>
yadadhitkṛtya kṛtiḥ pravarttate, tatkṛteḥ pradhānam, prayatnaśca kṛtiḥ /<BR>
sa ca mānasapratyakṣavedya iti, viśiṣṭaprayojanatāpi prayatnasya pratyakṣavedyaiva /<BR>
tena pratyakṣā-numānābhyāṃ kāryamavagamyate /<BR>
yathā codana-pākayoriti, na kiñcidanupapannam /<BR>
upasaṃharati---<BR>
evaṃ kāryātmake 'pyarthe vyutpadyante liṅādayaḥ /<BR>
tadanviteṣu svārtheṣu tathā śabdāntarāṇyapi  // 14 //<BR>
evamapi kathaṃ mānāntarāvedyakāryavācitā liṅādīnāmityāśaṅkya, mīmāṃsāmavatārayati---<BR>
saṃpradhāryamidantvatra tatkāryaṃ kiṃ kriyātmakam /<BR>
yadvā tadyvatirekīti ....................... //<BR>
ko nu nirṇaya ityatrā'ha---<BR>
................. tatra lokānusārataḥ  // 15 //<BR>
pramāṇāntaravijñeyā kriyā kāryeti yadyapi //<BR>
loke hi liṅādiyuktavākyaśravaṇe viśiṣṭakriyānuṣṭhānadarśanāttadviṣayā kāryāvagatirliṅādibhiḥ kriyata iti yuktam, avagati-pravṛttyorekabiṣayatvāt /<BR>
nahyanyatkāryatayāvagamya, anyatra bālaḥ pravarttate /<BR>
kiñca kriyāyāṃ kāryabhūtāyāṃ liṅādiyuktavākyapratipādyāyāmabhyupagamyamānāyāṃ1271 śaktikalpanālāghavaṃ syādeva /<BR>
tathāhi---dhātureva svārthaṃ bravītu, tathābhūtārthavācinastu dhātoḥ pare liṅādayo bhavantītyāśrīyate /<BR>
liṅādiśravaṇe tu tathābhūtārthaṃparatayā1272 dhātuḥ prayukta ityavagamya, kāryabhūtadhātvarthāvagamassampadyate /<BR>
yathā laḍādibhyo varttamānādyadhyavasāyaḥ, teṣvapi 1273vartamāner'the varttamānāddhātorlaḍityeva sūtrārthaḥ /<BR>
kartrādisaṃkhyāmātravācitvameva kevalaṃ laḍādīnāmiva liṅādīnāmapyartha iti, kriyaiva kāryatayā vede 'pyavagamyata iti, yadyapi vivekāsamarthānāmavagatirbhavati1274 /<BR>
1275tathāpi vede ṣaṣṭhādyasiddhānte 'vasthite sati  // 16 //<BR>
svargakāmādayaḥ kārye niyojyatvena 1276sammatāḥ /<BR>
1277svargakāmādibhiśśbdairvaktavyā itayavasthitam  // 17 //<BR>
ṣaṣṭhādye hyetaduktam---liṅādiprayoge tāvatkāryāvagatirastīti nirvivādam /<BR>
kṛtisādhyañca kāryaṃ bhavati /<BR>
sati karttari tasyā'tmalābhaḥ /<BR>
kartṛlābhaśca svasambandhikāryāvabodhe sati bhavati, nānyathā /<BR>
tena yadyapi lokānusāreṇa kriyāyā eva kāryatayā bodhyamānāyā vākyārthatvāt, tadanvayitvāccetareṣāmapi1278 padārthānām, kārakatvādṛte cānyasya kriyānvayitvāsambhavāllohitoṣṇīṣanyāyena viśeṣaṇabhūtasvargakāmanāsamarpaṇaparatayā kartṛviśeṣaṇatvena svargakāmasyānvayo 'vagamyate /<BR>
tathāpi svasambandhikāryaboddhṛtvenaivānvayo varṇanīya iti, niyojyasamarpakatvamevā'śrīyate--iti  // 17 //<BR>
evamapi kimityāha---<BR>
niyojyassa ca kāryaṃ yassvakīyatvena buddhyate /<BR>
tathāpi kimityāha---<BR>
svargādiḥ kāmayogācca sādhyatvenaiva gamyate  // 18 //<BR>
sādhyaviṣayaiva hi sarvatra kāmanā bhavati, tena tatsambandhātsādhyabhūtaṃ svargādi kāmyamānatayā puruṣaṃ viśinaṣṭi---<BR>
tena sādhyatvaparyantasvargādīcchāviśeṣitaḥ /<BR>
tadeva śaknuyātkāryaṃ boddhuṃ yatkāmyasādhanam  // 19 //<BR>
maṇḍanamiśramatasyopanyāsaḥ /<BR>
atra kaścidāha---yadyapi kāmanāyogātsādhyatā svargādīnāmavagamyate, tathāpi prakṛtakāryasādhyatvāvagamo niṣpramāṇaka eva, anyasādhyasyāpi sādhyatvasambhavāt /<BR>
na ca yatkāmyate, tasyāvaśyaṃ sādhanamasti /<BR>
manorathaparamparāhṛtacetaso hi tannāsti, yanna kāmanāviṣayībhavati /<BR>
na ca tasya sarvasya sādhanaṃ bhavati, sarvajñatvamapi kecitkāmayante, na ca tasyopāyasambhavaḥ /<BR>
atha tadicchāvato 'tatsādhane kartrṛtā nopapadyate /<BR>
katha1279 nopapadyeta /<BR>
dṛśyante hi grāmābhigamanakāmā 1280api yādṛcchikīṣu kriyāsu pravarttamānāḥ /<BR>
api ca sarvo 'bhyudayārthyeva1281 puruṣaḥ, tathāpi prāyaśastadvirodhiṣvevendriyārtheṣu pravarttamāno dṛśyate-iti /<BR>
tannirāsaḥ /<BR>
atrocyate---svargādikaṃ kāmayamānasya tadeva kāryatayā baboddhumavakalpate, yadeva tasya kāmyamānasya siddhyanuguṇam /<BR>
anyathā hi tatkāminā satā tatkāryatayānavabuddhaṃ syāt /<BR>
aparityaktatatkāmanāsambandho hi tatsādhanaṃ kāryatayāvabudhyate /<BR>
tasmādyatkāmino yatkāryatayopadiśyate, tattasnaya kāmyasya 1282sādhanamiti niyojyakāryānvayānupapattyaiva gamyate  // 19 //<BR>
evaṃ sati kiṃ phalamityāha---<BR>
liṅādistatra kāryañcet kriyāmevāvabodhayet /<BR>
samanvayo niyojyena tadānīmeva hīyate  // 20 //<BR>
kathamityāha---<BR>
kriyā hi kṣaṇikatvena na kālāntarabhāvināḥ /<BR>
svargādeḥ 1283kāmyamānasrū 1284samarthā jananaṃ prati  // 21 //<BR>
iṣṭasyājanikā sā ca niyojyena phalārthinā /<BR>
kāryatvena na sambandhamarhati kṣaṇabhaṅginī  // 22 //<BR>
kāryavirodhi karmeti pramāṇāntarasiddham /<BR>
parispando hyuttaradeśasaṃyogodayāpavargītyāśutaravināśī, svargaśca niyatadeśāntara---kālāntarabhogyaḥ /<BR>
maṇḍanamiśramatānuvādaḥ /<BR>
1285nanu prītimātravacanassvarga iti ṣaṣṭhādye sādhitam, prītisādhaneṣu dravyeṣu svargaśabdaprayogāt /<BR>
na ca teṣu svarūpanibandhana eva tatprayogaḥ, prītyapagame tadabhāvāt /<BR>
na ca tatsādhanavacanatā tadanabhidhāne ghaṭate, tadabhidhānābhyūpagame tadvācakataiva /<BR>
lakṣaṇayā tatsādhane prayogopapatteḥ, tatra śaktikalpanāparikṣayāt /<BR>
akhaṇḍaśabdatayā ca daṇḍinyāyasyāsambhavāttadantargatasya daṇḍaśabdasya daṇḍapratyāyakatvasambhavāt /<BR>
prīteśca karmānantarabhāvitvamapi na sambhavatyeva /<BR>
tannirāsaḥ /<BR>
ucyate /<BR>
na prītimātravacanatayā jyotiṣṭomādicodanāsu svargaśabdasya prayogo 'vakalpate1286, arthavādeṣu duḥkhāsambhinnacirataropabhogyābhilāṣopaneyaprītiśravaṇāt /<BR>
tatra yadi vidhyuddeśagatassvargaśabdastathāvidhaprītiparatayā na varṇyate, tadātiparokṣār'thavādapadānāṃ vṛttirādṛtā na bhavediti, tadānuguṇyena tādaśyāmeva prītau svargaśabdaḥ prayukta iti niścītate /<BR>
tathābhūtā1287 ca sā niyatameva deśāntarabhogyā /<BR>
ato na karmānantarabhāvinīti, na tatra karmaṇa āśutaravināśinassādhanatāvakalpate /<BR>
yasmin hi pūrvavarttini yanniṣpādyate, tattasya sādhanamitilokapratītiḥ /<BR>
ata eva ca vinaṣṭasyāpi karmaṇaśśāstreṇa sādhanatvaṃ bodhata iti ye bruvate, te 'pi nirastāḥ /<BR>
evaṃ cāsāvāśutaravināśinī kriyā svargakāminā niyojyena saha kāryatayā sambandhuṃ nār'hati, svargaṃ prati sādhanatvānupapatteḥ  // 20 //<BR>
- 22 //<BR>
tasmānniyojyasambandhasamarthaṃ vidhivācibhiḥ /<BR>
kāryaṃ kālāntarasthāyi kriyāto bhinnamucyate  // 23 //<BR>
nanu kriyaiva kāryatayocyatām, astu saiva 1288phalasādhanam /<BR>
tena tasyā api niyojyasaṃbandho ghaṭata eva /<BR>
na tvasau kṣaṇabhaṅginī dehāntaropabhogyasvargasādhanatāṃ kathamavalambiṣyate /<BR>
ucyate /<BR>
varaṃ tasyā eva tadanupapattyā ciratarāvasthāyitākalpanā, na punaradṛṣṭasyāśrutasya tadatirekiṇor'thasya kalpanā /<BR>
yadi 1289vā karmaṇa eva śaktiravasthāyinītyabhyupagamyatām /<BR>
tadidamubhayamapi pramāṇāntaravirodhānna kalpanāmarhati /<BR>
avirodhi hi pratītasiddhyartha kalpayituṃ śakyam /<BR>
karmaṇaścā'śutaravināśinaściratarāvasthāyitā pramāṇāntaraviruddhā1290 /<BR>
vārtikamatopanyāsa-nirāsau /<BR>
śaktimati cātīte śaktirapyatīteti pramāṇāntarasiddhamiti, na sāpi sthāyinī śakyā kalpayitum /<BR>
1291api cā'śraye nivṛtte, kimāśrayā śaktiravatiṣṭhatām /<BR>
ātmāśriteti cet /<BR>
nānyadīyā śaktiranyatra vartate, pramāṇāntaravirodhādeva /<BR>
kiñca śathkatamatyasati,śakteḥ phalaṃ na yuktam /<BR>
śakmimaddhi sādhanam, na śaktiḥ kevalā1292, anyathā śaktitvaṃ na syāt /<BR>
devatāprasādasya phalaprayojakatvaśaṅkā 1293nanu yāgādikriyā devatārādhanopāyabhūtā satī kāryatayocyatām, sā tatprattyāsattidvāreṇa kālāntare 'pi phalaṃ janayitumalameva /<BR>
devatā phaladānasamarthā karmabhirārādhyate, sā'rādhitā prasīdati, prasannā ca kartrṝnkālāntare 'pi phalena yojayatyeva---iti /<BR>
tannirāsaḥ /<BR>
naitadevam /<BR>
yāgādīnāṃ devatārādhanahetutve pramāṇābhāvāt /<BR>
na hi devatārādhanopāyabhūto yāga ityatra kiñcitpramāṇamasti /<BR>
nanu devapūjārtha eva yajissmaryate /<BR>
pūjo ca sarvā  /<BR>
pūjyamānārādhanārthetyavagatam /<BR>
ucyate /<BR>
na smṛtiḥ pramāṇam, smṛtitvādeva /<BR>
pramāṇāntarāpekṣayā ca smṛtīnāmarthavarṇanam, tadanuvarttitvāttāsām /<BR>
na ca pramāṇāntareṇa devatāsādhanopāyatā ayāgasyāvagamyata ityuktam /<BR>
ato devatoddeśena dravyatyāgo yāga iti, gauṇaṃ devatāpūjātmakatvamavagantavyam, pūjāpi pūjyoddeśenaiva hi pravarttate--iti /<BR>
apa ca sā karmabhirārādhyate,yā'rādhanaṃ pratipadyate /<BR>
nānādeśagāminā purūṣeṇānuṣṭhīyamānayāgātmakapūjāvagamaśca devatāyā iti, pramāṇaviruddhameva 1294vigrahavataśca pratipattiyogitā, tasya ca vedenānādinā'rādhyatayā pratipādanamapi pramāṇāntaraviruddhameva, tasyānāditvānupapatteḥ /<BR>
devatādhikaraṇe [mī. da. 9. 1. 4] ca prapañcenāyamartho nirasta iti, nātīvātra yatitavyam /<BR>
yāgasya puruṣasaṃskārakatvaśaṅkā /<BR>
athāpi syātpuruṣasaṃskārahetubhūtaiva kriyā śabdena kāryatayocyate, tasyāśca svargakāmādipuruṣasambandhātpuruṣasaṃskārādeva kālāntare phalaṃ bhaviṣyati--iti /<BR>
tanna /<BR>
puruṣasaṃskārakatve pramāṇābhāvāt /<BR>
na hi pramāṇāntarataḥ, śabdato vā puruṣasaṃskārahetutā yāgādīnāmavasīyata iti "karmāṇyārambhabhāvyatvādi" [mī. da. a. 11. pā. 1 sū. 20] tyatroktam /<BR>
kriyākāryatvaśaṅkā /<BR>
nanu kriyaiva kāryatayocyatām, phalasādhanatā ca tasyā evā'śrīyatām /<BR>
tadanyathānupapattyā tu kiñcidapyaparaṃ tañjanyaṃ phalodayānuguṇaṃ kālāntarasthāyyātmāśrayaṃ parikalpyatām, mā bhūttasya liṅādivācyatā---iti /<BR>
kāryaṃ liṅādivācyamiti svamatanirūpaṇam /<BR>
ucyate---taddhi tadanupapattyā kalpyate, yadyasyopapādakam /<BR>
na ca kriyājanyenānyena phalajanakena kalpitena kriyāyāḥ phalasādhanatopapāditā bhavati /<BR>
na hi sādhanasādhanaṃ tasya sādhanaṃ bhavati, avāntaravyāpāro vā, śaktirvā tatsādhanatāṃ nirvāhayati /<BR>
vyāpārayogitayaiva śaktimatāṃ sādhanatā yataḥna cā'tmasamavāyyarthāntaraṃ karmaṇāmavāntaravyāpāraḥ, nāpi śaktiriti, na tasyār'thāpattigamyatā yuktā /<BR>
kintvanvitābhidhāne sthite, niyojyānuguṇyācchabdavācyataivāciteti sūktam---<BR>
1296niyojyasambandhasamarthaṃ kālāntarasthāpi kāryaṃ kriyātiriktaṃ liṅādibhirevocyate---iti /<BR>
gurumatasarvasvavarṇanam /<BR>
1297atraiṣā prakriyā /<BR>
codanāsūtre kāryārthatā pratipāditā /<BR>
ṣaṣṭhādye tasyaiva kāryasya svasambandhitayā bodhyassvargakāmādirniyojya iti vyutpāditam /<BR>
svargakāmanā ca niyojyaviśeṣaṇamityekādaśādye [mī. da. 11. 1. 1.] vyutpāditam /<BR>
tasya ca kāryasya niyojyaviśeṣaṇībhūtakāmyotpattihetutvamiti bādaryadhikaraṇe [mī. da. 3. 1. 3] rāddhāntitam /<BR>
tacca tathābhūtaṃ kāryaṃ kriyārūpaṃ na bhavati, tasyāḥ phalasādhanatvāyogāt /<BR>
devatārādhanamukhena tāvat phalasādhanatā nāstīti devatādhikaraṇai [mī. da. 9. 1. 4] vyutpāditam /<BR>
puruṣasaṃskāramukhena nāstīti "karmāṇyārambhabhāvyatvādi"tyatroktam /<BR>
karmaṇaḥ, tacktervā sthāyitā neti cāpūrvādhikaraṇe [mī. da. 2. 1. 2.] pratipāditam /<BR>
ato niyojyānvayamukhena mānāntarāpūrvamātmasamavāyi kāryaṃ liṅādibhirabhidhayata ityanekanyāyasādhyam /<BR>
kāryañca kṛtisādhyam /<BR>
kṛtiśca puṃsāṃ prayatna eva /<BR>
na ca cāsau bhāvārthamantareṇāstīti, 1298tatsambaddha evocyataiti bhāvārthādhikaraṇe [ 2. 1 . 1 ] sthitam /<BR>
sa ca bhāvārthassambadhyamānastamavacchinattīti, śabdāntarādhikaraṇe [mī. da. 2. 2. 1] nirṇītam /<BR>
viṣayabhūtaśca bhāvārthaḥ karaṇībhavatīti bādaryadhikaraṇe evoktam, svakāryasādhane bhāvārthe puruṣasyaiśvaryamiti ca tatraivāktam  // 23 //<BR>
kālāntarāvasthāyinaḥ kāryasya niyojyānvayayogyatāmāha---<BR>
taddhi kālāntarasthānācchaktaṃ svargādisiddhaye /<BR>
sambandho 'pyupapadyeta niyojyenāsya kāminā  // 24 //<BR>
nanu bhāṣyakāraḥ---pratyayārthaṃ prayatnamityāha1299, na kriyādibhinnaṃ kāryamiti yo manyate, taṃ pratyāha---<BR>
kriyādibhannaṃ yatkāryaṃ vedyaṃ mānāntarairna tat /<BR>
ato mānāntarāpūrvamapūrvamiti gīyate  // 25 //<BR>
niyoganirvacanam /<BR>
nanvevamapyapūrvaṃ vākyārthassyād, na niyogaḥ /<BR>
niyogaśca vākyārthaiti prābhākarāṇāmullāpa ityatrā'ha---<BR>
1300kāryatvena niyojyañnaca svātmani prerayannasau /<BR>
niyoga1301 iti mīmāṃsāniṣṇātairabhidhīyate  // 26 //<BR>
evamapi kathaṃ 1303tasya vākyārthatvamitayāha---<BR>
kāryasyaiva pradhānatvādvākyārthatvañca yujyate /<BR>
vākyaṃ tadeva hi prā'ha niyojya-viṣayānvitam  // 27 //<BR>
uktaṃ hyetat-yat pradhānatayā pratipādyate, tadvākyārthaḥ--iti /<BR>
kāryañca pradhānatayocyata iti, tasyaiva vākyārthatvam /<BR>
niyojyānvitābhidhāne prāyikamiti kathanam /<BR>
niyojyanvitābhidhānañca prāyikam, ādhānādhyayanāṅga-pradhānotpattiniyogānāṃ niyojyaśūnyānāmabhidhānābhyupagamāt /<BR>
vivaraṇakārā hyādhānaviṣayamapi niyogāntaramicchanita, kratuniyogapratyabhijñānābhāvād /<BR>
asannidhāne hi tanniyogapratyabhijñānaṃ nopapadyate /<BR>
nāpi 1303paṇatādivadavyabhicaritakratusambandhāgnimukhena1304 pratyabhijñopapattiḥ /<BR>
prāgādhānādāhavanīyā1305diśabdānāmarthāparijñānātkratusambandhānavagamāt /<BR>
juhvādīnāntvākṛtivacanatvātprāgeva 1306vidherniyogapratyabhijñāsambhavaḥ /<BR>
nanvagnīnāmapi sādhyatvāt, sādhyadvayaṃ kathamekasminvākye 'nvīyate ? ucyate---niyoga evātrāpi pradhānaṃ sādhyam, anīpsitakarmatātvagnīnām /<BR>
anīpsitakarmatve 'pi yattadādhānajanyaṃ phalamagnisamavāyi, tadyoginyāhavanī yādiśabdaprayogāt, āhavanīyādīnāñca kratūpayogitvāttatsiddhyarthatayaiva puruṣapravṛttyupapatteranuṣṭhānalābhādalaṃ 1307niyojyānvitābhidhānena--iti /<BR>
tathādhyayanavidhāvapyācāryakaraṇavidhiprayuktyaivānuṣṭhānalābhānniyojyaśūnyābhidhānamiti sthitam /<BR>
pradhānotpattiniyogā apyadhikāraniyogākṣiptasvaviṣayānuṣṭhānenaiva labdhasiddhaya iti, na tatra niyojyānvitābhidhānānveṣaṇam /<BR>
prayājādiṣu niyogāntaropannyāsaḥ /<BR>
aṅgotpattiniyogā api viniyuktaprayājādiviṣayatvādadhikāraniyogāṅgatayaiva sidhyantīti, kiṃ teṣu niyojyānvitābhidhānena /<BR>
kathaṃ punaḥ prayājādividhīnāṃ viniyuktaviṣayatvam ? ucyate---sādhikāraniyogasannidhau prayājādivākayāni śrutāni na 1308tāvatsvaviṣayaṃ niyogāntaramavagamayitumīśate, avadhātādivadanuvādakatvasambhavāt /<BR>
kintu svarūpamātramava1309 yogyasvapadārthaviśiṣṭamupasthāpayanti1310 /<BR>
tacca prayojanākaṅkṣitayā prayojanībhūtena sādhikāreṇa niyogenānvīyata iti, adhikāravākyagata eva liṅśabdastadanvitaṃ svārthamabhidhatte /<BR>
sa cānvayaḥ prayājādīnāmaidamarthyamātreṇa grāhakagrahaṇamityucyate /<BR>
karaṇopakārasākāṅkṣasya cāpūrvasya yatkara1311ṇopakāraparikalpanam, sa prakaraṇavyāpāraḥ /<BR>
tatra yatteṣāṃ 1312karaṇopakārajanakatavakalpanam, tadaupādānikam---iti /<BR>
tatra śaṅkā-nirāsau /<BR>
nāsti tarhi prayājādiṣu niyogāntaram ? na nāsti, kṣaṇikānāṃ teṣāṃ sambhūyakaraṇopakārakatvānupapatterniyogāntarasyāvaśyāśrayaṇīyatvāt /<BR>
yo 'sau liṅādiḥ prāganūdyamānārthakatayā śaṅkitaḥ, sa idānīṃ niyogāntaramabhidhatte /<BR>
ata eva cāvaghātādivadeṣāṃ yajyādiśabdānāmevāṅgavākyagatānāmadhikāraniyogānvitasvārthābhidhānaṃ nābhyupagamyate /<BR>
tathā satyutpattāvevāṅgayāgasvarūpasyānyatiraścīnasya niyogāntarāviṣayatvāt, niyogāntaraviṣayatā na syāt /<BR>
utpattidaśāyāṃ 1313tvananyatiraścīnatayābhidhānādyuktaṃ niyogāntaraviṣayatvam /<BR>
kasmātpunaranyatiraścīnasya niyogāntarāviṣayatvam, 1314kāryadvayasambandhāvagamānupapatteḥ /<BR>
nahyekaṃ vastu yugapatkāryadvayasambandhi śakyamavagantum /<BR>
yacca tanniyogāntaraṃ prayājādiṣu, tat paścādabhidhīyamānamadhikāraniyogāṅgatayaiva1315 svaśabdenābhidhīyate /<BR>
anyathā viṣayadvayaviniyogavirodhādityalamatiprasaṅgena  // 27 //<BR>
niyogasya guṇatvaśaṅkā-nirāsau /<BR>
nanu niyogasya kāmyamānaphalasādhanatvābhyupagamāt, phalasyeva prādhānyāt, tasyaiva vākyārthatvaṃ1316 yuktamityata āha---<BR>
ātmasiddhyanukūlasnaya niyojyasya prasiddhaye /<BR>
kurvatsvargādikamapi pradhānaṃ kāryameva naḥ  // 28 //<BR>
yattadapūrvaṃ kāryam, tasya niyojyānvayaṃ vinā kāryatvānupapatteḥ, anuṣṭhānaṃ vinā tadasambhavāt, kartrā ca vinā tadanupapatteḥ, adhikāreṇa1317 ca vinā kartturabhāvāt, niyojyatvaṃ vinā tadayogāt, akāmasādhane ca 1318kāmino niyogānavagamāditi, ātmasiddhyarthameva niyogaḥ kāmyamānaphalasiddhihetutvamavalambate, svāmivat /<BR>
yathā'tmana eva saṃvidadhānassvāmī garbhadāsasyopakaroti, tathā niyogo 'pi niyojyasyeti, na 1319prādhānyapracyutiḥ  // 28 //<BR>
nanu niyogasya phalasādhanatvāt, tasya ca setikarttavyatākakaraṇanibandhanasiddhitvāt, tadanuṣṭhānānantaraṃ niyogasiddheḥ phalasiddhissyāt, anantaraṃ niyogo 1320na niṣpadyate, tarhi kriyāyāmatītāyāṃ kutastatsiddhirityatrā'ha---<BR>
viṣayānuṣṭhitau satyāṃ siddho na hi vidhiḥ phalam /<BR>
tadānīmeva kurute sahakārivyapekṣayā  // 29 //<BR>
eṣā'tra darśanasthitiḥ---pradhānotpattiniyogāḥ, aṅgotpattiniyogāśca yathāyathaṃ saṃnipatyopakārakāṅgayuktasvaviṣayamātrānuṣṭhānenaiva siddhyanti /<BR>
tatra yānyaṅgāpūrvāṇi, tāni sambhūta pradhānotpattyapūrveṣūpakurvanti, tasmācca paramāpūrvaṃ niṣpadyate /<BR>
yānyapi cā'ṅgāpūrvāṇi dīkṣiṇīyādīnām, teṣāmapyārādupakārakātideśikāṅgamājāmekamutpattyapūrvam, aparamapyaṅgāpūrvaṃ pradhānavadveditavyam---iti /<BR>
anayā diśānyatrāpi sakalamūhanīyam /<BR>
itthaṃ yadyapi karmānuṣṭhānānantarameva niyogasiddhiḥ, tathāpi yat phalasyānantarābhavanam, tat upapattyā kalpyate---iti  // 29 //<BR>
nanvevaṃ sati phalahetutāpūrvasya bādhyetetyatrā'ha---<BR>
sahakārivyapekṣā ca kāraṇatvaṃ na bādhate /<BR>
mā1321 bādhiṣṭheti sarvatra tadanugrahakalpanā  // 30 //<BR>
tathetyarthaḥ /<BR>
"1322ataḥ puruṣakāraśca daivañca phalasādhanam" /<BR>
ityācāryāḥ /<BR>
daivam---apūrvam /<BR>
apekṣaṇīyaṃ sahakāri ca puruṣakārapadavepham /<BR>
nityādiṣu niyogānabhidhānaśaṅkā-parihārau /<BR>
nanvevaṃ bhavatu kābhyeṣvapūrvakāryābhidhānaṃ liṅādīnām, nitya-naimittikaniṣedhādhikāreṣu katham ? 1323na hi teṣu phalodayaṃ prābhākarā anumanyante /<BR>
na hi phalaṃ phalatayānvīyate, kintvadhikāriviśeṣaṇatayā /<BR>
labdhe tu jīvanādāvadhikāriviśeṣaṇe, kiṃ phalānveṣaṇena /<BR>
na ca phalamantareṇa pravṛttyasambhavaḥ, svasambandhikāryāvagamamātrāyattatvātpravṛtteḥ /<BR>
nirapekṣācchabdātphalamantareṇā /<BR>
dyapi svasambandhikāryāvagamaḥ, tāvanmātrasya loke pravṛttihetutvāvagamāt /<BR>
kāryāvagamotpādanāyai phalamupayujyata ityuktam /<BR>
nanu yathā śabdātkāryāvagatiḥ, tathā niṣphalatvādanumānenākāryatāpratītirapīti, kathaṃ pravṛttyupapattiḥ ? na /<BR>
1324āgamavirodhenānumānasyā'tmalābhābhāvāt /<BR>
anyathā yadi kaścitkalpite phale na pravartate, tadā kiṃ karttavyam  // 30 //<BR>
nanu phalodayānabhyupagame ca prācyamārgāsambhavāt, nityādiṣvapūrvakāryābhidhānamapramāṇakaṃ syāt, tatrā'ha---<BR>
evaṃ kāmādhikārārthaparyālocanayotthitā /<BR>
vyutpattissarvavākyārthapratipattinibandhanam  // 31  // 1325//<BR>
uktamidamanyāyyañcānekārthatvam-iti /<BR>
tena kāmādhikāre siddhe 'pūrvakāryābhidhāyakatve, nityādiṣvapi sa evār'tho virodhābhāvādāśrīyate /<BR>
nityādhikārānuguṇyena tu kriyākāryatvābhidhānaṃ kāmyeṣvanupapannamiti, sarvatrāpūrvameva1327 vākyārthaḥ---iti // 31 //<BR>
tatraitadeva tāvadvaktavyam---na kevalaṃ vede lokavyavahārādeva śabdārthāvadhāraṇam, kintu prasiddhārthapadasambandhādapi padārthāntarānvayayogyārthābhidhāyakateti1328 sthite, tadanurūpārthābhidhāyakatā nirṇīyata eva /<BR>
etacca yavavarāhādhikaraṇe [mī. da. 1. 3. 5.] vyutpāditam 1329vyavahārata eva sambandhāvadhāraṇādubhayathāpi padāntarārthādhyavasānaṃ bhavatyeva, tena vaidikavākyaśeṣānvayārhatālocanena dīrghaśūkādyarthatvameveti rāddhāntaḥ /<BR>
tathā trivṛcchabde, yūpā--havanīyādiṣu ca śaktyavadhāraṇāt /<BR>
loke 'pi cāyaṃ vyavahāro bahulamupalabhyate /<BR>
tathā sati vaidikaniyojyānvayayogyatayā liṅādīnāmapūrvakāryābhidhāyakatvanirṇayo nānupapannaḥ /<BR>
ayañcāparo viśeṣaḥ---yalliṅādiyuktānāṃ vākyānāṃ kāryārthatvam, tattāvadvṛddhavyavahārādeva siddham, kintu liṅādipratyayānāṃ yadvacyaṃ1330 kāryam, taccāpūrvaṃrūpamityetāvanmātraṃ vaidikapadasambandhādavasīyate--iti  // 31  // 1331//<BR>
ekadeśimatamadhunā nirākarttumupanyasyati---<BR>
vyavahārata evāhurvyutpattimapare punaḥ /<BR>
kārye mānāntarāvedye kriyādivyatirekiṇi  // 32 //<BR>
asyār'thaḥ---kecidevamāhuḥ---liṅādiyuktavākyaśravaṇe pravṛttidarśanāt, kāryāvagatinibandhanatvātpravṛtteḥ, kāryamātrameva teṣāmarthaḥ, na 1332kriyā /<BR>
vaidikaliṅādeḥ kārye śaktinirṇayaḥ /<BR>
nanvevaṃ vedādeva vyutpattirāsthitā syādityāśaṅkyā'ha---<BR>
vyutpattiripa kāryer'the vyavahārānusāriṇī /<BR>
kintu nirdhāraṇāmatraṃ vedavākyavimarśajam  // 33 //<BR>
tasyāṃ śabdasya pravṛttyanupayogitvāditi, kriyāniṣkṛṣṭakāryābhidhāyitā laukikavyavahārādeva nirṇīyate--iti  // 33 //<BR>
tadidamayuktamiti pratijānīte---<BR>
sitetara iva tveṣa pakṣaścittaṃ na karṣati /<BR>
candrātapāmalanyāyapravāsamalinīkṛtaḥ  // 34 //<BR>
kathamityāha---<BR>
kārye mānāntarāvedye pārśvasthastannibandhanam /<BR>
vyavahāraṃ kathaṅkāraṃ śabdātprāgavabudhyatām  // 35 //<BR>
vyavahāramavijñaya tannibandhanatadgtā /<BR>
pratipattiḥ kathaṃ jñeyā śabdaśaktiḥ kathantarām  // 26 //<BR>
idamatrā'kūtam /<BR>
yadyapi kāryamātrameva pravṛttyupayogīti tāvanmātrameva śabdārthaḥ, tathāpi tasya loke kriyāgatasyaiva pravarttakatvadarśanād, śakyate kriyāśritatā pratyetum /<BR>
yathā'kṛtimātrasya śabdārthatve 'pi vyaktyāśritatāpi na pratikṣipyate, tathā kriyāśritatvaṃ pramāṇāntarapramitaṃ na pratikṣepamarhati /<BR>
tena kriyātiriktakāryābhidhāyakatvamasiddham1333 /<BR>
yadi paraṃ tannibandhanavyavahāra eva1334 syāt, tadā taddarśanāttaddhetubhūtapratipattyanyathānupapattyānumānena śabdasya vācakatvādhyavasānaṃ bhavet /<BR>
na caitadasti,tasya śabdādanyataḥ prāganavagamāttannibandhanavyavahārāpratipattiḥ1335, tadapratipattau ca taddhetubhūtapratipattyananumānānna śaktikalpanopapattiḥ  // 34 //<BR>
- 36 //<BR>
tatrā'kūtaṃ vivṛṇoti---<BR>
kāryapratītimātrañca pravṛtteranumīyatām /<BR>
kintu kāryā kriyaiveti1336 lokadṛṣṭyā'vasīyate  // 37 //<BR>
lokapratītaṃ kriyārūpatvañca na śakyate 'pahnotumiti, kāryamātrārthatve kriyaiva kāryatayā liṅādyartha iti niścīyate, na punaḥ pramāṇāntarādapūrvam-iti  // 37 //<BR>
matāntareṇa kriyākāryatvaśaṅkā-nirāsau /<BR>
anye punar---vedārthabodhakācāryavacananibandhanapravṛttidarśanenātīndriye1337 kārye liṅādayo vyutpadyanta ityāhuḥ /<BR>
yadyācāryavacanādapi kriyaiva kāryatayā'vagamyate, tadā tasyāssvayaṃ duḥkharūpatvātpuruṣārthāntarānubandhanaṃ vina pravṛttyasambhavānniyamena sukhārthinaḥ pravṛttirna syāt /<BR>
1338na ca sandhyopāsanādau puruṣārtho 'sti /<BR>
tasmātkriyātiriktakāryamācāryavacanebhyo 'vagamyate---iti /<BR>
tānpratyāha---<BR>
vedārthācāryavākyeṣu pravṛttiyā'pi dṛśyate /<BR>
tatrāpyeṣaiva sambandhaparijñānavidhā bhavet  // 38 //<BR>
ācāryavākyaśravaṇādapi śiṣyāṇāṃ yā sandhyopāsanādau pravṛttiḥ, tatrāpi bālassvaviṣayanirūpitaṃ kriyākāryatvāvagamameva kāraṇatvena parikalpayet, phalaṃ vinā ca tadanupapatteḥ phalāvagamamapi sambhāvayet /<BR>
lokavyutpattyanusāreṇa 1339vedārthamapi pratipadyamāno nitya-naimittika-niṣedhādhikāreṣvapi1340 phalaṃ kalpayet /<BR>
sa eva vālyadaśāyāṃ vyutpannassvayamācāryapadavīmadhiruḍho vedārthaṃ pratītya, śiṣyebhya upadiśan kriyāmeva kāryatayā pratipādayet, nāpūrvaṃ kāryam--iti  // 39 //<BR>
upasaṃharati---<BR>
tasmāllokānusāreṇa vyutpattiḥ kāryamātrake /<BR>
tasya tvapūrvarūpatvaṃ vedavākyānusārataḥ  // 39 //<BR>
evamapūrvakāryābhidhāyitve siddhe codayati---<BR>
nanu lokavirodhitvaṃ pakṣe 'sminnapi dṛśyate /<BR>
sarvathaiva1341 yato loke kriyā kāryaiva gamyate  // 40 //<BR>
pariharati---<BR>
bhavedevaṃ virudhyete kāya'pūrve 'pi laukikau /<BR>
pratipatti-prayogau cet kriyākāryatvagocarau  // 41 //<BR>
yadi kriyākāryatvagocarau laukikau pratipatti-prayogāvapūrvakāryābhidhāyitvapakṣāṅgīkāre virudhyete, tato lokaviruddhatvaṃ syādasmatpakṣasya /<BR>
na caitadastītyāha---<BR>
apūrvaṃ hi kriyāsādhyaṃ sādhitā sādhanaṃ kriyā /<BR>
tasmādapūrvakāryatvaṃ1342 kriyākāryatvasaṅgatam1343  // 42 //<BR>
pramāṇāntaragamyaṃ hi lokaśśabdairvivakṣati /<BR>
kriyākāryatva evātaḥ prayogo lakṣaṇānvitaḥ  // 43 //<BR>
pratipatti-prayogau hi nāvaśyaṃ śrautavṛttyanusāriṇāveva, lakṣaṇayāpi loke1344 taddarśanāt /<BR>
tena yadyapyuktena nyāyenāpūrvameva kāryaṃ liṅādīnāmabhidheyam, tathāpi tasya kriyākāryatvāvyabhicārāt, tatra lakṣaṇayā tayornānupapattiḥ /<BR>
yattu śrautapadārthe kārye loke liṅādi na prayujyata iti /<BR>
tat tasyāpūrvātmanaḥ pramāṇāntarāpratītatvāt, pratītaviṣayatvācca laukikaprayogasya /<BR>
kriyāsādhyantvapūrvam, sādhitā ca satī kriyā sādhanaṃ bhavatītyapūrveṇa saha kriyākāryatvaṃ1345 nityasambaddhamiti, śakyate tallakṣayitum  // 42 - 43 //<BR>
yadyeṣā1346 lakṣaṇā, kimiti tarhi loko nāvagacchatītyāha---<BR>
lakṣaṇānabhimānastu mukhyārthānavadhāraṇāt /<BR>
ye tu1347 mukhyārthakuśalāsteṣāṃ lākṣaṇikatvadhīḥ  // 44 //<BR>
mukhyamarthamaviditvā lākṣaṇikamapyarthaṃ śrautamiva manyante, mlecchā iva yava-varāhādyartham /<BR>
mukhyārthavivekināntu parīkṣakāṇāṃ lākṣaṇikatvadhīḥ---iti  // 44 //<BR>
upasaṃharati---<BR>
tasmānmānāntarāvedyaṃ kāryamarthāntarānvitam /<BR>
vedavākyaṃ bravītīti saṃkṣepo 'yamudāhṛtaḥ  // 45 //<BR>
granthasya, kartuśca saṃjñāṃ, prayojanañcā'ha---<BR>
vākyārthamātṛkeyaṃ prabhākaragurorbhatānusāreṇa1348 /<BR>
anasūyubodhanārthaṃ śālikanāthena saṅgrathitā  // 46  // 1349//<BR>
racitā saccaritānāmanugrahaṃ kartukāmena /<BR>
vākyārthamātṛkāyā vṛttiriyaṃ śālikenaiva //<BR>
<BR>
iti mahāmahopādhyāyaśrīmacchālikanāthamiśrapraṇītāyāṃ savṛttau vākyārthamātṛkāyāṃ dvitīyaḥ paricchedassamāptaḥ /<BR>
samāptañcedaṃ prakaraṇapañcikāyāṃ sṛttirvākyārthamātṛkā nāmaikādaśaṃ prakaraṇam //<BR>
<BR>
<BR>
<BR>
<BR>
</body></html>
