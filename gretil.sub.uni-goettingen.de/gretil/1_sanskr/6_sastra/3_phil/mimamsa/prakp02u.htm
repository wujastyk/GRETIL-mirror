<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Salikanathamisra: Prakaranapancika, 2</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Salikanathamisra: Prakaranapancika, <BR>
with Jayapuri Narayanabhatta's Nyayasiddhi:<BR>
Prakarana 2<BR>
<BR>
<BR>
Input by members of the SANSKNET-project<BR>
(www.sansknet.org)<BR>
<BR>
<BR>
<BR>
This GRETIL version has been converted from a custom Devanagari encoding.<BR>
Consequently, word boundaries may not always be marked by spaces.<BR>
The text is not proof-read.<BR>
<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
<BR>
________________________________________<BR>
<BR>
<BR>
oṃ<BR>
śrīmatprabhākaragurutantradhurandhareṇa<BR>
mahāmahopādhyāya-śālikanāthamiśreṇa praṇītā prakaraṇapañcikā<BR>
nyāyasiddhyākhyayā vyākhyayā viṣamasthalaṭipparāyā<BR>
ca samalaṅkṛtā<BR>
<BR>
________________________________________<BR>
<BR>
<BR>
nītipatho nāma<BR>
dvitīyaṃ prakaraṇam /<BR>
<BR>
<BR>
prakaraṇārthapratijñā /<BR>
arthāsaṃsparśitāśaṅkā yathā śabdasya vāryate /<BR>
prabhākaraguroḥ śiṣyaistathā yatno vidhīyate  // 1 //<BR>
pūrvapakṣaḥ /<BR>
atra laukikavākyānāṃ vyabhicārābhimānataḥ /<BR>
arthāsaṃsparśitāṃ kecidāhuḥ śabdasya vādinaḥ  // 2 //<BR>
niścayo 'rthasya saṃsparśaḥ sa cārthāvyabhicāriṇāḥ /<BR>
pratyakṣādereva bhavecchabdastu vyabhicāravān  // 3 //<BR>
vināpyarthaṃ hi śabdena pratītirupajāyate /<BR>
aṅgulyagre 'sti kariṇāṃ yūthamityevamādinā  // 4 //<BR>
nacātra śakyate vaktuṃ śuktau rajatabodhavat /<BR>
agrahād bhrāntireṣeti kāraṇasyāviśeṣataḥ  // 5 //<BR>
duṣṭā hi 30hetavaḥ kāryaṃ sampūrṇaṃ kartumakṣamāḥ /<BR>
tena bhedāgraho yuktaḥ śuktikārajatādiṣu  // 6 //<BR>
iha tu jñānaheturyaḥ śabdaḥ sa na viśiṣyate /<BR>
viśiṣyate yastu vaktā sa jñānasya na kāraṇam  // 7 //<BR>
vaktāpi yadi vijñānahetuḥ syādindrinayādivat /<BR>
tatastasyāpi doṣeṇa bhavedagrahaṇāṃ tadā  // 8 //<BR>
vaktā tu kevalaṃ śabdavyaktavevopayujyate /<BR>
jñānaṃ tu śabdamātreṇa nirapekṣeṇa janyate  // 9 //<BR>
na ca tasyeha duṣṭatvaṃ kiñcidapyupalabhyate /<BR>
doṣaścāgrahaṇe hetustadabhāve sphuṭo grahaḥ  // 10 //<BR>
tena śabdopajanitaṃ jñānamevedamīdṛśam /<BR>
arthaṃ vyatikrāmatīti kutastenārthaniścayaḥ?  // 11 //<BR>
yenāpi hi vinā yasya sadbhāva31 upapadyate /<BR>
niścayastatra teneti subhāṣitamidaṃ vacaḥ  // 12 //<BR>
nanvevamāptavākyebhyaḥ kathaṃ vyavahṛtirbhavet? /<BR>
vyavahāro hi lokasya kathaṃ syānniścayaṃ vinā?  // 13 //<BR>
ucyate vyavahāro hi saṃdehādapi laukikaḥ /<BR>
prāyaśo dṛśyate tena ca kiñcidiha duṣyati  // 14 //<BR>
api cāptatvamālocya vaktustatrārthaniścayaḥ /<BR>
mānāntaravaśenāpi kathañcidupapadyate  // 15 //<BR>
vedastvalaukikārthatvādabhāvādvaktureva ca /<BR>
aho bata daśāṃ kaṣṭāmupanīto hi paṇḍitaiḥ  // 16 //<BR>
siddhāntaḥ /<BR>
atra pratividhānāya yatante matiśālinaḥ /<BR>
jñānasya vyabhicāritvaṃ nayavīthyāṃ nivāritam  // 17 //<BR>
śrūyatāmavadhānena gatirnaragirāmapi /<BR>
anumānātpṛthagbhāvaṃ tāsāṃ necchanti sūrayaḥ  // 18 //<BR>
vākyaṃ hi puruṣādhīnaracanaṃ laukikaṃ sadā /<BR>
śaṅkyamānāyathārthatvaṃ nārthaniścāyakaṃ svataḥ  // 19 //<BR>
anyonyānanvitārthāni padānyapi hi mānavāḥ /<BR>
racayanto vilokyante tena nānvayaniścayaḥ  // 20 //<BR>
kecittāvad bhrameṇaiva kecidāśayadoṣataḥ /<BR>
pramādātke 'pyaśakteśca ke 'pyananvitavādinaḥ  // 21 //<BR>
taduktānāṃ padārthānāṃ yadyapyanvayayogyatā /<BR>
tathāpyananvitasyāpi dṛṣṭernānvayaniścayaḥ  // 22 //<BR>
tatra niścayaśabdena jñānamevābhidhīyate /<BR>
anvayāniścaye tena jñānamevāsti nānvaye  // 23 //<BR>
śaṅkyamānāyathārthatvaracanaṃ tena puṃvacaḥ /<BR>
śrutamātrakamevārthe na tāvanniścayāvaham  // 24 //<BR>
yāvadvakturavijñātaṃ pūrvabhāvipramāntaram /<BR>
vivakṣitārthaviṣayamindrinayārthanibandhanam  // 25 //<BR>
tasya jñānaṃ ca vākyena liṅgabhūtena gamyate /<BR>
jñātvaivārthaṃ bravītīti ya evamavadhāritaḥ  // 26 //<BR>
tasya jñānena niyataṃ vākyaṃ jñānānumāpakam /<BR>
jñānaṃ cārthāvinābhāvi tenārthe dyapi viniścayaḥ  // 27 //<BR>
tatrārthe niścite paścātso 'rtho vākyena gamyate /<BR>
tasyāṃ daśāyāṃ vākyasya tasya syādanuvādatā  // 28 //<BR>
pūrvaṃ tu32 liṅgabhūtaṃ tat vakturjñānāvadhāraṇe /<BR>
vaktṛjñānaprasūtaṃ hi vākyaṃ tatkāryamiṣyate  // 29 //<BR>
kāryātkāraṇasiddhiśca sarveṣāmanumānataḥ33 /<BR>
pauruṣeyamato vākyaṃ na śāstramabhidhīyate  // 30 //<BR>
evañca sati liṅgasya vyabhicāro 'yamīkṣyate /<BR>
na śāstrasyeti tasya syādarthāsaṃsparśitā kutaḥ?  // 31 //<BR>
liṅgasyāpi na caivāyaṃ vyabhicāro 'sti kintu yaḥ /<BR>
liṅgāliṅge na śaknoti vivektuṃ mūgcetanaḥ  // 32 //<BR>
tasyāliṅge liṅgarūpasādhāraṇyanibandhanaḥ /<BR>
liṅgasaṃvyavahāro 'yaṃ viparītaḥ pravartate  // 33 //<BR>
śrutiliṅgādhikaraṇe vistareṇaitadīritam /<BR>
tena na vyabhicāro 'sti dvayorlaiṅgikaśāstrayoḥ  // 34 //<BR>
nanvartha eva prathamaṃ puṃvākyemyo 'vagamyate /<BR>
anyathā hi kathaṃ vakturdhīrviśiṣṭānumīyate?  // 35 //<BR>
arthenaiva viśeṣo hi nirākāratayā dhiyām /<BR>
nacāpratītenārthena viśeṣaścāvakalpate  // 36 //<BR>
atra brūmo 'yathārthatvaśaṅkayārtho na niścitaḥ /<BR>
aniścitaśca na jñāta iti tāvadvyavasthitam  // 37 //<BR>
kintvajñāte 'pi 34vākyārthe padajāte śrute sati /<BR>
vimarśo35 jāyate śroturīdṛśo matiśālinaḥ  // 38 //<BR>
anyonyānvayayogyārthaṃ padajātaṃ bravītyayam /<BR>
āptastenāmunā nūnaṃ jñātasteṣāṃ samanvayaḥ  // 39 //<BR>
na kadācidasaṃbaddhānarthāneṣa vivakṣati /<BR>
na vāpratītasambandhāniti doṣo na kaścana  // 40 //<BR>
nanvevaṃ turagārūḍhasturaṅgaṃ vismṛto bhavān /<BR>
vedaprāmāṇyasiddhyarthamutthitastatprahīṇavān  // 41 //<BR>
lokāvagataśaktirhi vede śabdo 'vabodhakaḥ /<BR>
loke ca liṅgabhāvena pratītirbhavatā'śritā  // 42 //<BR>
svayaṃ tviha samādhānamācāryeṇa36 pradarśitam /<BR>
śabdasyārthena sambandha iti darśayatā satā  // 43 //<BR>
anvitārthābhidhāyitve padānāṃ hi sthite sati /<BR>
viśiṣṭā vaktṛdhīrjñātu śakyate nānyathā yataḥ  // 44 //<BR>
jñāteṣu hi padārtheṣu śrotā vaktari kalpayet /<BR>
anyonyānvayavijñānaṃ nānyathetyupadarśitam  // 45 //<BR>
padānāṃ tatpadārtheṣu śaktiḥ svābhāvikī sthitā /<BR>
puṃvākyeṣu visaṃvādaśaṅkayā sā tirohitā  // 46 //<BR>
vedeṣu tvasmaryamāṇakartṛkeṣu svarūpataḥ /<BR>
pramāṇāntarasaṃsparśarahitārthāvabodhiṣu  // 47 //<BR>
na karturanumānaṃ syādvākyatvāditi liṅgataḥ /<BR>
na kartā śaknuyādvākyaṃ kartuṃ kārye hyalaukike  // 48 //<BR>
tena vede visaṃvādaśaṅkā nāsti kathañcana /<BR>
arthaniścayahetutvādarthasaṃsparśitā sthitā  // 49 //<BR>
vyapagatavāṅmalapaṅkaḥ proddhṛtaparayuktikaṇṭakaprakaraḥ /<BR>
sṛṣṭaḥ praguṇataro 'yaṃ śālikanāthena nītipathaḥ  // 50 //<BR>
iti śrīmahāmahopādhyāyaśālikanāthamiśrapraṇītāyāṃ<BR>
prakaraṇapañcikāyāṃ nītipatho nāma dvitīyaṃ<BR>
prakaraṇaṃ samāptam  // 2 //<BR>
<BR>
<BR>
<BR>
<BR>
</body></html>
