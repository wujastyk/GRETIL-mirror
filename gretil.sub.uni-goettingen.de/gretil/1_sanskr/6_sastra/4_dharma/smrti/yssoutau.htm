<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title> Yamasmrti, South Indian recension </title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Yamasmrti, South Indian recension<BR>
Based on the edition by Jürgen Neuss: Untersuchungen zur Textgeschichte der Yamasmṛti,<BR>
Berlin 1999 (MA-thesis, Free University Berlin, unpublished).<BR>
<BR>
An updated version of this work is now available from the GRETIL e-library (http://gretil.sub.uni-goettingen.de/gr_elib.htm):<BR>
http://resolver.sub.uni-goettingen.de/purl/?gr_elib-197<BR>
<BR>
<BR>
<BR>
Input and proof-reading by Jürgen Neuss, Freie Universität Berlin.<BR>
<BR>
<BR>
<BR>
This version of the Yamasmṛti represents a South-Indian recension, which is found only in manuscripts.<BR>
Verses 1-38 are in the Anuṣṭubh metre and verses 39-57 in the Indravajrā/Upendravajrā metre.<BR>
These verses are found in twelve manuscripts.<BR>
A second adhyāya, consisting of about 77 verses in Anuṣṭubh metre, is found in a single Grantha manuscript, <BR>
with the exception of a few verses at the beginning and end, which are found in a second Grantha manuscript too.<BR>
For details see the edition cited above.<BR>
<BR>
<BR>
<BR>
TEXT WITH PADA MARKERS<BR>
<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>
PADA MARKERS<BR>
<BR>
For a four-pada verse:<BR>
........  $ ........  &<BR>
........  % ........  //<BR>
<BR>
For a six-pada verse:<BR>
........  $ ........  &<BR>
........  % ........  \<BR>
........  # ........  //<BR>
<BR>


<BR>
<BR>
āśramasthaṃ sukhāsīnaṃ  $ vedaśāstraviśāradam  &<BR>
apṛcchann ṛṣayo gatvā  % yamaṃ yamitamānasam  // YSS_1.1 //<BR>
<BR>
ṛṣayaḥ<BR>
mahāpātakasaṃyuktāḥ  $ upapātakinas tathā  &<BR>
yair yair vratair viśudhyanti  % tan no brūhi mahāmune  // YSS_1.2 //<BR>
<BR>
yamaḥ<BR>
divā vātārkasaṃspṛṣṭaṃ  $ rātrau nakṣatramārutaiḥ  &<BR>
saṃdhyādvayor vā saṃdhyābhyāṃ  % pavitraṃ sarvadā jalam  // YSS_1.3 //<BR>
svabhāvayuktam avyāptam  $ amedhyena sadā śuci  &<BR>
bhāṇḍasthaṃ dharaṇīsthaṃ vā  % pānīyaṃ pāvanaṃ nṛṇāṃ  // YSS_1.4 //<BR>
amedhyena tu saṃspṛṣṭo  $ rātrāv ahani vā dvijaḥ  &<BR>
sadyaḥ snātvā spṛśed agniṃ  % sandhyayoś ca sadā śuciḥ  // YSS_1.4A //<BR>
śvāpadoṣṭrahayādyaiś ca  $ mānuṣaiś caritaṃ vinā  &<BR>
daṣṭaḥ snātvā śuciḥ sadyo  % naraḥ saṃdhyādirātriṣu  // YSS_1.5 //<BR>
antyād ajñānato bhuktvā  $ caṇḍālānnaṃ kathañcana  &<BR>
gomūtrayāvakāhāro  % daśarātreṇa śudhyati  // YSS_1.6 //<BR>
jalāgnyudbandhanabhraṣṭāḥ  $ pravrajyānāśakacyutāḥ  &<BR>
viṣaprapatanaprāyāḥ  % śastraghātahatāś ca ye  // YSS_1.7 //<BR>
navaite pratyavasitāḥ  $ sarvadharmabahiṣkṛtāḥ  &<BR>
cāndrāyaṇena śudhyanti  % taptakṛcchradvayena vā  // YSS_1.8 //<BR>
ubhayāvāsinaḥ pāpā  $ ye śyāmaśabalācyutāḥ  &<BR>
aindavābhyāṃ viśudhyanti  % dattvā dhenuṃ tathā vṛṣaṃ  // YSS_1.9 //<BR>
gobrāhmaṇahataṃ dagdhvā  $ mṛtam udbandhanena ca  &<BR>
pāśaṃś chittvā tathā tasya  % kṛcchraṃ sāṃtapanaṃ caret  // YSS_1.10 //<BR>
kṛmibhir vraṇasaṃbhūtair  $ makṣikādyupaghātitaḥ  &<BR>
kṛcchrābdaṃ samprakurvīta  % parāko mohasaṃgamāt  // YSS_1.11 //<BR>
ekaike tu kṛte pāpe  $ prāyaścittaṃ vidur budhāḥ  &<BR>
sarvapātakasampāte  % prāyaścittaṃ na vidyate  // YSS_1.12 //<BR>
sarvapātakasampāte  $ kapālagrahaṇaṃ smṛtam  &<BR>
tat kāpālikam asyāgraṃ  % prāyaścittaṃ manīṣibhiḥ  // YSS_1.13 //<BR>
kāpālikānnabhoktṝṇāṃ  $ tannārīgāmināṃ tathā  &<BR>
jñānāt kṛcchrābdam uddiṣṭam  % ajñānād aindavadvayam  // YSS_1.14 //<BR>
surāmadyapāne kṛte  $ gomāṃsabhakṣaṇe 'pi vā  &<BR>
taptakṛcchraparikliṣṭo  % mauñjīhomena śudhyati  // YSS_1.15 //<BR>
prāyaścitte 'vyavasite  $ kartā yadi vipadyate  &<BR>
śuddhas tad ahar evāsāv  % ihaloke paratra ca  // YSS_1.16 //<BR>
yāvad eko 'pṛthagdravyaḥ  $ prāyaścittaṃ niṣevate  &<BR>
apraśastās tu taṃ spṛṣṭvā  % bhaveyuḥ te vigarhitāḥ  // YSS_1.17 //<BR>
asaṃbhojyā apratigrāhyā  $ asaṃpāṭhyā avivāhinaḥ  &<BR>
pūyante tadvrate pūrṇe  % sarve te (')rikthabhāginaḥ  // YSS_1.18 //<BR>
aśītir yasya varṣāṇi  $ bālo vāpy ūnaṣoḍaśaḥ  &<BR>
prāyaścittārdham arhanti  % striyo rogiṇa eva ca  // YSS_1.19 //<BR>
apūrṇaṣoḍaśābdasya  $ caturvarṣādhikasya ca  &<BR>
prāyaścittaṃ cared bhrātā  % pitā vānyo 'pi bāndhavaḥ  // YSS_1.20 //<BR>
ato bālatarasyāsya  $ nāparādho na pātakaṃ  &<BR>
rājadaṇḍo na tasyāsti  % prāyaścittaṃ ca neṣyate  // YSS_1.21 //<BR>
kṛcchraṃ sāṃtapanaṃ kuryād  $ hatvā saṃkīrṇayonijam  &<BR>
sūtaṃ hatvātikṛcchraṃ tu  % kuṇḍagolakam eva ca  // YSS_1.22 //<BR>
striyo hatvāviśeṣeṇa  $ carec cāndrāyaṇavratam  &<BR>
hatvā gāṃ kṣatriyaṃ vaiśyaṃ  % śūdraṃ vāpy anulomajam  // YSS_1.23 //<BR>
eṣāṃ bhuktvā striyo gatvā  $ tathaiva pratigṛhya ca  &<BR>
kṛcchrābdam abdakṛcchraṃ vā  % śuddhyarthaṃ samyag ācaret  // YSS_1.23A //<BR>
anyaprāṇilayaṃ kurvan  $ dadyāc chaktyā ca dakṣiṇām  &<BR>
kṛcchraṃ cāpi caren nityaṃ  % prājāpatyam iti sthitiḥ  // YSS_1.24 //<BR>
mahāpātakakartāraś  $ catvāro 'py aviśeṣataḥ  &<BR>
agniṃ praviśya śudhyanti  % snānād vāpi hayakratau  // YSS_1.25 //<BR>
rahasyakāriṇas tv ete  $ māghamāse tu pauruṣam  &<BR>
japtvāghamarṣaṇaṃ sūktaṃ  % śudhyanty antarjale sthitāḥ  // YSS_1.26 //<BR>
paradāre nare ṣaṇḍe  $ hayājāvipaśuṣv api  &<BR>
āgomaithunam āsevyaḥ  % pāvamānīs tryahaṃ japet  // YSS_1.27 //<BR>
caṇḍālādyāsu nārīṣu  $ goṣu maithunakāriṇaḥ  &<BR>
japtvāghamarṣaṇaṃ pakṣaṃ  % śudhyanti hi payovratāḥ  // YSS_1.28 //<BR>
mātaraṃ gurupatnīṃ ca  $ svasāraṃ duhitāṃ tathā  &<BR>
gatvā tu praviśed agniṃ  % nānyaśuddhir vidhīyate  // YSS_1.29 //<BR>
svasāraṃ ca pitur mātuḥ  $ svasutāṃ mātulasya ca  &<BR>
putrasya bhāryāṃ gatvā tu  % ṣaṇmāsaṃ kṛcchram ācaret  // YSS_1.30 //<BR>
ṣaṭcatasras tathānyāś ca  $ bandhubhyāṃ pitṛmātṛtaḥ  &<BR>
gatvaitāṃś ca sagotrāṃ ca  % parākaṃ kṛcchram ācaret  // YSS_1.31 //<BR>
rajakaś carmakāraś ca  $ naṭo buruḍa eva ca  &<BR>
kaivartaś caiva śailūṣo  % mallaś cāntyāvasāyinaḥ  // YSS_1.32 //<BR>
eṣāṃ bhuktvā ca pītvā ca  $ rahas saṃkamya vā sakṛt  &<BR>
āsye ca maithunaṃ kṛtvā  % taptakṛcchraṃ samācaret  // YSS_1.32A //<BR>
caṇḍālamuṣṭikāś caiva  $ tathā saṃkīrṇayonijāḥ  // YSS_1.32 B //<BR>
eṣāṃ bhuktvā striyo gatvā  $ tathaiva pratigṛhya ca  &<BR>
jñānāt kṛcchrābdam uddiṣṭam  % ajñānād aindavaṃ smṛtaṃ  // YSS_1.33 //<BR>
kulācārasmṛto yeṣāṃ  $ surāpānaṃ tu yoṣitāṃ  &<BR>
patitakṣetrasaṃbhūtāḥ  % te 'kulācārikāḥ smṛtāḥ  // YSS_1.34 //<BR>
caturṇām api varṇānāṃ  $ bāhyā brāhmaṇamāninaḥ  &<BR>
pāraṃparyeṇa saṃkīrṇā  % varjanīyāḥ prayatnataḥ  // YSS_1.35 //<BR>
ārūḍhapatitāj jāto  $ brāhmaṇyāṃ śūdrataś ca yaḥ  &<BR>
caṇḍālau tāv ubhau jñeyau  % sagotrād yaś ca jāyate  // YSS_1.36 //<BR>
jārajātaḥ savarṇāyāṃ  $ kuṇḍo jīvati bhartari  &<BR>
mṛte golakanāmā tu  % jātihīnau tathāiva tau  // YSS_1.37 //<BR>
asavarṇāsu nārīṣu  $ dvijair utpāditāś ca ye  &<BR>
parapatnīṣu sarvāsu  % kuṇḍāḥ te golakāḥ smṛtāḥ  // YSS_1.37A //<BR>
mātṛvarṇā na te proktāḥ  $ pitṛvarṇā na te smṛtāḥ  &<BR>
avivāhyāḥ sutāś caiva  % bandhubhiḥ pitṛmātṛtaḥ  // YSS_1.38 //<BR>
mātṛsvatantrair nṛpasaṃgataiś ca  $ bālādivṛddhair nṛpapīḍitaiś ca  &<BR>
bhāṣā pravṛttā na khalu pramāṇam  % na hy uttaraṃ naiva kṛtaṃ kṛtās te  // YSS_1.39 //<BR>
aśvasya hantā puruṣasya hantā  $ chettā tarūṇāṃ ghaṭasevitānāṃ  &<BR>
parasya dāreṣu ca ye prasaktāḥ  % te śastravaddhyā na vihīnadaṇḍyāḥ  // YSS_1.40 //<BR>
yo duṣṭabhāvena parasya hantā  $ hinasti bhāryāṃ sasutaṃ kalatram  &<BR>
kṣetraṃ tathā dhānyadhanaṃ śarīram  % taṃ ghātayet mudgarapātaghātaiḥ  // YSS_1.41 //<BR>
kartānumantā 'py upadeśadātā  $ protsāhakas saṃpratighātakaś ca  &<BR>
mantrī sahāyas sahavāsyavadhyaḥ  % śaṅkāviśuddhiḥ puruṣeṇa kāryā  // YSS_1.42 //<BR>
yo yasya bhaktāśrayadāsasaktaḥ  $ doṣe kṛte tena nareṇa kartā  &<BR>
tad arpite bhoktari nānuśeyaṃ  % bhaktapradātā pratimucyate tu  // YSS_1.43 //<BR>
pare 'pare lobhahatās tatas tu  $ parāvaraś caiva pare 'pare ca  // YSS_1.44 //<BR>
yajñe vivāhe ca tathotsaveṣu  $ samānapuṃsā 'py asamānapuṃsā  &<BR>
parābdikām pākavidhau pravṛttiṃ  % naiteṣu bhaktapradadoṣam āhuḥ  // YSS_1.45 //<BR>
śastrapradātā viṣavahnido 'pi  $ māsaṃ samāpnoti parāya dattvā  &<BR>
dharmārthakāmapratipattihetor  % yadi pravṛttau na paropatāpe  // YSS_1.46 //<BR>
yo vāhanaṃ kartari vāraṇaṃ vā hy  $ ādāya gacchaty aviśiṣṭabuddhiḥ  &<BR>
tatrāpi doṣaṃ na vadanti tajjñāḥ  % tatraiva śuddhaś ca tathaiva daṇḍyaḥ  // YSS_1.47 //<BR>
bhāryā sutā gotraruhā snuṣā vā  $ bhrātā suto dāsabhṛto jano vā  &<BR>
yo doṣaduṣṭas sa nṛpeṇa śāsyo  % nakārakas tu prabhur eṣa dharmaḥ  // YSS_1.48 //<BR>
dravyapradānena samāsamena  $ karmaprayogena tathā yudhena  &<BR>
yo vartate yasya narasya citte  % jñeyas sahāyas tu sukhāsukheṣu  // YSS_1.49 //<BR>
mahāmṛgaṃ pakṣimṛgaṃ paśuṃ vā  $ samānajātīyam athetaraṃ vā  &<BR>
acodito hanti narastriyaṃ vā  % svāmīyagaus tasya na khaṇḍanīyaḥ  // YSS_1.50 //<BR>
yad yaddhi jātir dvijavargajātyā  $ yāgādikam pāpakṛto na daṇḍyāḥ  &<BR>
grahapradāneṣu niruddhabaddhāḥ  % sarpā na hiṃsanti parair abhītāḥ  // YSS_1.51 //<BR>
taṃ dāpayitvā dhanine nṛpeṇa  $ tatsvāminaḥ prāṇidhanair vimucyaḥ  // YSS_1.52 //<BR>
dharmārthavādeṣu gavādayo hi  $ svecchāpramādād yadi te mriyante  &<BR>
tatrāpi doṣañ ca paśupramāṇaṃ  % nācakṣate dharmavidas tathaiva  // YSS_1.53 //<BR>
āraṇyakā ye yadi daṃṣṭriṇas tu  $ gāvo mriyante yadi tā adagdhāḥ  &<BR>
pāpān niroddhuṃ na ca pāśadātuḥ  % dhārāsvahastaṃ pravadanti pāpaṃ  // YSS_1.54 //<BR>
eko hato yo bahubhiḥ sametaiḥ  $ na jñāyate kasya mṛtopaghātaiḥ  &<BR>
divyena teṣām upalabhya hantā  % nivartanīyo nṛpasaṃniyuktaiḥ  // YSS_1.55 //<BR>
saṃtyaktajīvo mriyate kadācid  $ niṣpāpakaḥ pātakaśuddhikāryāt  // YSS_1.55A //<BR>
tarkapramāṇaiḥ pratitarkayitvā  $ kecid vadanty evam idaṃ pramānam  &<BR>
nityāntajīvo mriyate kadācid  % vedaiś ca pṛṣṭair ṛṣibhiś ca gītaṃ  // YSS_1.56 //<BR>
cāndrāyaṇādīni hi pāvanāni  $ pāpā yad icchanti hitāya kartum  &<BR>
saṃsargam icchanti phalaṃ tathā syāt  % jñānapradīpena tamo 'ndhakāre  // YSS_1.57 //<BR>
<BR>
<BR>
prāyaścittīyatāṃ prāpya  $ ye narās tv akṛtavratāḥ  &<BR>
teṣāṃ daṇḍaṃ vratañ cāpi  % kramaśaś coditaṃ śṛṇu  // YSS_2.1 //<BR>
svayam eva tu yaḥ pāpaṃ  $ nivedya vratam ācaret  &<BR>
tasmin damo na prayojyo  % vrataṃ daṇḍaś ca gṛhyate  // YSS_2.2 //<BR>
na pātake 'rtthadaṇḍo 'sti  $ tulyadoṣe vidaṇḍanam  &<BR>
tatra vratam akurvāṇaṃ  % sahasraṃ dāpayed damaṃ  // YSS_2.3 //<BR>
upapātakayukto yo  $ mānavo nācared vrataṃ  &<BR>
sadāpy asāhasaṃ pūrvaṃ  % prāyaścittaṃ viśodhanaṃ  // YSS_2.4 //<BR>
cāṣamaṇḍūkamārjāra-  $ godholūkāṃś ca vāyasān  &<BR>
hatvā śatam avāpnoti  % vipro nakulam eva hi  // YSS_2.5 //<BR>
mayūrahaṃsabhāsāñ ca  $ tathā śyenaṃś ca kukkuṭaṃ  &<BR>
triṃśat paṇam avāpnoti  % tathaiva vanabarhiṇaṃ  // YSS_2.6 //<BR>
vipram agniparityaktaṃ  $ saṃdhyopāsanavarjitaṃ  &<BR>
śūdrapreṣyakarañ caiva  % rājā rāṣṭrāt pravāsayet  // YSS_2.7 //<BR>
utsṛṣṭāgnis tu yo vipras  $ tv asnāto 'mantrato 'pi vā  &<BR>
upasthānārcano sūryaṃ  % sandhyāṃ nopāsate dvijaḥ  // YSS_2.8 //<BR>
akartā nityayajñānāṃ  $ bhuñjāno vṛṣalāśanaṃ  &<BR>
jīvamāno 'pi vā śastraiḥ  % pratyahaṃ paṇam āpnuyāt  // YSS_2.9 //<BR>
śūdrāsu śuklasektāraṃ  $ vṛṣalāyāṃ ca vāñchakaṃ  &<BR>
vipraṃ sarvasvam ādāya  % lalāṭe bhagam aṅkayet  // YSS_2.10 //<BR>
bhagacihnaṃ madyacihnaṃ  $ surācihnaṃ lalāṭake  &<BR>
veśyāsu śuklasektāraṃ  % sarvam ādāya bhūmipaḥ  // YSS_2.11 //<BR>
apasnāto divāsnātaḥ  $ parānnam api vātmanaḥ  &<BR>
bhoktā naṣṭakriyas tasya  % rājñaḥ svārtthaṃ pracakṣate  // YSS_2.12 //<BR>
viprasyoktaparityaktaṃ  $ vṛṣalāśanasevinaḥ  &<BR>
pratyabdaṃ sarvam ādāya  % vedavidbhyo nivedayet  // YSS_2.13 //<BR>
parītaṃ vottaraṃ vāsaḥ  $ adharmadaṇḍasāhasaṃ  &<BR>
striyam eva prakurvāṇaṃ  % dviguṇaṃ dāpayed damaṃ  // YSS_2.14 //<BR>
bālāndharogivṛddhānāṃ  $ na tu daṇḍo vidhīyate  &<BR>
visṛjya tu naro mūtraṃ  % rathyādau doṣam āpnuyāt  // YSS_2.15 //<BR>
tathā purīṣam uddiṣṭaṃ  $ chardiś ca na bhavet pathi  &<BR>
dviguṇaṃ daṇḍam āpnoti  % mūtraṃ sthitvā samutsṛjet  // YSS_2.16 //<BR>
māhendrīṃ vāruṇīñ cāpi  $ diśaṃ vīkṣya tu mūtrayan  &<BR>
purīṣaṃś ca tathā muñcan  % daṇḍaṃ dviguṇam āvahet  // YSS_2.17 //<BR>
stenaḥ piśunavaktā ca  $ sāhasī vṛṣalīpatiḥ  &<BR>
tyaktāvāritā vijñeyāḥ  % pañcaite grāmakaṇṭakāḥ  // YSS_2.18 //<BR>
visṛṣṭvānuparīkṣyaitān  $ rājā rāṣṭreṣu kaṇṭakān  &<BR>
anutsṛṣṭā hi lokasya  % tv anṛtaṃ kurvate tamaḥ  // YSS_2.19 //<BR>
viṣṭādipūrṇasaṃkṣiptaṃ  $ raktamālyavibhūṣitaṃ  &<BR>
poṣitaṃ stenakāryeṇa  % stenaṃ rājā nihanyate  // YSS_2.20 //<BR>
śvapadādi mukhe nyasya  $ pariyāpya kharājinaṃ  &<BR>
piśunaṃ kharam āropya  % hṛtavittaṃ vivāsayet  // YSS_2.21 //<BR>
bhittvā gṛhāṃs tu hṛtvā svaṃ  $ kṛtvopaskaram eva ca  &<BR>
rājā sāhasikaṃ rāṣṭrāc  % caṇḍāḷotsṛṣṭam utsṛjet  // YSS_2.22 //<BR>
vratabhaṅgaṃ surābhāṇḍaṃ  $ dvayaṃ saṃbadhyate tataḥ  &<BR>
hṛdayaṃ viṣṭhayā liptaṃ  % vṛṣalīpatim utsṛjet  // YSS_2.23 //<BR>
bhasmanāpi ca liptāṅgaṃ  $ śavakeśāsthidhūpitaṃ  &<BR>
tyaktāgniṃ sarvam ādāya  % rājā rāṣṭrāt pravāsayet  // YSS_2.24 //<BR>
śavakeśair vījyamānaṃ  $ tanmālābaddhaśekharaṃ  &<BR>
digvāsaṃ gamayed rājā  % naraṃ samayalaṅghinaṃ  // YSS_2.25 //<BR>
śūdrāsūtpāditāpatyaṃ  $ rājasaṃ brāhmaṇādhamaṃ  &<BR>
grāmād bahiḥ prakurvīta  % naraṃ saṃsargapātakaṃ  // YSS_2.26 //<BR>
tasyāṃ tu śuklasektāraṃ  $ miśritya saha sādhubhiḥ  &<BR>
bhojayet tulyapaṅktau tu  % prāpnuyāt prathamaṃ damaṃ  // YSS_2.27 //<BR>
vittaṃ dattaṃ tathāmārgād  $ adhītañ ca dvijādibhiḥ  &<BR>
jāyate viphalaṃ sarvaṃ  % bhāṣaṇāt piśunair naraiḥ  // YSS_2.28 //<BR>
devabrahmasvayonyas tu  $ chidradātā vilaṃbhane  &<BR>
dehabhedam avāpnoti  % vipro hṛtvākhilaṃ dhanaṃ  // YSS_2.29 //<BR>
chidrapradātā stenānāṃ  $ stena eva sa ucyate  &<BR>
tasya hṛtvā tu sarvasvaṃ  % śvapadaṃ tu mukhe 'ṅkayet  // YSS_2.30 //<BR>
naktaṃ rātrau tu janitā  $ liṅgāj jānāti mānavaḥ  &<BR>
tathā vai śūnyavaktāraṃ  % jñātvā liṅgaiḥ pravāsayet  // YSS_2.31 //<BR>
asatyavādinaṃ vāde  $ daṇḍitvā sākṣiṇaṃ nṛpaḥ  &<BR>
yaś chadati hi pāpānāṃ  % viṃśatiṃ vratam ādiśet  // YSS_2.32 //<BR>
vratacāryaś caran bhikṣām  $ aniṣṭvā ca hutāśanaṃ  &<BR>
bhuñjānaḥ prāpnuyāt grāsaṃ  % kāle kāle tv anāturaḥ  // YSS_2.33 //<BR>
ācāryasya pitur bhrātuḥ  $ śvaśurasya nṛpasya ca  &<BR>
pratyutthānaṃ naro 'kurvans  % trīn paṇān dāpyate damaṃ  // YSS_2.34 //<BR>
āsane tu samāsīna  $ uttame 'sminn avasthite  &<BR>
śūdraṣ ṣaṭpadam āpnoti  % gacchatāprasthitena tu  // YSS_2.35 //<BR>
unmānañ ca tathāmānaṃ  $ variṣṭhalaghu vāgṛte  &<BR>
dṛṣyate yasya tasya svaṃ  % rājña ity eva kalpayet  // YSS_2.36 //<BR>
miśritaṃ tilatailena  $ vikrītaṃ ghṛtakākhyayā  &<BR>
vaṇik caturguṇaṃ dāpyaṃ  % tailaṃ vā miśritaṃ ghṛtaiḥ  // YSS_2.37 //<BR>
marīcaṃ khaṇḍapāṣāṇaiḥ  $ lavaṇañ ca tathā mṛdā  &<BR>
hiṅguñ ca vṛkṣaniryāsaiḥ  % tathā dāpyaś caturguṇaṃ  // YSS_2.38 //<BR>
dhānyaṃ pulākapāṣāṇaiḥ  $ khalu miśritya vā punaḥ  &<BR>
vikretā tatsamaṃ dāpyo  % dadyāt tasyāpi miśritaṃ  // YSS_2.39 //<BR>
tulyair atulyair vā dravyaiḥ  $ miśrīkṛtya tato nṛṇāṃ  &<BR>
damaś caturguṇaḥ proktas  % tena nityaṃ samācaret  // YSS_2.40 //<BR>
pretasammārjanaṃ malaṃ  $ kapālaṃ tuṣam eva ca  &<BR>
pathi grāmasya vikṣeptā  % dāpyaḥ ..... paṇaṃ  // YSS_2.41 //<BR>
[five akṣaras indiscernible]<BR>
ucchiṣṭasalilasrāvaṃ  $ gṛhī yaḥ parimuñcati  &<BR>
dviguṇaṃ daṇḍam āpnoti  % moktā rūpye ca daṇḍyate  // YSS_2.42 //<BR>
hatvā kakaraṃ divā tu  $ tripaṇaṃ brāhmaṇo bhavet  &<BR>
śaśaṃ kūrmañ ca godhāñ ca  % meṣaṃ hatvā ca ṣoḍaśa  // YSS_2.43 //<BR>
kṣīraṃ kṣīravikārañ ca  $ lavaṇaṃ tailam eva ca  &<BR>
lākṣāñ ca vikrayaṃ kurvan  % vipraḥ prāpnoti madhyamaṃ  // YSS_2.44 //<BR>
apūpam annaṃ māṃsañ ca  $ somam asthi tathā madhu  &<BR>
tvacañ ca vikrayaṃ kurvan  % prāpnuyān madhyamaṃ damaṃ  // YSS_2.45 //<BR>
janakañ janakādhyakṣo  $ nikarṣan viṣamopame  &<BR>
damaṃ paṇam avāpnoti  % bhoktā ca viṣamopame  // YSS_2.46 //<BR>
vipram utpāditāpatyaṃ  $ vṛṣalyāṃ yo vahed ataḥ  &<BR>
sahasraṃ damam āpnoti  % prasūtiḥ prathamaṃ bhavet  // YSS_2.47 //<BR>
bhuñjāno yasya pakvānnaṃ  $ vipras tu vṛṣalīpateḥ  &<BR>
paṇañ caturdaśāpnoti  % dviguṇaṃ tasya sūtake  // YSS_2.48 //<BR>
śrāddhaṃ tu tadgṛhe bhuktvā  $ paṇan tāvad avāpnuyāt  &<BR>
sāhasaṃ pūrvam āpnoti  % viśeṣāc cānimittataḥ  // YSS_2.49 //<BR>
anvaṣṭakām aṣṭakāṃ vā  $ bhuñjāno vṛṣalīpateḥ  &<BR>
paṇāñ caturdaśāpnoti  % tathā bhoktā ca māsikaṃ  // YSS_2.50 //<BR>
kramam apy aṣṭakādeśāt  $ gṛhṇāno vṛṣalālayāt  &<BR>
ṣaṇṇavatyarddham āpnoti  % bhuktvā pūrvaṃ tu tadgṛhe  // YSS_2.51 //<BR>
madyādīnāṃ tv abhakṣyāṇāṃ  $ vipraḥ prāpnoti ṣoḍaśa  &<BR>
dviguṇaṃ pratipīḍānāṃ  % matsyānāṃ āpnuyāc chataṃ  // YSS_2.52 //<BR>
evaṃ dviguṇatāṃ dadyāt  $ doṣeṣv eteṣu somapāḥ  &<BR>
kharāśvasūkarādīnaṃ  % bhakṣaṇe patitaḥ smṛtaḥ  // YSS_2.53 //<BR>
dārvasthiśṛṅgapāṣāṇair  $ yas tu bhāryābhṛtiṃ dvijaḥ  &<BR>
sahasraṃ damam āpnoti  % kurvāṇo vapanaṃ yadi  // YSS_2.54 //<BR>
aṅgeṣu vyaktadeśeṣu  $ yo jāyāṃ karajair vraṇaṃ  &<BR>
kartā kārayitā svāṅgair  % dāpyaḥ syāt prathamaṃ damaṃ  // YSS_2.55 //<BR>
yoṣitmukhaṃ tu bhuñjāno  $ pītvā vāpidadaṃ dvijaḥ  &<BR>
tathā bhojayitā svaṃ vā  % dāpyaḥ syāt pūrvasāhasaṃ  // YSS_2.56 //<BR>
atyarthaṃ vedayaṃś caiva  $ brāhmaṇaḥ patito bhavet  &<BR>
striyaṃ tathāśvavad gacchamś  % cuṃbayan guhyam eva vā  // YSS_2.57 //<BR>
prayatnāc chuklam utsṛjya  $ vipraḥ pañcāśad āpnuyāt  &<BR>
maithunaṃ goṣu gatvā tu  % tathā dāpyo bhavec chataṃ  // YSS_2.58 //<BR>
gacchaṃs tathājayonau tu  $ prāpyate pūrvasāhasaṃ  &<BR>
madhyamaṃ daṇḍam āpnoti  % vrajan māhiṣayoniṣu  // YSS_2.59 //<BR>
sahasraṃ damam āpnoti  $ yonyāṃ goṣu naro vrajet  &<BR>
evam eva dviguṇitā  % bhavanti vratacāriṣu  // YSS_2.60 //<BR>
pathi śrāntāya tulyāya  $ panthā deyo 'thavāśramaṃ  &<BR>
yamadātur bhaven meṣo  % 'deśadātāpratiśrayaḥ  // YSS_2.61 //<BR>
śūdrāṃ tu sevamānād dhi  $ vipraḥ śūdrāvaraḥ smṛtaḥ  &<BR>
gatopagamanād eva  % śūdrāyāṃ patito bhavet  // YSS_2.62 //<BR>
gamanād eva śūdrāyāṃ tv  $ apatyaṃ tanmayo dvijaḥ  &<BR>
mātā tu tasya śūdrasya  % pātityaṃ tu pracakṣate  // YSS_2.63 //<BR>
tasmāc chūdras tu yajñārthaṃ  $ gṛhyārtham api vā dvijaḥ  &<BR>
śuklasektari kṛṣṇāyāṃ  % vipro 'gnihā pratīkṣate  // YSS_2.64 //<BR>
dṛṣṭvāpatyaṃ tu śūdrāyāṃ  $ prayānti tv āpadaṃ mahat  &<BR>
viśo vittaṃ nayād ..  % svayaṃ vā na dvijo yadi  // YSS_2.65 //<BR>
[two akṣaras indiscernible]<BR>
śūnām api aśuddhānām  $ ajadantaṃ suśobhanaṃ  &<BR>
śūdrāgāmī dvijaḥ paśyet  % pitṝṇāṃ taṃ parīkṣyati  // YSS_2.66 //<BR>
tasmād avaśyaṃ śrāddheṣu  $ vipraṃ tu vṛṣalīpatiṃ  &<BR>
śunaś cāpi tiraskṛtya  % brāhmaṇān āśayed dvijaḥ  // YSS_2.67 //<BR>
vṛṣaḷīpatinā spṛṣṭam  $ īkṣitaṃ bhuktamiśritaṃ  &<BR>
sarvam annam abhojyaṃ syāt  % siddham annam idaṃ punaḥ  // YSS_2.68 //<BR>
apāṅktyānāṃ tv akalyāṇāṃ  $ paṅktau tulyo 'pi ca dvijaḥ  &<BR>
sasyaṃ vṛddhaṃ samādadyāt  % paṅkeṣu vṛṣalīpatiḥ  // YSS_2.69 //<BR>
janakaṃ śuḷbasaṃspṛṣṭaṃ  $ rajatena tathaiva ca  &<BR>
śakyaṃ śodhayituṃ prājñaiḥ  % śrāddhe spṛṣṭaṃ vinaśyati  // YSS_2.70 //<BR>
vipraḥ kṣatriyayā spṛṣṭas  $ tathaivaṃ vaiśyayoṣitā  &<BR>
upāyaiś śuddhim āyāti  % na tu śūdrāṅganāṃ gataḥ  // YSS_2.71 //<BR>
upekṣako yo rājā tu  $ grāme vā vṛṣaḷīpatiṃ  &<BR>
sa rājāsatpratigrāhyaḥ  % svārthabhyo grāma eva tu  // YSS_2.72 //<BR>
kaṇṭakānāṃ tu sarveṣāṃ  $ balabhṛto hi sāhasī  &<BR>
tasmāt sāhasino rājā  % bhraṃśadaṇḍam prakalpayet  // YSS_2.73 //<BR>
svalpasāhasakarttā yaḥ  $ kālād āyakasāhasī  &<BR>
atha bhavaty eva pāpam  % iti saṃcintya daṇḍayet  // YSS_2.74 //<BR>
evaṃ pañca viśād rājā  $ kaṇṭakānāṃ samuddharet  &<BR>
dharmam arthaṃ tathāyuṣyaṃ  % yaśo rāṣṭraṃ ca varddhate  // YSS_2.75 //<BR>
kaṇṭakānāṃ tu kathitaṃ  $ nyāyena prathamena yaḥ  &<BR>
caturvidhā kriyā proktā  % saṃsidhyati ca mārgataḥ  // YSS_2.76 //<BR>
kulādayo vivādasya  $ śravaṇe 'dhikṛtāgamāt  &<BR>
koṇe 'py adhigatā śāstrair  % brāhmaṇena vipaścitā  // YSS_2.77 //<BR>
<BR>
<BR>
<BR>
<BR>
</body></html>
