<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title> Brhadyamasmrti (182 verses) </title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Brhadyamasmrti<BR>
Based on the edition by V.G. Apte: Smṛtīnāṃ Samuccayaḥ, Pune 1905 (2nd ed. 1929), pp. 99-107.<BR>
(Ānandāśramasaṃskṛtagranthāvaliḥ / Anandasrama Sanskrit Series, 48) <BR>
<BR>
This is another version of the Yamasmṛti, termed Bṛhadyamasmṛti in the editions (but not in mss.),<BR>
containing 182 verses in 5 adhyāyas.<BR>
<BR>
<BR>
<BR>
<BR>
Input and proof-reading by Juergen Neuss, Freie Universität Berlin.<BR>
<BR>
<BR>
<BR>
TEXT WITH PADA MARKERS<BR>
<BR>
<BR>
STRUCTURE OF REFERENCES:<BR>
YS182v_n.nn = Yamasmṛti, 182-verse version_adhyāya.verse<BR>
<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>
<BR>
PADA MARKERS<BR>
<BR>
For a four-pada verse:<BR>
........  $ ........  &<BR>
........  % ........  //<BR>
<BR>
For a six-pada verse:<BR>
........  $ ........  &<BR>
........  % ........  \<BR>
........  # ........  //<BR>
<BR>

<BR>


<BR>
<BR>
<BR>
adhyāya 1<BR>
<BR>
athāto yamadharmasya  $ prāyaścittaṃ vyākhyāsyāmaḥ  &<BR>
caturṇām api varṇānāṃ  % prāyaścittaṃ prakalpayet  // YS182v_1.1 //<BR>
brāhmaṇas tu śunā daṣṭo  $ jambūkena vṛkeṇa vā  &<BR>
udite grahanakṣatre  % dṛṣṭvā sadyaḥ śucir bhavet  // YS182v_1.2 //<BR>
jalāgnibandhanabhraṣṭāḥ  $ pravrajyānāśakacyutāḥ  &<BR>
viṣaprapannagātrāś ca  % śastrāghātahatāś ca ye  // YS182v_1.3 //<BR>
navaite pratyavasitāḥ  $ sarvadharmabahiṣkṛtāḥ  &<BR>
cāndrāyaṇena śudhyanti  % taptakṛcchradvayena ca  // YS182v_1.4 //<BR>
ubhayāvasitāḥ pāpā  $ ye śāmaśabalācyutāḥ  &<BR>
indudvayena śudhyanti  % dattvā dhenuṃ tathā vṛṣam  // YS182v_1.5 //<BR>
gobrāhmaṇahataṃ dagdhaṃ  $ mṛtam udbandhanena tu  &<BR>
pāśaṃ chittvā tatas tasya  % taptakṛcchradvayaṃ caret  // YS182v_1.6 //<BR>
kṛmibhir brahmasaṃyuktaṃ  $ makṣikaiś copaghātitam  &<BR>
kṛcchrārdhaṃ saṃprakurvīta  % śaktyā dadyāt tu dakṣiṇām  // YS182v_1.7 //<BR>
cāṇḍālabhāṇḍasaṃspṛṣṭaṃ  $ pītvā bhūmigataṃ jalam  &<BR>
gomūtrayāvakāhāraḥ  % ṣaḍrātreṇa viśudhyati  // YS182v_1.8 //<BR>
cāṇḍālaghaṭabhāṇḍasthaṃ  $ yas toyaṃ pibati dvijaḥ  &<BR>
tatkṣanāt kṣipate yas tu  % prājāpatyena śudhyati  // YS182v_1.9 //<BR>
yadi na kṣipate toyaṃ  $ śarīre yasya jīryati  &<BR>
prājāpatyaṃ na dātavyaṃ  % kṛcchraṃ sāṃtapanādikam  // YS182v_1.10 //<BR>
caret sāṃtapanaṃ vipraḥ  $ prājāpatyaṃ tu kṣattriyaḥ  &<BR>
tadardhaṃ tu cared vaiśyaḥ  % pādaṃ śūdrasya dāpayet  // YS182v_1.11 //<BR>
cāṇḍālānnaṃ bhakṣayitvā  $ tadvat salilam eva ca  &<BR>
māsaṃ kṛcchraṃ cared vipraś  % cāndrāyaṇam athāpi vā  // YS182v_1.12 //<BR>
gomūtraṃ gomayaṃ kṣīraṃ  $ dadhi sarpiḥ kuśodakam  &<BR>
ekarātropavāsaś ca  % kṛcchraṃ sāṃtapanaṃ smṛtam  // YS182v_1.13 //<BR>
cāṇḍālamūrtikā ye ca  $ ye ca saṃkīrṇayonayaḥ  &<BR>
teṣāṃ dattvā ca bhuktvā ca  % taptakṛcchraṃ samācaret  // YS182v_1.14 //<BR>
cāṇḍālikāsu nārīṣu  $ dvijo maithunakārakaḥ  &<BR>
kṛtvā 'ghamarṣaṇaṃ pakṣaṃ  % śudhyate ca payovratāt  // YS182v_1.15 //<BR>
<BR>
iti śrīyāmye dharmaśāstre prathamo dhyāyaḥ ||<BR>
<BR>
<BR>
adhyāya 2<BR>
<BR>
naṭāṃ [ṭīṃ] śailūṣikāṃ caiva  $ rajakīṃ veṇujīvinīm  &<BR>
gatvā cāndrāyaṇaṃ kuryāt  % tathā carmopajīvinīm  // YS182v_2.1 //<BR>
kāpālikānnabhoktṝṇāṃ  $ tanayāgāmināṃ tathā  &<BR>
ajñānāt kṛcchram uddiṣṭaṃ  % jñātvā caiva vratadvayam  // YS182v_2.2 //<BR>
surāyāḥ saṃprapānena  $ gomāṃsabhakṣaṇe kṛte  &<BR>
taptakṛcchraṃ cared vipro  % mauñjīhomena śudhyati  // YS182v_2.3 //<BR>
gokṣattriyaṃ tathā vaiśyaṃ  $ śūdraṃ cāpy anulomajam  &<BR>
jñātvā viśeṣeṇa tataś  % carec cāndrāyaṇaṃ vratam  // YS182v_2.4 //<BR>
kukkuṭāṇḍakamātraṃ tu  $ grāsaṃ ca parikalpayet  &<BR>
anyathābhāvadoṣeṇa  % navame 'ti ca śudhyahni  // YS182v_2.5 //<BR>
ekaikaṃ vardhayed grāsaṃ  $ śukle kṛṣṇe ca hrāsayet  &<BR>
amāyāṃ tu na bhuñjīta  % eṣa cāndrāyaṇo vidhiḥ  // YS182v_2.6 //<BR>
prāyaścittam upakramya  $ kartā yadi vipadyate  &<BR>
pūtas tad ahared vāpi  % iha loke paratra ca  // YS182v_2.7 //<BR>
yāvad ekaḥ pṛthag bhāvyaḥ  $ prāyaścittaṃ na sevate  &<BR>
apraśastā na te spṛśyās  % te sarve 'pi vigarhitāḥ  // YS182v_2.8 //<BR>
abhojyāś cāpratigrāhyā  $ asaṃpaṅktyāvivāhikāḥ  &<BR>
pūyante tu vrate cīrṇe  % sarve te rikthabhāginaḥ  // YS182v_2.9 //<BR>
<BR>
iti śrīyāmye dharmaśāstre dvitīyo 'dhyāyaḥ ||<BR>
<BR>
<BR>
adhyāya 3<BR>
<BR>
ūnaikādaśavarṣasya  $ pañcavarṣāt parasya ca  &<BR>
prāyaścittaṃ cared bhrāta  % pitā vā 'nyo 'pi bāndhavaḥ  // YS182v_3.1 //<BR>
ato bālatarasyāpi  $ nāparādho na pātakam  &<BR>
rājadaṇḍo na tasyāsti  % prāyaścittaṃ na vidyate  // YS182v_3.2 //<BR>
aśītyadhikavarṣāṇi  $ bālo vā 'py ūnaṣoḍaśaḥ  &<BR>
prāyaścittārdham arhanti  % striyo vyādhita eva ca  // YS182v_3.3 //<BR>
pitṛvyabhrātṛbhāryāṃ ca  $ bhaginīṃ mātur eva ca  &<BR>
śvaśrūṃ pitṛṣvasāraṃ ca  % taptakṛcchraṃ samācaret  // YS182v_3.4 //<BR>
rājñīm ācāryaśiṣyāṃ vā  $ upādhyāyasya yoṣitaḥ  &<BR>
etā gatvā striyo mohāt  % ṣaṇmāsaṃ kṛcchram ācaret  // YS182v_3.5 //<BR>
dvau māsau bhakṣya bhojyaṃ ca  $ dvau māsau yāvakena tu  &<BR>
dvau māsau pañcagavyena  % ṣaṇmāsaṃ kṛcchram ācaret  // YS182v_3.6 //<BR>
mātaraṃ gurupatnīṃ ca  $ svasāraṃ duhitāṃ tathā  &<BR>
gatvā tu praviśed agniṃ  % nānyā śuddhir vidhīyate  // YS182v_3.7 //<BR>
astaṃ gate yadā sūrye  $ cāṇḍālam ṛtumatstriyaḥ  &<BR>
saṃspṛśet tu yadā kaścit  % prāyaścittaṃ kathaṃ bhavet  // YS182v_3.8 //<BR>
jātarūpyaṃ suvarṇaṃ tu  $ divā ''hṛtaṃ ca yaj jalaṃ  &<BR>
tena snātvā ca pītvā ca  % gām ālabhya viśudhyati  // YS182v_3.9 //<BR>
dāsanāpitagopāla-  $ kulamitrārdhasīriṇaḥ  &<BR>
ete śūdrās tu bhojyānnā  % yaś cā ''tmānaṃ nivedayet  // YS182v_3.10 //<BR>
asac chūdreṣu annādyaṃ  $ ye bhuñjanty abudhā dvijāḥ  &<BR>
prāyaścittaṃ tathā prāptaṃ  % carec cāndrāyaṇavratam  // YS182v_3.11 //<BR>
yaḥ karoty ekarātreṇa  $ vṛṣalīsevanaṃ dvijaḥ  &<BR>
tadbhakṣaṇe japen nityaṃ  % tribhir varṣair vyapohati  // YS182v_3.12 //<BR>
vṛṣalīṃ yas tu gṛhṇāti  $ brāhmaṇo madamohitaḥ  &<BR>
sadā sūtakitā tasya  % brahmahatyā dine dine  // YS182v_3.13 //<BR>
vṛṣalīgamanaṃ caiva  $ māsam ekaṃ nirantaram  &<BR>
iha janmani śūdratvaṃ  % punaḥ śvāno bhaviṣyati  // YS182v_3.14 //<BR>
vṛṣalīphenapītasya  $ niḥśvāsopagatasya ca  &<BR>
tasyāṃ caiva prasūtasya  % niṣkṛtir na vidhīyate  // YS182v_3.15 //<BR>
agre māhiṣakaṃ dṛṣṭvā  $ madhye ca vṛṣalīpatim  &<BR>
ante vārdhuṣikaṃ dṛṣṭvā  % nirāśāḥ pitaro gatāḥ  // YS182v_3.16 //<BR>
mahiṣīty ucyate bhāryā  $ sā caiva vyabhicāriṇī  &<BR>
tān doṣān kṣamate yas tu  % sa vai māhiṣakaḥ smṛtaḥ  // YS182v_3.17 //<BR>
pitur gehe tu yā kanyā  $ paśyaty asaṃskṛtā rajaḥ  &<BR>
bhrūṇahatyā pitus tasyāḥ  % kanyā sā vṛṣalī smṛtā  // YS182v_3.18 //<BR>
yas tāṃ vivāhayet kanyāṃ  $ brāhmaṇo madamohitaḥ  &<BR>
asaṃbhaṣyo hy apāṅkteyaḥ  % sa vipro vṛṣalīpatiḥ  // YS182v_3.19 //<BR>
prāpte dvādaśame varṣe  $ kanyāṃ yo na prayacchati  &<BR>
māsi māsi rajas tasyāḥ  % pitā pibati śoṇitam  // YS182v_3.20 //<BR>
aṣṭavarṣā bhaved gaurī  $ navavarṣā ca rohiṇī  &<BR>
daśavarṣā bhavet kanyā  % ata ūrdhvaṃ rajasvalā  // YS182v_3.21 //<BR>
mātā caiva pitā caiva  $ jyeṣṭhabhrātā tathaiva ca  &<BR>
trayas te narakaṃ yānti  % dṛṣṭvā kanyāṃ rajasvalām  // YS182v_3.22 //<BR>
samarghaṃ dhanam utsṛjya  $ maha[hā]rghaṃ yaḥ prayacchati  &<BR>
sa vai vārdhuṣiko jñeyo  % brahmavādiṣu garhitaḥ  // YS182v_3.23 //<BR>
śukrakṣayakarā vandhyā  $ tyājyaiti parikīrtitā  &<BR>
tasyās tu yo bhaved bhartā  % taṃ tu vidyād ajāvikam  // YS182v_3.24 //<BR>
dūrāc chrāntaṃ bhayagrastaṃ  $ brāhmaṇaṃ gṛham āgatam  &<BR>
anarcayitvā yo bhuṅkte  % tat kṣaṇe 'sau vidhīyate  // YS182v_3.25 //<BR>
ajāviko māhiṣaś ca  $ tathā ca vṛṣalīpatiḥ  &<BR>
tṛṇāgreṇāpi saṃspṛṣṭvā  % savāsā jalam āviśet  // YS182v_3.26 //<BR>
yāvad uṣṇaṃ bhaved annaṃ  $ yāvad bhuñjanti vāgyatāḥ  &<BR>
pitaras tāvad aśnanti  % yāvan noktā havirguṇāḥ  // YS182v_3.27 //<BR>
havirguṇā na vaktavyāḥ  $ pitaro yānty atarpitāḥ  &<BR>
pitṛbhis tarpitaiḥ paścād  % vaktavyaṃ śobhanaṃ haviḥ  // YS182v_3.28 //<BR>
yāvato grasate grāsān  $ havyakavyeṣv amantritaḥ  &<BR>
tāvato grasate pretya  % dīptān grāsān ayomayān  // YS182v_3.29 //<BR>
āsaneśv āsanaṃ dadyān  $ na tu haste kadācana  &<BR>
hasteśv āsanadāne ca  % nirāśāḥ pitaro gatāḥ  // YS182v_3.30 //<BR>
āsane pādam ārūḍho  $ vastrasyārdham adhaḥ kṛtam  &<BR>
mukhena dhamitaṃ bhuṅkte  % dvijaś cāndrāyaṇaṃ caret  // YS182v_3.31 //<BR>
aṅgulyāṃ yaḥ pavitrāṇi  $ kṛtvā gandhān samarca[rpa]yet  &<BR>
pitṝṇāṃ nopatiṣṭheta  % rākṣasair vipralupyati  // YS182v_3.32 //<BR>
hasangrāsaṃ ca yo bhuṅkte  $ saśabdaṃ seṅgitaṃ tathā  &<BR>
lehitaṃ vartitaṃ caiva  % ṣaḍ ete paṅktidūṣakāḥ  // YS182v_3.33 //<BR>
śvitrī kuṣṭḥī tathā śūlī  $ kunakhī śyāvadantakaḥ  &<BR>
rogī hīnātiriktāṅgaḥ  % piśuno matsarī tathā  // YS182v_3.34 //<BR>
durbhago hi tathā ṣaṇḍhaḥ  $ pākhaṇḍī vedanindakaḥ  &<BR>
haitukaḥ śūdrayājī ca  % ayājyānāṃ ca yājakaḥ  // YS182v_3.35 //<BR>
nityaṃ pratigrahe lubdho  $ yācako viṣayātmakaḥ  &<BR>
śyāvadanto 'tha vaidyaś ca  % asadālāpakas tathā  // YS182v_3.36 //<BR>
ete śrāddhe ca dāne ca  $ varjanīyāḥ prayatnataḥ  &<BR>
tathā devalakaś caiva  % bhṛtako vedavikrayī  // YS182v_3.37 //<BR>
ete varjyāḥ prayatnena  $ evam eva yamo 'bravīt  &<BR>
nirāśāḥ pitaras tasya  % bhavanti ṛṇabhāginaḥ  // YS182v_3.38 //<BR>
atha cen matra[ntra]vidyukto  $ vaiṣṇavo jñānavān hi saḥ  &<BR>
havyakavye niyoktavya  % iti prāha svayaṃ yamaḥ  // YS182v_3.39 //<BR>
tasmāt sarvaprayatnena  $ śrāddhe yajñe ca karmaṇi  &<BR>
adūṣyaṃ caiva viprendraṃ  % yojanīyaṃ[yettu] prayatnataḥ  // YS182v_3.40 //<BR>
tathaiva mantravidyuktaḥ  $ śārīraiḥ paṅktidūṣanaiḥ  &<BR>
varjitaṃ ca yamaḥ prāha  % paṅktipāvana eva saḥ  // YS182v_3.41 //<BR>
nirmatsaraḥ sadācāraḥ  $ śrotriyo brahmavidyuvā  &<BR>
vidyāvinayasaṃpannaḥ  % pātrabhūto dvijottamaḥ  // YS182v_3.42 //<BR>
vedāntavijjyeṣṭhasāmā  $ alubdho veda tat paraḥ  &<BR>
yojanīyaḥ prayatnena  % daive pitrye ca karmaṇi  \<BR>
yad attaṃ ca hutaṃ tasmai hy  # anantaṃ nātra saṃśayaḥ  // YS182v_3.43 //<BR>
ucchiṣṭocchiṣṭasaṃspṛṣṭaḥ  $ śunā śūdreṇa vā dvijaḥ  &<BR>
upoṣya rajanīm ekāṃ  % pañcagavyena śudhyati  // YS182v_3.44 //<BR>
ucchiṣṭabhājanaṃ yena  $ vipreṇa cānnavarjitam  &<BR>
spṛṣṭaṃ tena pramādāc ca  % prājāpatyaṃ samācaret  // YS182v_3.45 //<BR>
ucchiṣṭocchiṣṭasaṃspṛṣṭo  $ brāhmaṇo brāhmaṇena hi  &<BR>
daśarudrīṃ japet paścād  % gāyatryā śodhanaṃ param  // YS182v_3.46 //<BR>
ucchiṣṭocchiṣṭasaṃspṛṣṭaḥ  $ kṣattriyo vaiśya eva ca  &<BR>
pramādocchiṣṭasaṃspṛṣṭaḥ  % śūdreṇa tu yadā dvijaḥ  // YS182v_3.47 //<BR>
upoṣya rajanīm ekāṃ  $ pañcagavyena śudhyati  &<BR>
śvānakukkuṭamārjārāḥ  % kāko vā spṛśate yadi  // YS182v_3.48 //<BR>
ucchiṣṭaṃ taṃ dvijaṃ yas tu  $ ahorātreṇa śudhyati  &<BR>
pañcagavyena śuddhiḥ syād  % ity āha bhagavān yamaḥ  // YS182v_3.49 //<BR>
rajasvalāṃ spṛśed yas tu  $ trirātraṃ tatra kārayet  &<BR>
upoṣya dvijasaṃskāraṃ  % pañcagavyena śudhyati  // YS182v_3.50 //<BR>
udakyā dṛṣṭipātena  $ śrutaśabdena caiva hi  &<BR>
snānaṃ devārcanaṃ dānaṃ  % havanaṃ ca praṇaśyati  // YS182v_3.51 //<BR>
raktavastrasya vikretā  $ lākṣārajakameva ca  &<BR>
veṇujīvanakaivarta-  % takṣacarmopajīvinaḥ  // YS182v_3.52 //<BR>
eteṣāṃ sparśanāt pāpaṃ  $ tathā caiva tu mohitaḥ  &<BR>
pratigrahāc ca vipro vai  % narakaṃ pratigacchati  // YS182v_3.53 //<BR>
udakyāḥ sparśane caiva  $ brāhmaṇo vai pramādataḥ  &<BR>
ṣaḍrātropoṣitaḥ snātvā  % pañcagavyena śudhyati  // YS182v_3.54 //<BR>
sūtake vartamāne 'pi  $ dāsavargasya kā kriyā  &<BR>
svāmitulyaṃ bhavet tasya  % sūtakaṃ tu praśasyate  // YS182v_3.55 //<BR>
yan na kārayate tat tan  $ nānyaṃ pratyabravīd yamaḥ  &<BR>
vivāhotsavayajñeṣu  % kārye caivam upasthite  // YS182v_3.56 //<BR>
rajaḥ paśyati yā nārī  $ tasya kālasya kā kriyā  &<BR>
vipule ca jale snātvā  % śuklavāsās tv alaṅkṛtā  // YS182v_3.57 //<BR>
āpo hiṣṭḥety ṛgabhiṣiktā  $ ''yaṃ gauriti vā ṛcaḥ[cā]  &<BR>
pūjānte homayet paścād  % ghṛtāhutyā śatāṣṭakaṃ  // YS182v_3.58 //<BR>
gāyatryā vyāhṛtibhiś ca  $ tataḥ karma samācaret  &<BR>
yāvad dvijā na cārcyante  % annadānahiraṇyakaiḥ  // YS182v_3.59 //<BR>
tāvaccīrṇavratasyāpi  $ tat pāpaṃ na praṇaśyati  // YS182v_3.60 //<BR>
yad dehakaṃ kākabalākacillām-  $ edhyena liptaṃ tu bhavet kadācit  &<BR>
śrotre mukhe vā parimastake vā  % jñā[snā]nena lepopahatasya śuddhiḥ  // YS182v_3.61 //<BR>
abhakṣyāṇām apeyānām  $ alehyānāṃ ca bhakṣaṇe  &<BR>
retomūtrapurīṣāṇāṃ  % prāyaścittaṃ kathaṃ bhavet  // YS182v_3.62 //<BR>
padmodumbarabilvānāṃ  $ kuśāśvatthapalāśayoḥ  &<BR>
eteṣām udakaṃ pītvā  % pañcagavyena śudhyati  // YS182v_3.63 //<BR>
strīṇāṃ rajasvalānāṃ ca  $ sparśaś caiva bhaved yadi  &<BR>
caturṇām api varṇanāṃ  % prāyaścittaṃ kathaṃ bhavet  // YS182v_3.64 //<BR>
spṛṣṭvā rajasvalā 'nyonyaṃ  $ sagotrā cānyagotrakā  &<BR>
kāmād akāmato vā 'pi  % trirātrāc cuddhir iṣyate  // YS182v_3.65 //<BR>
spṛṣṭvā rajasvalā 'nyonyaṃ  $ brāhmaṇī kṣattriyā tathā  &<BR>
ardhakṛcchraṃ caret pūrvā  % pādakṛcchraṃ tathottarā  // YS182v_3.66 //<BR>
spṛṣṭvā rajasvalā 'nyonyaṃ  $ brāhmaṇī vaiśyinī tathā  &<BR>
pādahīnaṃ caret pūrvā  % pādam ekaṃ tathottarā  // YS182v_3.67 //<BR>
spṛṣṭvā rajasvalā 'nyonyaṃ  $ brāhmaṇī śūdriṇī tathā  &<BR>
kṛcchreṇa śudhyate śūdrī  % brāhmī dānena śudhyati  // YS182v_3.68 //<BR>
vipraḥ spṛṣṭo niśāyāṃ tū-  $ dakyayā patitena vā  &<BR>
divā ''nītena toyena  % snāpayed agnisaṃnidhau  // YS182v_3.69 //<BR>
divā caivārkasaṃspṛṣṭaṃ  $ rātrau nakṣatradarśanāt  &<BR>
saṃdhyayor ubhayor vā 'pi  % pavitraṃ sarvadā jalam  // YS182v_3.70 //<BR>
<BR>
iti śrīyāmye dharmaśāstre tṛtīyo 'dhyāyaḥ ||<BR>
<BR>
<BR>
adhyāya 4<BR>
<BR>
khātaṃ vāpī tathā kūpa-  $ pāṣāṇe śastraghātite  &<BR>
yaṣṭyā tu ghātite caiva  % mṛtpiṇḍānyeva sādhayet  // YS182v_4.1 //<BR>
govadhe caiva yat pāpaṃ  $ balīvardasya caiva hi  &<BR>
prāyaścittaṃ bhavet tatra  % striyā vā puruṣasya vā  // YS182v_4.2 //<BR>
khāte ca patitā yā gauḥ  $ kūpe vā cāvaṭe 'pi vā  &<BR>
āśā[śai]vālakuḍe[ṇḍe] vā 'pi  % śastraghātena caiva hi  // YS182v_4.3 //<BR>
yaṣṭyā tu patitā yā gaur  $ balīvardo mṛto 'pi vā  &<BR>
vatso vatsataro vā 'pi  % prāyaścittī bhaven naraḥ  // YS182v_4.4 //<BR>
nārī vā 'pi kumāro vā  $ prāyaścittād viśudhyati  &<BR>
pāpī prakhyāpayet pāpaṃ  % dattvā dhenuṃ tathā vṛṣam  // YS182v_4.5 //<BR>
pracchannapāpino ye syuḥ  $ kṛtaghnā duṣṭacāriṇaḥ  &<BR>
narakeṣu ca pacyante  % yāvad ābhūtasaṃplavam  // YS182v_4.6 //<BR>
tasmāc ca pāpinā grāhyaṃ  $ prāyaścittaṃ yathā tathā  &<BR>
pramādāc ca hatā yena  % kapilā vā tathetarā  // YS182v_4.7 //<BR>
yathā brahmavadhe pāpaṃ  $ kapilāyā vadhe tathā  &<BR>
balīvarde 'pi ca tathā  % prāyaścittaṃ samaṃ smṛtam  // YS182v_4.8 //<BR>
rodhane bandhane caiva  $ mṛtpiṇḍanavagomaye  &<BR>
utkṛṣṭenāpi gohantā  % prāyaścittena śudhyati  // YS182v_4.9 //<BR>
muṣṭyā vā nihatā yā gauḥ  $ śakaṭe dhā[vā]ripaṅkayoḥ  &<BR>
govartapatitā gāvaḥ  % śvanadyām uttare 'pi vā  // YS182v_4.10 //<BR>
etat te kathitaṃ sarvaṃ  $ gavāṃ ca [vi]ghātam uttamam  &<BR>
yatra yatra mriyed gauś ca  % prāyaścittaṃ pṛthak pṛthak  // YS182v_4.11 //<BR>
vane ca patitā yā gauḥ  $ pāmaratrāṭa [sa]śaṅktitā  &<BR>
mṛtā caiva yadā sā gauḥ  % prāyaścittī bhavec ca saḥ  // YS182v_4.12 //<BR>
preṣitaḥ puruṣo vā 'pi  $ prāyaścittaṃ ca yat smṛtam  &<BR>
ābdikaṃ caiva śūdrasya  % vaiśyasya dviguṇaṃ bhavet  // YS182v_4.13 //<BR>
triguṇaṃ kṣattriyasyaiva  $ viprasyaiva caturguṇam  &<BR>
goṣṭhe nivasanaṃ kāryaṃ  % goghno 'ham iti vācayet  // YS182v_4.14 //<BR>
kaṣṭena vartamāno 'pi  $ kālenaiva śucir bhavet  &<BR>
gavāṃ madhye vased rātrau  % divā gā vai(?) hy anuvrajet  // YS182v_4.15 //<BR>
na strīṇāṃ vapanaṃ kuryān  $ na ca govrajanaṃ smṛtam  &<BR>
na ca goṣṭhe vased rātrau  % na kuryād vaidikīṃ śrutim  // YS182v_4.16 //<BR>
sarvān keśān samucchritya  $ cchedayed aṅguladvayam  &<BR>
eṣa e[vame]va tu nārīṇāṃ  % śiromuṇḍāpanaṃ smṛtam  // YS182v_4.17 //<BR>
sūtake mṛtake caiva  $ vidhiṃ prabrūhi no yama  &<BR>
jātake vartamāne 'pi  % mṛtakaṃ ca yadā bhavet  // YS182v_4.18 //<BR>
ko vidhiḥ sa vinirdiṣṭaḥ  $ kathayasva yathā tatham  &<BR>
evam ukto hi bhagavān  % yamaḥ prāha yathā tatham  // YS182v_4.19 //<BR>
jātake naiva mṛtakaṃ  $ kṣayaṃ yāti na saṃśayaḥ  &<BR>
pūrvavratam anirdiṣṭaṃ  % mayā ca sūtakaṃ bhavet  // YS182v_4.20 //<BR>
sūtakena na lipyeta  $ iti prāha svayaṃ yamaḥ  &<BR>
sūtakena na lipyeta  % vrataṃ saṃpūrṇatāṃ vrajet  // YS182v_4.21 //<BR>
śrāddhaṃ dānaṃ tapo yajño  $ devatārādhanaṃ tathā  &<BR>
brahmahā ca surāpaś ca  % svarṇasteyī gurudruhaḥ  // YS182v_4.22 //<BR>
saṃsargī pañcamo jñeyas  $ tatsamo nātra saṃśayaḥ  &<BR>
eteṣu dvādaśābdaṃ ca  % prāyaścittaṃ vidhīyate  // YS182v_4.23 //<BR>
tathā pātakināṃ caiva  $ ṣaḍabdaṃ caiva saṃsmṛtam  &<BR>
upapātakināṃ caiva  % tripañcābdaṃ vidhīyate  // YS182v_4.24 //<BR>
prājāpatyais tribhiḥ kṛcchraṃ  $ kṛcchraṃ vai dvādaśābdikam  &<BR>
ekabhaktaṃ tathā naktam  % upavāsam athāpi vā  // YS182v_4.25 //<BR>
etad dinacatuṣkeṇa  $ pādakṛcchraś ca jāyate  &<BR>
tripādakṛcchro vijñeyaḥ  % pāpakśayakaraḥ smṛtaḥ  // YS182v_4.26 //<BR>
dharmaśāstrānusāreṇa  $ prāyaścittaṃ manīṣibhiḥ  &<BR>
dātavyaṃ pāpamuktyarthaṃ  % prāṇināṃ pāpakāriṇām  // YS182v_4.27 //<BR>
anutāpādya[po ya]dā puṃsāṃ[so]  $ bhaved vai pāpinaḥ kila  &<BR>
prāyaścittaṃ tadā deyam  % ity āha bhagavān yamaḥ  // YS182v_4.28 //<BR>
ajñātvā dharmaśāstrāṇi  $ prāyaścittaṃ dadāti yaḥ  &<BR>
prāyaścittī bhavet pūtas  % tat pāpaṃ parṣadaṃ vrajet  // YS182v_4.29 //<BR>
tasmāc chāstrānusāreṇa  $ prāyaścittaṃ vidhīyate  &<BR>
aṣṭaśālyāṃ mṛtā ye ca  % ye ca strīsūtake mṛtāḥ  // YS182v_4.30 //<BR>
draṃṣṭrābhir bhakṣitā ye ca  $ ye ca ātmahano janāḥ  &<BR>
aṣṭaśālyāṃ mṛto vipraḥ  % prāyaścittaṃ tu bandhubhiḥ  // YS182v_4.31 //<BR>
kāryaṃ tu ābdikaṃ caiva  $ tathā strīṇāṃ ca dāpayet  &<BR>
śuddhyarthaṃ nānyathā bhāvyam  % ity āha bhagavān yamaḥ  // YS182v_4.32 //<BR>
durmṛtyumaraṇaṃ prāptā  $ ye 'py adhogatim āgatāḥ  &<BR>
teṣāṃ śuddhyartham evātra  % dvitryabdaṃ hi viśiṣyate  // YS182v_4.33 //<BR>
brāhmaṇakṣattriyaviśāṃ  $ śūdrānāṃ cāntyajātinām  &<BR>
tāratam yena dātavyam  % iti prāha svayaṃ yamaḥ  // YS182v_4.34 //<BR>
patitānāṃ ca viprāṇāṃ  $ tathā strīṇāṃ vigarhitam  &<BR>
kathaṃ śuddhir bhavet tāsāṃ  % teṣāṃ caiva viśeṣataḥ  // YS182v_4.35 //<BR>
vyabhicārād ṛtau śuddhiḥ  $ strīṇāṃ caiva na saṃśayaḥ  &<BR>
garbhe jāte parityāgo  % nānyathā mama bhāṣitam  // YS182v_4.36 //<BR>
duṣṭastrīdarśanenaiva  $ pitaro yānty adhogatim  &<BR>
ghṛtaṃ yonyāṃ kṣiped ghoraṃ  % parapuṃsagatā hi yā  // YS182v_4.37 //<BR>
havanaṃ ca prayatnena  $ gāyatryā cāyutatrayam  &<BR>
brāhmaṇān bhojayet paścāc  % chatam aṣṭottareṇa hi  // YS182v_4.38 //<BR>
vidhavā caiva yā nārī  $ puṃsopagatasevinī  &<BR>
tyājyā sā bandhubhiś caiva  % nānyathā yamabhāṣitam  // YS182v_4.39 //<BR>
patitasya ca viprasya  $ anutāparatasya ca  &<BR>
pāpāc caiva nivṛttasya  % prāyaścittī bhavet tadā  // YS182v_4.40 //<BR>
tāratam yena dātavyaṃ  $ prāyaścittaṃ yathā vidhi  &<BR>
sakāmo hi yadā vipraḥ  % pāpācāraparo bhavet  // YS182v_4.41 //<BR>
dṛṣṭvā[diṣṭyā] nivṛttapāpaughaḥ  $ prāyaścittī tadārhati  &<BR>
tathā kṣattriyavaiśyau vā  % śūdro vā 'pi yathā kramāt  // YS182v_4.42 //<BR>
vidhav āgamane pāpaṃ  $ sakṛc caiva tu yad bhavet  &<BR>
asakṛc ca yadā jñātvā  % prāyaścittaṃ pravartate  // YS182v_4.43 //<BR>
asakṛd gamanāc caiva  $ carec cāndrāyaṇadvayam  &<BR>
sakṛd gamane yat pāpaṃ  % prājāpatyadvayena hi  // YS182v_4.44 //<BR>
punarbhūr vikṛtā yena  $ kṛtā vipreṇa caiva hi  &<BR>
vinā śākhāprabhedena  % punarbhūr bhaṇyate hi sā  // YS182v_4.45 //<BR>
savarṇaś ca savarṇāyām  $ abhiṣikto yadā bhavet  &<BR>
brāhmaṇaḥ kāmalubdho 'pi  % śrāddhe yajñe ca garhitaḥ  // YS182v_4.46 //<BR>
kṣattriyo brāhmaṇīsaktaḥ  $ kṣattriṇyāṃ viśa eva vā  &<BR>
vaiśyāyā gamane śūdraḥ  % patitāyā bhavān yathā  // YS182v_4.47 //<BR>
prātilomye mahatpāpaṃ  $ pravadanti manīṣiṇaḥ  &<BR>
prāyaścittaṃ cā ''nulomye  % na bhavaty eva cānyathā  // YS182v_4.48 //<BR>
mānasaṃ vācikaṃ caiva  $ kāyikaṃ pātakaṃ smṛtam  &<BR>
tasmāt pāpād viśuddhyarthaṃ  % prāyaścittaṃ dine dine  // YS182v_4.49 //<BR>
prātah saṃdhyāṃ sanakṣatrām  $ upāsyām e[sītai]va yatnataḥ  &<BR>
madhyāhne ca tathā raudrīṃ  % sāyaṃ caiva tu vaiṣṇavīm  // YS182v_4.50 //<BR>
trividhaṃ pāpaśuddhyarthaṃ  $ saṃdhyopāsanam eva ca  &<BR>
saṃdhyāhīno hi yo vipraḥ  % snānahīnas tathaiva ca  // YS182v_4.51 //<BR>
snānahīno malāśī syāt  $ saṃdhyāhīno hi bhrūṇahā  &<BR>
naiśaṃ pā([naśyetpā])paṃ hi yāṃ dhyātvā  % u([turu])pāsanaparo hi saḥ  // YS182v_4.52 //<BR>
brahmalokaṃ vrajaty eva  $ nānyathā yamabhāṣitam  &<BR>
vidyāt apobhyāṃ saṃyuktaḥ  % śāntaḥ śucir alampaṭaḥ  // YS182v_4.53 //<BR>
alubhdāhlādaniṣpāpā  $ bhūdevā nātra saṃśayaḥ  &<BR>
pātrībhūtāś ca vijñeyā  % viprās te nātra saṃśayaḥ  // YS182v_4.54 //<BR>
tebhyo dattam anantaṃ hi  $ ity āha bhagavān yamaḥ  &<BR>
kukarmasthās tu ye viprā  % lolupā vedavarjitāḥ  // YS182v_4.55 //<BR>
saṃdhyāhīnā vratabhraṣṭāḥ  $ piśunā viṣayātmakāḥ  &<BR>
tebhyo dattaṃ niṣphalaṃ syān  % nātra kāryāvicāraṇā  // YS182v_4.56 //<BR>
pratigrahe saṃkucitā yadānyātaiyavidhṛtā  |<BR>
bhūmidarśanāt pāpamocakā kṛtatretādvāpare kalau nauvarvīroṣitaḥ  || YS182v_4.57 ||<BR>
rājapratigrahāt sarvaṃ  $ brahmavarcasam eva ca  &<BR>
naśyatīti na saṃdeha  % ity āha bhagavān yamaḥ  // YS182v_4.58 //<BR>
rājñāṃ pratigrahas tyājyo  $ lokatrayajigīṣubhiḥ  &<BR>
rājñaḥ pratigrahāc caiva  % brāhmaṇyaṃ hi vilupyate  // YS182v_4.59 //<BR>
gāvo dūrapracāreṇa  $ hiraṇyaṃ lobhalipsayā  &<BR>
strī vinaśyati garve[bhe]ṇa  % brāhmaṇo rājasevayā  // YS182v_4.60 //<BR>
sevakāś cāpi viprāṇāṃ  $ rājñāṃ sukṛtanāmabhiḥ  &<BR>
kumbhīpākeṣu pacyante  % yāvad ābhūtasaṃplavam  // YS182v_4.61 //<BR>
asevyāsevino viprā  $ ayājyānāṃ ca yājakāḥ  &<BR>
apāṅktās te ca vijñeyāḥ  % sarvadharmabahiṣkatāḥ  // YS182v_4.62 //<BR>
<BR>
iti śrīyāmye dharmaśāstre caturtho 'dhyāyaḥ ||<BR>
<BR>
adhyāya 5<BR>
<BR>
ataḥ paraṃ pravakṣyāmi  $ śṛṇudhvaṃ munipuṅgavāḥ  &<BR>
sarveṣām antyajātīnāṃ  % varṇādīnāṃ yathā kramam  // YS182v_5.1 //<BR>
strīsaṃparkādikaṃ sarvaṃ  $ jātam antyajasaṃjñakam  &<BR>
yonisaṃkarajaṃ sarvaṃ  % varṇataś cāpi sarvaśaḥ  // YS182v_5.2 //<BR>
viprakṣattriyaviṭśūdrā-  $ varṇijātyeṣv anukramāt  &<BR>
ete brāhmaṇakutsāḥ syus  % tasmād brāhmaṇa([ṇya])m uttamam  // YS182v_5.3 //<BR>
vedācārarato vipro  $ vedavedāṅgapāragaḥ  &<BR>
tair apy anuṣṭhito dharma  % uktaś caiva viśeṣataḥ  // YS182v_5.4 //<BR>
kārye caiva viśeṣeṇa  $ tribhir varnair atandritaḥ  &<BR>
balād dāsī kṛtā ye ca  % mlecchacāṇḍāladasyubhiḥ  // YS182v_5.5 //<BR>
aśubhaṃ kāritāḥ karma  $ gavādiprāṇihiṃsanam  &<BR>
prāyaścittaṃ ca dātavyaṃ  % tāratam yena vā dvijaiḥ  // YS182v_5.6 //<BR>
śrāddhakāle yadā jātā  $ patnī yasya rajasvalā  &<BR>
prasūtā vā na kārya ca  % daivikaṃ paitṛkaṃ tathā  // YS182v_5.7 //<BR>
brāhmaṇā mantritāś caiva  $ kṣaṇitā vā prayatnataḥ  &<BR>
uddiśya pitṛpākaṃ ca  % kāryaṃ paitṛkam eva tat  // YS182v_5.8 //<BR>
āśaucaṃ na bhavaty eva  $ nātra kāryā vicāraṇā  &<BR>
prasthāne vā pitā tasya  % pañcatvaṃ ca gato bhavet  // YS182v_5.9 //<BR>
śrāddhādikām tu putreṇa  $ ajñātena kṛtaṃ yadā  &<BR>
kanyā pradānasamaye  % śrutaṃ ca pi([tavānpi])taraṃ mṛtam  // YS182v_5.10 //<BR>
kanyādānaṃ ca tat kāryaṃ  $ vacanād bhavate[ti] kṣamaḥ  &<BR>
pituḥ pātrādikaṃ karma  % paścāt sarvaṃ yathā vidhi  // YS182v_5.11 //<BR>
ajñānāc ca kṛtaṃ sarvaṃ  $ daivikaṃ paitṛkaṃ ca yat  &<BR>
jātake sū([mṛ])take vā 'pi  % tat sarvaṃ saphalaṃ bhavet  // YS182v_5.12 //<BR>
vyāsenoktasmṛtau svakīye ajñānāt pitari mṛte yadā jñātu sadaiva kāryaṃ pitṛkam eva vā  || YS182v_5.13 ||<BR>
aneke yasya ye putrāḥ  $ saṃsṛṣṭā hi bhavanti ca  &<BR>
jyeṣṭhena hi kṛtaṃ sarvaṃ  % saphalaṃ paitṛkaṃ bhavet  // YS182v_5.14 //<BR>
vaidikaṃ ca tathā sarvaṃ  $ bhavaty eva na saṃśayaḥ  &<BR>
pṛthak piṇḍaṃ pṛthak śrāddhaṃ  % vaiśvadevādikaṃ ca yat  // YS182v_5.15 //<BR>
bhrātaraś ca pṛthak kuryur  $ nāvibhaktāḥ kadācana  &<BR>
aputrasya ca putrāḥ syuḥ  % kartāraḥ sāṃparāyaṇāḥ  // YS182v_5.16 //<BR>
saphalaṃ jāyate sarvām  $ iti śātātapo 'bravīt  &<BR>
na ca datto 'pyahīno 'ti-  % snehena ca tathā 'paraḥ  // YS182v_5.17 //<BR>
balād gṛhīto baddhaś ca  $ bandhubhir datta eva ca  &<BR>
bhrātuḥ putro mitraputraḥ  % śiṣyaś caiva tathaurasaḥ  // YS182v_5.18 //<BR>
aputrasya ca vijñeyā  $ dāyādā nātra saṃśayaḥ  &<BR>
navaite putravatpālyāḥ  % paralokapradā hy amī  // YS182v_5.19 //<BR>
aurasena samā jñeyā  $ vacasoddālakasya ca  &<BR>
idānīṃ bhāganirṇayam  % ṛṣiḥ śātātapo 'bravīt  // YS182v_5.20 //<BR>
jyeṣṭhena vā kaniṣṭhena  $ vibhāgasya vinirṇayaḥ  &<BR>
samabhāgapradātā ca  % aputrebhyo na saṃśayaḥ  // YS182v_5.21 //<BR>
samabhāgo grahītavyaḥ  $ putramatyā sadaiva hi  &<BR>
pitṛbhyo bhrātṛputrebhyo  % dāyādebhyo yathā kramāt  // YS182v_5.22 //<BR>
adhikasya ca bhāgau dvau  $ itarebhyaḥ(?) samāsataḥ  &<BR>
ādhau pratigrahe krānte  % pūrvā tu balavattarā  // YS182v_5.23 //<BR>
sarvesv eva vivādeṣu  $ balavaty uttarā kriyā  &<BR>
samavidyottaraṃ caiva  % pratyavaskandanaṃ tathā  // YS182v_5.24 //<BR>
pūrvaṃ nyāsavidhiś caiva  $ uttaraḥ syāc caturvidhaḥ  &<BR>
sākṣiṣūbhayataḥ satsu  % sākṣiṇaḥ pūrvavādinaḥ  // YS182v_5.25 //<BR>
pūrvapakṣe 'dharībhūte  $ bhavanty uttaravādinaḥ  &<BR>
asākṣivyavahāreṣu  % divyaṃ deyaṃ yathā vidhi  // YS182v_5.26 //<BR>
<BR>
iti śrīyāmye dharmaśāstre pañcamo 'dhyāyaḥ |<BR>
samāpteyaṃ bṛhadyamasmṛtiḥ ||<BR>
<BR>
<BR>
<BR>
<BR>
</body></html>
