<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Sardhatrisatikalottaragama</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Sardhatrisatikalottaragama<BR>
Based on the edition by N.R. Bhatt:<BR>
Sardhatrisatikalottaragama, avec le commentaire de Bhatta Ramakantha.<BR>
Pondicherry : Institut Francais d'Indologie 1979.<BR>
(Publications de l'Institut Francais d'Indologie, 61)<BR>
<BR>
<BR>
<BR>
Input by Dominic Goodall, corrected by Yang Mei<BR>
<BR>
<BR>
[NOTE by D. Goodall:<BR>
The commentary has not been entered.<BR>
A small handful of suggested corrections to the edition has been incorporated<BR>
and the supplanted readings of the edition have been recorded. But this is not<BR>
a new edition of the text and many further corrections could have been suggested<BR>
on the basis of the Nepalese sources.]<BR>
<BR>
<BR>
<BR>
TEXT WITH PADA MARKERS<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>
<BR>
<BR>
PADA MARKERS<BR>
<BR>
For a four-pada verse:<BR>
........  $ ........  &<BR>
........  % ........  //<BR>
<BR>
For a six-pada verse:<BR>
........  $ ........  &<BR>
........  % ........  \<BR>
........  # ........  //<BR>
<BR>


<BR>
bhagavandevadeveśa  $ lokanātha jagatpate  &<BR>
mantratantraṃ tvayā proktaṃ  % vistarādvastusādhanam  // Stk_1.1 //<BR>
alpāyuṣastvime martyā  $ alpavīryālpabuddhayaḥ  &<BR>
alpasattvālpavittāśca  % lobhamohāsamanvitāḥ  // Stk_1.2 //<BR>
alpagranthaṃ mahārthaṃ ca  $ padārthānīkasaṃkulam  &<BR>
vaktumarhasi devaiṣāṃ  % prasādārthaṃ mama prabho  // Stk_1.3 //<BR>
athātaḥ sampravakṣyāmi  $ śāstraṃ paramadurlabham  &<BR>
nāmnā tu vātulāttantrād  % dadhno ghṛtamivoddhṛtam  // Stk_1.4 //<BR>
nādākhyaṃ yatparaṃ bījaṃ  $ sarvabhūteṣvavasthitam  &<BR>
muktidaṃ paramaṃ kiṃ ca  % divyasiddhipradāyakam  // Stk_1.5 //<BR>
tadviditvā mahāsena  $ deśikaḥ pāśahā bhavet  &<BR>
āgopālāṅganā bālā  % mlecchāḥ prākṛtabhāṣiṇaḥ  // Stk_1.6 //<BR>
antarjalagatāḥ sattvāste  $ api nityaṃ bruvanti tam  &<BR>
sthūlaṃ sūkṣmaṃ paraṃ jñātvā  % karma kuryādyathepsitam  // Stk_1.7 //<BR>
sthūlaṃ śabda iti proktaṃ  $ sūkṣmaṃ cintāmayaṃ bhavet  &<BR>
cintayā rahitaṃ yattu  % tatparaṃ parikīrtitam  // Stk_1.8 //<BR>
sāntaṃ sarvagataṃ śūnyaṃ  $ mātrādvādaśake sthitam  &<BR>
brahmāṇi hrasvāḥ proktāni  % dīrghā hyaṅgāni ṣaṇmukha  // Stk_1.9 //<BR>
anusvāro bhavennetraṃ  $ sarveṣāṃ copari sthitaḥ  &<BR>
savisargaṃ bhavedastram  % anusvāravivarjitam  // Stk_1.10 //<BR>
ṣaṣṭhaṃ trayodaśāntaṃ ca  $ pañcame viniyojayet  &<BR>
śivaṃ tattu vijānīyān  % mantramūrtiṃ sadāśivam  // Stk_1.11 //<BR>
ṣaṣṭhamasya dvitīyaṃ tu  $ caturthādyena saṃyutam  &<BR>
dvitīyātpañcamāccaiva  % ādimaṃ yojayetpunaḥ  // Stk_1.12 //<BR>
hanti vighnāñśivāstreṇa  $ śikhayā muktidaṃ smṛtam  &<BR>
etatpāśupataṃ divyaṃ  % sarvapāśanikṛntanam  // Stk_1.13 //<BR>
brahmāṇi ca śivaṃ sāṅgaṃ  $ netraṃ pāśupataṃ ca yat  &<BR>
samāsātkathitaḥ sarvo  % mantroddhārastvayaṃ śubhaḥ  // Stk_1.14 //<BR>
asya mudrāṃ pravakṣyāmi  $ sādhakānāṃ hitāya vai  &<BR>
hastābhyāṃ saṃspṛśetpādād  % ūrdhvaṃ yāvattu mastakam  // Stk_1.15 //<BR>
eṣā mudrā mahāmudrā  $ sarvakāmārthasādhikā  &<BR>
karanyāsaṃ purā kṛtvā  % mudrābandhaṃ tu kārayet  // Stk_1.16 //<BR>
talikāṃ hastapṛṣṭhaṃ ca  $ astrabījena śodhayet  &<BR>
kaniṣṭhāmāditaḥ kṛtvā  % aṅguṣṭhaṃ cāpyapaścimam  // Stk_1.17 //<BR>
brahmāṇi vinyasettatra  $ tathaivāṅgāni yatnataḥ  &<BR>
prāsādaṃ vinyasetpaścād  % vyāpinaṃ sarvatomukham  // Stk_1.18 //<BR>
<BR>
prathamaḥ paṭalaḥ<BR>
<BR>
<BR>
<BR>
antaḥkaraṇavinyāso  $ bhūtaśuddhistathaiva ca  &<BR>
bhūtaśuddhiṃ purā kṛtvā  % tato 'ntaḥkaraṇaṃ kuru  // Stk_2.1 //<BR>
hṛdbījaṃ pārthive yuktaṃ  $ pārthivīṃ dhārayetkramāt  &<BR>
śiro 'psu tejasi śikhāṃ  % kavacaṃ vāyunā saha  // Stk_2.2 //<BR>
astraṃ ca śivasaṃyuktam  $ ākāśaṃ dhārayetsadā  &<BR>
huṃphaḍantena paṭalaṃ  % bhittvā cordhvaṃ viśeṣataḥ  // Stk_2.3 //<BR>
pañcodghātāśca catvāras  $ trayo dvāveka eva ca  &<BR>
dvādaśānte nirālambaṃ  % vijñānaṃ kevalaṃ sthitam  // Stk_2.4 //<BR>
dīkṣāyāṃ tu yathā vatsa  $ tatprayogaṃ samācaret  &<BR>
prakriyāntasthamamṛtaṃ  % sravantaṃ cintayettataḥ  // Stk_2.5 //<BR>
omityanena kamalaṃ  $ yogapīṭhaṃ tadā bhavet  &<BR>
sūryamaṇḍalasaṃkāśam  % akāraṃ hyātmasambhavam  // Stk_2.6 //<BR>
vidyātattvamukāraṃ tu  $ śivatattvaṃ makārajam  &<BR>
puryaṣṭakaṃ ca tanmātraṃ  % turyātītaṃ sadāśivam  // Stk_2.7 //<BR>
cintayetparamaṃ dhāma  $ suṣumnābhinnamastakam  &<BR>
tenāplāvitamātmānaṃ  % paripūrṇaṃ vicintayet  // Stk_2.8 //<BR>
yo 'bhasedīdṛśaṃ martyaḥ  $ samādhiṃ mṛtyunāśanam  &<BR>
na tasya jāyate mṛtyur  % iti śāstrasya niścayaḥ  // Stk_2.9 //<BR>
paścādguroḥ sādhakānāṃ  $ mūrtestu grahaṇaṃ bhavet  &<BR>
īśānādyāstu sadyāntaṃ  % mūrdhna ārabhya vinyaset  // Stk_2.10 //<BR>
netraṃ dattvā tadāvāhyo  $ devadevaḥ sadāśivaḥ  &<BR>
sarvajñaṃ ca tadātmānaṃ  % cintayettu vicakṣaṇaḥ  // Stk_2.11 //<BR>
hṛdayaṃ ca śiraścaiva  $ śikhāṃ kavacameva ca  &<BR>
nyasedastraṃ ca mantrajño  % yathāsthāneṣvanukramāt  // Stk_2.12 //<BR>
hṛdaye 'rcāvidhānaṃ tu  $ nābhau homaṃ prakalpayet  &<BR>
lalāṭe tvīśvaraṃ dhyāyed  % varadaṃ sarvatomukham  // Stk_2.13 //<BR>
yathārcane tathāgnau ca  $ dhyāne snāne tathaiva ca  &<BR>
yathā deve tathā dehe  % cintayettu vicakṣaṇaḥ  // Stk_2.14 //<BR>
kṛtvāntaḥkaraṇaṃ hyevaṃ  $ paścādbāhyaṃ tu ṣaṇmukha  &<BR>
sabāhyantaraṃ kṛtvā  % paścādyajanamārabhet  // Stk_2.15 //<BR>
<BR>
antaḥkaraṇavinyāsapaṭalaḥ<BR>
iti dvitīyaḥ paṭalaḥ<BR>
<BR>
<BR>
<BR>
ataḥ paraṃ pravakṣyāmi  $ snānaṃ pāpaharaṃ śubham  &<BR>
sakṛjjaptena saṃgṛhya  % mṛdā astreṇa mantravit  // Stk_3.1 //<BR>
malasnānaṃ purā kṛtvā  $ sakṛjjaptvā tu saṃhitām  &<BR>
tāmeva mṛttikāṃ paścād  % abhimantrya sakṛtsakṛt  // Stk_3.2 //<BR>
bhāgatrayaṃ tataḥ kṛtvā  $ ekamastreṇa mantrayet  &<BR>
dvitīyaṃ brahmabhirvatsa  % śivajaptaṃ tṛtīyakam  // Stk_3.3 //<BR>
astrajaptena bhāgena  $ diśāṃ bandhaṃ tu kārayet  &<BR>
śivajaptena tīrthaṃ tu  % brahmajaptena vigraham  // Stk_3.4 //<BR>
kuṇṭhayitvā tataḥ snāyāc  $ chivatīrthasya madhyataḥ  &<BR>
cakravatyupacāreṇa  % sugandhāmalakādibhiḥ  // Stk_3.5 //<BR>
upaspṛśya vidhānena  $ saṃdhyāṃ vandeta sādhakaḥ  &<BR>
mantraiḥ sarvaiḥ sakṛdvatsa  % upasthānaṃ tu kārayet  // Stk_3.6 //<BR>
abhiṣekaṃ purā kṛtvā  $ tataḥ saṃdhyāṃ samācaret  &<BR>
astraṃ na yojayeddehe  % kṣipettadbahireva ca  // Stk_3.7 //<BR>
śarīraṃ śoṣayedvatsa  $ tenātmani na yojayet  &<BR>
vighneṣu pāśajāleṣu  % sadā yojyaṃ vicakṣaṇaiḥ  // Stk_3.8 //<BR>
hṛdayena tato vidvān  $ pitṛdevāṃśca tarpayet  &<BR>
saṃhāraṃ tasya tīrthasya  % prāsādenaiva kārayet  // Stk_3.9 //<BR>
<BR>
vāruṇasnānaprakaraṇam iti tṛtīyaḥ paṭalaḥ<BR>
<BR>
<BR>
<BR>
bhasmasnānaṃ pravakṣyāmi  $ tadūrdhvaṃ ca ṣaḍānana  &<BR>
mantraiḥ sarvaiḥ sakṛdbhasma  % abhimantrya yathākramam  // Stk_4.1 //<BR>
jalasnānaṃ purā kṛtvā  $ astrabījena ṣaṇmukha  &<BR>
vidhisnānaṃ tataḥ kuryān  % mūrdhna ārabhya mantravit  // Stk_4.2 //<BR>
īśānena śiraḥ snāyān  $ mukhaṃ tatpuruṣeṇa tu  &<BR>
hṛdayaṃ bahurūpeṇa  % guhyaṃ vai guhyakena tu  // Stk_4.3 //<BR>
sarvāṅgāṇi tvajātena  $ abhiṣekaṃ tu pañcabhiḥ  &<BR>
upariṣṭātprasādena  % snānaṃ kurvīta ṣaṇmukha  // Stk_4.4 //<BR>
<BR>
bhasmasnānaprakaraṇam<BR>
iti caturthaḥ paṭalaḥ<BR>
<BR>
<BR>
<BR>
yajanaṃ saṃpravakṣyāmi  $ yathāvidhyanupūrvaśaḥ  &<BR>
bījāṅkuraṃ purā śaktyā  % paścādānantamāsanam  // Stk_5.1 //<BR>
anantaṃ cāntagaṃ kuryāt  $ krameṇaiva ṣaḍānana  &<BR>
hṛdayaṃ karṇikā padmaṃ  % dharmaṃ jñānādimeva ca  // Stk_5.2 //<BR>
vairāgyaṃ ca tathaiśvaryam  $ īśāntaṃ vahnito nyaset  &<BR>
śaktibhiḥ kesaravyūhaṃ  % hṛdayena ca kalpayet  // Stk_5.3 //<BR>
āvāhayettato devaṃ  $ hṛdayena tu ṣaṇmukha  &<BR>
sthāpanaṃ pādyamarghyaṃ ca  % tathācamanameva ca  // Stk_5.4 //<BR>
snapanaṃ pūjanaṃ caiva  $ hṛdayena tu kārayet  &<BR>
uktānuktaṃ ca yatkiñcit  % tatsarvaṃ hṛdayena tu  // Stk_5.5 //<BR>
ekāvaraṇametattu  $ sarvakāmārthasādhanam  &<BR>
sarvatantreṣu sāmānyaṃ  % sarvajñāneṣu cottamam  // Stk_5.6 //<BR>
<BR>
yajanaprakaraṇam<BR>
iti pañcamaḥ paṭalaḥ<BR>
<BR>
<BR>
ataḥ paraṃ pravakṣyāmi  $ agnikāryavidhiṃ kramāt  &<BR>
astreṇollekhanaṃ kuryād  % varmaṇābhyukṣaṇaṃ tataḥ  // Stk_6.1 //<BR>
śaktinyāsaṃ tato darbhair  $ hṛdayenaiva kārayet  &<BR>
hṛdā vai śaktigarbhe tu  % prakṣipejjātavedasam  // Stk_6.2 //<BR>
garbhādhānādikaṃ kṛtvā  $ niṣkṛtiṃ cāpyapaścimām  &<BR>
hṛdayenaiva mantrajñaḥ  % sarvakarmāṇi kārayet  // Stk_6.3 //<BR>
paścātpadmavidhānaṃ tu  $ prāguktaṃ parikalpayet  &<BR>
śivādisarvamantrāṃśca  % homayedanupūrvaśaḥ  // Stk_6.4 //<BR>
<BR>
agnikāryaprakaraṇam<BR>
iti ṣaṣṭhaḥ paṭalaḥ<BR>
<BR>
<BR>
ataḥ paraṃ pravakṣyāmi  $ maṇḍalaṃ sārvakāmikam  &<BR>
bhūmiśodhanaṃ kṛtvā  % śāstradṛṣṭena karmaṇā  // Stk_7.1 //<BR>
adhivāsaṃ tataḥ kṛtvā  $ nakṣatre guruṇānvite  &<BR>
ālikhenmaṇḍalaṃ prājñaḥ  % sarvasiddhipradaṃ śubham  // Stk_7.2 //<BR>
sūtreṇa sumitaṃ kṛtvā  $ caturaśraṃ samantataḥ  &<BR>
madhye padmaṃ pratiṣṭhāpyam  % aṣṭapatra sakarṇikam  // Stk_7.3 //<BR>
ekahastaṃ dvihastaṃ vā  $ caturhastamathāpi vā  &<BR>
svatantravihitaṃ prājño  % likhedāvaraṇatrayam  // Stk_7.4 //<BR>
vāhayetpaścimadvāram  $ ācāryaḥ susamāhitaḥ  &<BR>
āgneyyāṃ kārayetkuṇḍaṃ  % hastamātrapramāṇataḥ  // Stk_7.5 //<BR>
yajñakarmavidhiṃ kuryāt  $ susamiddhe hutāśane  &<BR>
pūrvādārabhya vaktrādīn  % vinyasedanupūrvaśaḥ  // Stk_7.6 //<BR>
pavitrāṇi purā nyasya  $ śivāṅgāni nyasettataḥ  &<BR>
āgneyyāṃ hṛdayaṃ nyasya  % aiśānyāṃ tu śirastathā  // Stk_7.7 //<BR>
nairṛtyāṃ tu śikhā jñeyā  $ kavacaṃ vāyugocare  &<BR>
astra dikṣvatha vinyasya  % karṇikāyāṃ sadāśivam  // Stk_7.8 //<BR>
garbhanyāsavidhiḥ prokto  $ dvitīyāvaraṇe śṛṇu  &<BR>
hṛdā pūrvaṃ samārabhya  % lokapālānprapūjayet  // Stk_7.9 //<BR>
[tṛtīyāvaraṇe 'strāṇi svamantreṇa prapūjayet|]<BR>
saṃkṣepeṇa mayā skanda  $ vidhānaṃ parikīrtitam  // Stk_7.10 //<BR>
anuktaṃ yadbhavetkiṃcit  $ tatsarvaṃ mūlamāśrayet  &<BR>
evaṃ vidhividhānajño  % dīkṣākarma samācaret  // Stk_7.11 //<BR>
maṇḍalavidhānaprakaraṇam<BR>
iti sapatamaḥ paṭalaḥ<BR>
<BR>
<BR>
atha dīkṣāṃ pravakṣyāmi  $ pañcatattvavyavasthitām  &<BR>
pṛthivyāpastathā tejo  % vāyurākāśameva ca  // Stk_8.1 //<BR>
pañcaitāni ca tattvāni  $ yairvyāptamakhilaṃ jagat  &<BR>
sarvatattvāni tatraiva  % draṣṭavyāni tu sādhakaiḥ  // Stk_8.2 //<BR>
brahmāṇḍe tu nivṛttirvai  $ śatarudrāvadhistathā  &<BR>
tadūrdhvaṃ tu pratiṣṭhā syād  % yāvadavyaktagocaram  // Stk_8.3 //<BR>
tato vidyā niyuktā sā  $ yāvadvidyeśvarāntikam  &<BR>
śāntistadūrdhvamadhvānte  % śaktireva śive pade  // Stk_8.4 //<BR>
ajñātvaitāni tattvāni  $ yo dīkṣāṃ kartumicchati  &<BR>
vṛthā pariśramastasya  % naiva tatphalamāpnuyāt  // Stk_8.5 //<BR>
nivṛttiḥ pṛthivī jñeyā  $ pratiṣṭhā āpa ucyate  &<BR>
vidyāṃ tejo vijānīyād  % vāyuḥ śāntiḥ prakīrtitaḥ  // Stk_8.6 //<BR>
śāntyatītā bhavedvyoma  $ tatparaṃ śāntamavyayam  &<BR>
taṃ viditvā mahāsena  % śvapacānapi dīkṣayet  // Stk_8.7 //<BR>
nivṛttiṃ hṛdayenaiva  $ pratiṣṭhāṃ śirasā guruḥ  &<BR>
śivo vidyāṃ tu śikhayā  % śāntiṃ vai kavacena tu  // Stk_8.8 //<BR>
śāntyatītaṃ paraṃ vyoma  $ prāsādena tu homayet  &<BR>
ekaikasya śataṃ homyam  % ityevaṃ pañca homayet  // Stk_8.9 //<BR>
pañcapūrṇāhutīrdadyāt  $ prāsādena tu ṣaṇmukha  &<BR>
prāyaścittaviśuddhyartham  % aṣṭāvekaikayāhutīḥ  // Stk_8.10 //<BR>
astrabījena mantrajño  $ homayedanupūrvaśaḥ  &<BR>
evaṃ samāpyate dīkṣā  % jananādivivarjitā  // Stk_8.11 //<BR>
hutenaiva tu mucyante  $ sādhakā janmabandhanāt  &<BR>
iyamiṣṭirna prakāśyā  % gopanīyā prayatnataḥ  // Stk_8.12 //<BR>
rahasyaṃ sarvatantrāṇām  $ eṣa saṃskāra uttamaḥ  &<BR>
yoninyāsādikaṃ karmod-  % dhāraṇaṃ cāpyapaścimam  // Stk_8.13 //<BR>
śodhanānukramaṃ deva  $ kathayasva yathāvidhi  &<BR>
daśa sapta ca ye śodhyāḥ  % pṛṣṭāścātra tvayā guha  // Stk_8.14 //<BR>
yasya yadbījamuktaṃ tu  $ tadvakṣyāmyanupūrvaśaḥ  &<BR>
yonibījaṃ tu hṛdaye  % kalpayecca yathākramam  // Stk_8.15 //<BR>
arcanaṃ prokṣaṇaṃ caiva  $ tāḍanaṃ ca tathā param  &<BR>
saṃdhānaṃ caiva saṃyogaṃ  % nikṣepaṃ tadanantaram  // Stk_8.16 //<BR>
arcanaṃ ca tataḥ kuryād  $ garbhādhānaṃ tathaiva ca  &<BR>
jananaṃ cādhikāraṃ ca  % bhogaṃ caiva layaṃ tathā  // Stk_8.17 //<BR>
svatattve cāhutiśataṃ  $ hṛdayena tu ṣaṇmukha  &<BR>
pāśacchedaṃ tathāstreṇa  % dadyātpūrṇāhutiṃ tataḥ  // Stk_8.18 //<BR>
hṛdayenātra tūddhāraḥ  $ kartavyaścāpyanukramāt  &<BR>
uddhāre prokṣaṇe caiva  % tāḍane ca tathaiva ca  // Stk_8.19 //<BR>
humphaṭkārasamāyuktaṃ  $ kartavyaṃ cānupūrvaśaḥ  &<BR>
saṃdhānaṃ caiva tattvānāṃ  % kartavyaṃ tu yathākramam  // Stk_8.20 //<BR>
tattve tattve tvidaṃ karma  $ eṣa eva vidhikramaḥ  &<BR>
ebhistu śodhitairvatsa  % vidhiṃ prāpnoti puṣkalam  // Stk_8.21 //<BR>
anyathā naiva mucyante  $ vidhihīnāḥ ṣaḍānana  &<BR>
pūrṇāhutipradānaṃ ca  % kartavyaṃ dhāraṇāyutam  // Stk_8.22 //<BR>
amṛtaṃ yatparaṃ vatsa  $ sravantaṃ manasā smaret  &<BR>
dīkṣāprakaraṇe hyetad  % yojyaṃ sarvatra sarvadā  // Stk_8.23 //<BR>
liṅgoddhāravidhāne ca  $ nityasaṃskārakarmasu  &<BR>
paśorgrahaṇamokṣaṃ tu  % yattvayoktaṃ purānagha  // Stk_8.24 //<BR>
pāśā ābhyantarā bāhyāḥ  $ kamsinsthāne kathaṃ sthitāḥ  &<BR>
kasminsthāne tu vicchedyāḥ  % sadya utkramaṇaṃ katham  // Stk_8.25 //<BR>
paśūnāṃ caiva nirdeśaṃ  $ kathayasva maheśvara  &<BR>
ādimasya dvitīyena  % gṛhītvātmānamātmanā  // Stk_8.26 //<BR>
muṣṭinā yāvatsthānaṃ tan  $ nayettaṃ suvicakṣaṇaḥ  &<BR>
viṣuvatsamprayogeṇa  % brahmādyāste śivāntakāḥ  // Stk_8.27 //<BR>
ekatra samatāṃ yānti  $ anyathā tu pṛthakpṛthak  &<BR>
dvādaśānte tu te cchedyāḥ  % śareṇāstreṇa saṃyutāḥ  // Stk_8.28 //<BR>
tadā sāyujyatāṃ yānti  $ samayaiḥ parivarjitāḥ  &<BR>
anirdiṣṭamasaṃjñaṃ ca  % yatkṛtaṃ tadvṛthā bhavet  // Stk_8.29 //<BR>
tamuddiśya kṛtaṃ karma  $ mokṣadaṃ tanna saṃśayaḥ  &<BR>
sūryasya grahaṇe vatsa  % viṣuvadyogasaṃyutam  // Stk_8.30 //<BR>
āyāmānte yadā cchinnaṃ  $ tadā cotkramate dhruvam  &<BR>
manasi grathitāḥ pāśāḥ  % sūtre maṇigaṇā iva  // Stk_8.31 //<BR>
hṛtpadmādyāvattatpadmaṃ  $ manastantuvitānitam  &<BR>
taddṛṣṭvā chedanaṃ kuryān  % manovṛttyā manaścchidā  // Stk_8.32 //<BR>
manasā manasi cchinne  $ jīvaḥ kevalatāṃ vrajet  &<BR>
vistaraṃ tyaja deveśa  % saṃkṣepātkathayasva me  // Stk_8.33 //<BR>
yena vijñātamātreṇa  $ paśūnmocayate kṣaṇāt  &<BR>
 vijñātamātreṇa] conj; vijñānamātreṇa Bhatt<BR>
śṛṇu ṣaṇmukha tattvena  % yena mokṣo dhruvaṃ bhavet  // Stk_8.34 //<BR>
prayogeṇātisūkṣmeṇa  $ yogadṛṣṭena mantravit  &<BR>
divyena yogamārgeṇa  % śaktiṃ yaḥ prerayettu tām  // Stk_8.35 //<BR>
taṃ viditvā mahāsena  $ jīvaṃ prāṇamayaṃ budhaḥ  &<BR>
viṣuvatsamprayogeṇa  % yojayecchāśvate pade  // Stk_8.36 //<BR>
yogaṃ tu viṣuvaṃ prāpya  $ ko na mucyeta bandhanāt  &<BR>
pṛthivyādyabjanāḍīrvai  % śabdādiguṇavāyubhiḥ  // Stk_8.37 //<BR>
ātmādhidevatā mantrāñ  $ jñātvā muktastu mocayet  &<BR>
nāḍīvivarasambandhā  % ūrdhvanālā hyadhomukhāḥ  // Stk_8.38 //<BR>
granthidvayayutāḥ sarve  $ humphaḍantena yojitāḥ  &<BR>
tataścordhvatvamāyānti  % udghātaiḥ pūrvavadguha  // Stk_8.39 //<BR>
kṣmādyānālokya manasā  $ sabāhyābhyantaraṃ punaḥ  &<BR>
tattve tattve niyoktavyā  % viyuktā nirahaṃkṛtā  // Stk_8.40 //<BR>
brahmādyāñśrāvayedvatsa  $ na punarjanmatāṃ vrajet  &<BR>
tejaśceto dvirabhyasya  % āyāmo bhāskarasya tu  // Stk_8.41 //<BR>
tāḍayitvā purā vatsa  $ grahaṇaṃ pūrvavadbhavet  &<BR>
bhittvārgalāṃ nyasedyoniṃ  % tattvaṃ tattvena saṃdhayet  \<BR>
śaktibhiḥ sampuṭīkṛtya  # vauṣaḍantena nikṣipet  // Stk_8.42 //<BR>
<BR>
dīkṣāprakaraṇam aṣṭamam<BR>
<BR>
<BR>
abhiṣekaṃ pravakṣyāmi  $ saṃkṣepānna tu vistarāt  &<BR>
hitāya sādhakendrāṇāṃ  % parameśena bhāṣitam  // Stk_9.1 //<BR>
mṛṇmayaṃ kalaśaṃ hyekaṃ  $ candanena vilepitam  &<BR>
brahmapatrapuṭaṃ vātha  % padmapatramathāpi vā  // Stk_9.2 //<BR>
sarvauṣadhiyutaṃ kṛtvā  $ sarvagandhopaśobhitam  &<BR>
śatamaṣṭottaraṃ japtvā  % prāsādaṃ sarvatomukham  // Stk_9.3 //<BR>
yāgaṃ kṛtvā tu pūrvoktam  $ abhiṣekaṃ tu kārayet  &<BR>
śubhanakṣatradivase  % muhūrte karaṇānvite  // Stk_9.4 //<BR>
bahumaṅgalanirghoṣaiḥ  $ śaṅkhavāditraniḥsvanaiḥ  &<BR>
brahmaghoṣaiśca vividhair  % nṛttagītasamanvitaiḥ  \<BR>
anujñāto 'bhiṣiktaśca  # ācāryaḥ pāśahā bhavet  // Stk_9.5 //<BR>
<BR>
abhiṣekaprakaraṇaṃ navamam<BR>
<BR>
<BR>
nāḍīcakraṃ paraṃ sūkṣmaṃ  $ pravakṣyāmyanupūrvaśaḥ  &<BR>
nābheradhastādyatkandam  % aṅkurāstatra nirgatāḥ  // Stk_10.1 //<BR>
dvāsaptatisahasrāṇi  $ nābhimadhye vyavasthitāḥ  &<BR>
tiryagūrdhvamadhaścaiva  % vyāptaṃ nābheḥ samantataḥ  // Stk_10.2 //<BR>
cakravatsaṃsthitā nāḍyaḥ  $ pradhānā daśa tāsu yāḥ  &<BR>
iḍā ca piṅgalā caiva  % suṣumnā ca tṛtīyakā  // Stk_10.3 //<BR>
gāndhārī hastijihvā ca  $ pūṣā caiva yaśāstathā  &<BR>
alambuṣā kuhūścaiva  % śaṅkhinī daśamī smṛtā  // Stk_10.4 //<BR>
daśa prāṇavahā hyetā  $ nāḍayaḥ parikīrtitāḥ  &<BR>
prāṇo 'pānaḥ samānaśca  % udāno vyāna eva ca  // Stk_10.5 //<BR>
nāgaḥ kūrmo 'tha kṛkaro  $ devadatto dhanaṃjayaḥ  &<BR>
prāṇastu prathamo vāyur  % navānāmapi sa prabhuḥ  // Stk_10.6 //<BR>
prāṇaḥ prāṇamayaḥ prāṇo  $ visargaḥ pūraṇaṃ prati  &<BR>
nityamāpūrayatyeṣa  % prāṇināmurasi sthitaḥ  // Stk_10.7 //<BR>
niśvāsocchvāsakāsaistu  $ prāṇo jīvasamāśritaḥ  &<BR>
prayāṇaṃ kurute yasmāt  % tasmātprāṇaḥ prakīrtitaḥ  // Stk_10.8 //<BR>
apānayatyapānastu  $ āhāraṃ ca nṛṇāmadhaḥ  &<BR>
mūtraśuklamalānvāyur  % apānastena kīrtitaḥ  // Stk_10.9 //<BR>
pītaṃ bhakṣitamāghrātaṃ  $ raktapittakaphādikam  &<BR>
 read raktapittakaphānilam  with the Nepalese MSS<BR>
 and unpublished Nepalese MSS of Saptaśatika and Dviśatika recensions,<BR>
 according to Sanderson (lecture notes on Tantrasāra)<BR>
samaṃ nayati gātreṣu  % samāno nāma mārutaḥ  // Stk_10.10 //<BR>
spandatyadharaṃ vaktraṃ  $ netragātraprakopanaḥ  &<BR>
udvejayati marmāṇi  % udāno nāma mārutaḥ  // Stk_10.11 //<BR>
vyāno vināmayatyaṅgaṃ  $ vyāno vyādhiprakopanaḥ  &<BR>
prītervināśakaraṇo  % vyāpanādvyāna ucyate  // Stk_10.12 //<BR>
udgāre nāga ityuktaḥ  $ kūrma unmīlane smṛtaḥ  &<BR>
kṛkarastu kṣute caiva  % devadatto vijṛmbhaṇe  \<BR>
dhanaṃjayaḥ sthito ghoṣe  # mṛtasyāpi na muñcati  // Stk_10.13 //<BR>
ityetadvāyuvṛndaṃ hṛdi ca vinihitaṃ nābhicakrapratiṣṭhitam  $ niśvāsocchvāsakaiḥ śvasanapuramadhaḥ kampitāghūrṇitaiśca  &<BR>
nityaṃ nityālpajanmā vyasanayati paśuṃ yauvane bālabhāve  % ākrānto vāyurekaḥ sa jananamaraṇaiḥ krīḍati bhrāntasattvaiḥ  // Stk_10.14 //<BR>
nāḍīcakraṃ yathāvasthaṃ  $ pravakṣyāmyanupūrvaśaḥ  &<BR>
daśāraṃ cakramettattu  % vibhāgo jāyate yathā  // Stk_10.15 //<BR>
cakre bhramatyasau jīvo  $ daśasthāneṣvanukramāt  &<BR>
sa jīvo jīvalokasya  % budhyante naiva mohitāḥ  // Stk_10.16 //<BR>
jīvaḥ prayāti daśadhā  $ tena cakraṃ prakīrtitam  &<BR>
nāḍīcakramiti proktaṃ  % yena saṃkrāmati hyasau  // Stk_10.17 //<BR>
hṛdvyomamadhye paṅkajamaṣṭadalaṃ  karṇikā ca tasyāntaḥ  /*<BR>
hṛdaye paṅkajamarkendvagnihiraṇyadyotābhāḥ śaktayastasmin  // Stk_10.18 //*<BR>
 WHAT metre is this??  Bad (because of transmission) āryā.<BR>
uparicarī khalu śaktistāsāṃ prāgbhāvinī śivasya tataḥ  /*<BR>
śakticatuṣṭayapaṅkajamadhye puruṣo 'liriva sa līnaḥ  // Stk_10.19 //*<BR>
 āryā metre<BR>
śūnyamarutsaṃdaṃśakagṛhītakaraṇātmako hyubhayato 'pi  /*<BR>
saṃyāti yatra neyaḥ śuṣkadalaṃ māruteneva  // Stk_10.20 //*<BR>
bhrāmyati paṅkajamadhye kalācatuṣkātmapāśasaṃruddhaḥ  /*<BR>
golakamiva helābhihatamutpatanaṃ nipātanaṃ kurute  // Stk_10.21 //*<BR>
īśvarayogādviṣuvatsaṃkrāntiścaiva siddhisaṃyogāt  /*<BR>
sauraniyogāddakṣiṇamudagayanaṃ cāndrasaṃyogāt  // Stk_10.22 //*<BR>
ayane savyāsavye dvau puṭakau yugmato viṣuvadāhuḥ  /*<BR>
saṃkrāntiritaścetaśca gacchatastena samākhyātā  // Stk_10.23 //*<BR>
sauraḥ savyo mārgaścāndramasaścetaraḥ samākhyātaḥ  /*<BR>
dhanyo 'bhiṣeka induḥ sauraḥ khalu vahnisaṃdhāne  // Stk_10.24 //*<BR>
dhyānādyo viṣuvati ca prāgdalasaṃstho nṛpāvalepī syāt  /*<BR>
tejasvī ca bubhukṣā pīḍā vā jāyate 'gnidikpatre  // Stk_10.25 //*<BR>
 jāyate] conj; saṃjāyate Bhatt unmetrical<BR>
yāmye yāmyo bhāvo nairṛtye nairṛto vinirdiṣṭaḥ  /*<BR>
 nairṛtye] conj; nairṛte Bhatt unmetrical<BR>
vāruṇapatre vāruṇo mārutpatre gato marudbhāvam  // Stk_10.26 //*<BR>
saumye saumyo bhāvastvaiśe tvaiśaḥ samākhyātaḥ  /*<BR>
yāṃ yāṃ diśamabhigacchati tadbhāvaṃ nikhilamāyāti  // Stk_10.27 //*<BR>
patrāntarālayogācchūnyamivātmā tato bhāti  /*<BR>
iti khalu pudgalacāro nāḍīsadhānamaṇḍalaṃ mukhyam  /*<BR>
kathitamiha siddhihetorboddhyavyaṃ yatnataḥ siddham  // Stk_10.28 //*<BR>
<BR>
nāḍīcakraprakaraṇaṃ daśamam<BR>
<BR>
<BR>
<BR>
sa jīvo jīvalokasya  $ jñāyate 'dhyātmago yathā  &<BR>
saṃśayo me mahādeva  % prasādībhava śūladhṛk  // Stk_11.1 //<BR>
jīvasya puruṣākhyasya  $ darśanaṃ śṛṇu ṣaṇmukha  &<BR>
kathayāmi na sandehaḥ  % putrasnehādviśeṣataḥ  // Stk_11.2 //<BR>
saṃkrāntiṃ viṣuvaṃ caiva  $ ahorātrāyanāni ca  &<BR>
adhimāsamṛṇaṃ cāpi  % ūnarātraṃ dhanaṃ tathā  // Stk_11.3 //<BR>
ūnarātraṃ kṣutaṃ jñeyam  $ adhimāso vijṛmbhikā  &<BR>
ṛṇaṃ ca kāso vijñeyo  % niśvāso dhanamucyate  // Stk_11.4 //<BR>
uttaraṃ dakṣiṇaṃ jñeyaṃ  $ vāmadakṣiṇasaṃsthitam  &<BR>
madhye tu viṣuvatproktaṃ  % puṭadvayaviniḥsṛtam  // Stk_11.5 //<BR>
saṃkrāntiḥ punarasyaiva  $ svasthānātsthāna eva ca  &<BR>
iḍā ca piṅgalā caiva  % amā caiva tṛtīyakā  // Stk_11.6 //<BR>
suṣumnā madhyame hyaṅge  $ iḍā vāme prakīrtitā  &<BR>
piṅgalā dakṣiṇe hyaṅge  % eṣu saṃkrāntirucyate  // Stk_11.7 //<BR>
ūrdhvaṃ prāṇo hyahaḥ proktaḥ  $ apāno rātrirucayte  &<BR>
 8ab = Niśvāsa-uttarasūtra 5:17cd<BR>
vibhāgā daśa prāṇasya  % yo vettyevaṃ sa vedavit  // Stk_11.8 //<BR>
āyāmo dehamadhyasthaḥ  $ somagrahaṇamiṣyate  &<BR>
dehātītaṃ tu taṃ vidyād  % ādityagrahaṇaṃ budhaḥ  // Stk_11.9 //<BR>
ayute dve sahasraṃ tu  $ ṣaṭśatāni tathaiva ca  &<BR>
ahorātreṇa yogīndro  % japasaṃkhyāṃ karoti saḥ  // Stk_11.10 //<BR>
prāṇāyāmaṃ samāsena  $ kathayāmi tavākhilam  &<BR>
uccārayettu praṇavaṃ  % svareṇaikena yogavit  // Stk_11.11 //<BR>
udaraṃ pūrayitvā tu  $ vāyunā yāvadīpsitam  &<BR>
prāṇāyāmo bhavedeṣa  % pūrako dehapūrakaḥ  // Stk_11.12 //<BR>
pidhāya sarvadvārāṇi  $ niśvāsocchvāsavarjitaḥ  &<BR>
sampūrṇakumbhavattiṣṭhet  % prāṇāyāmaḥ sa kumbhakaḥ  // Stk_11.13 //<BR>
muñcedvāyuṃ tataścordhvaṃ  $ śvāsenaikena yogavit  &<BR>
niśvāsayogayuktastu  % yāvadūrdhvaṃ sa recayet  // Stk_11.14 //<BR>
recakastveṣa vikhyātaḥ  $ prāṇasaṃśayakārakaḥ  &<BR>
yattaddhṛdi sadā padmam  % adhomukhamavasthitam  // Stk_11.15 //<BR>
vikasatyetadūrdhvaṃ tu  $ pūrakeṇa tu pūritam  &<BR>
ūrdhvasroto bhavetpadmaṃ  % kumbhakena nirodhitam  // Stk_11.16 //<BR>
recakena tathā kṣiptaṃ  $ sadyaḥprāṇahareṇa tu  &<BR>
 cf. Kir 59:1<BR>
muktvā hṛdayapadmaṃ tu  % ūrdhvasrotovyavasthitam  // Stk_11.17 //<BR>
recito gacchati hyūrdhvaṃ  $ granthiṃ bhittvā kṣaṇena tu  &<BR>
bhittvā kapāladvāraṃ tu  % jīvo hyūrdhvaṃ tu recitaḥ  // Stk_11.18 //<BR>
sadāśivapadaṃ gatvā  $ na bhūyo janma cāpnuyāt  &<BR>
āyāmaḥ kriyate tasya  % nānyasya tu kadācana  \<BR>
sa jīvo jīvalokasya  # mayā proktaḥ samāsataḥ  // Stk_11.19 //<BR>
<BR>
ityekādaśaḥ paṭalaḥ<BR>
<BR>
<BR>
<BR>
candrāgniriva saṃyuktā  $ ādyā kuṇḍalinī tu yā  &<BR>
hṛtpradeśe tu sā jñeyā  % aṅkurākāravatsthitā  // Stk_12.1 //<BR>
sṛṣṭinyāsaṃ nyasettatra  $ dvirabhyāsapaderitam  &<BR>
sravantaṃ cintayettasminn  % amṛtaṃ sādhakottamaḥ  // Stk_12.2 //<BR>
agnīṣomātmakaṃ sarvaṃ  $ jagatsthāvarajaṅgamam  &<BR>
cintayedviparītaṃ tu  % siddhikāmaḥ samāhitaḥ  // Stk_12.3 //<BR>
svadehaṃ cintayedvidvān  $ divyarūpamanaupamam  &<BR>
yasya yatkarma coddiṣṭaṃ  % tatkarma paricintayet  // Stk_12.4 //<BR>
idaṃ ca yo 'bhyasedevam  $ amṛtaṃ sarvatomukham  &<BR>
acireṇaiva kālena  % sa siddhiphalabhāgbhavet  // Stk_12.5 //<BR>
sṛṣṭinyāsamavijñāya  $ kathaṃ yuñjīta sādhakaḥ  &<BR>
hanyānmuṣṭibhirākāśaṃ  % tuṣānkuṭṭayatīva saḥ  // Stk_12.6 //<BR>
<BR>
iti dvādaśaḥ paṭalaḥ<BR>
<BR>
<BR>
athātaḥ sampravakṣyāmi  $ sṛṣṭiṃ mantralipeḥ kramāt  &<BR>
yathā tu sakalo devo  % niṣkalena samanvitaḥ  // Stk_13.1 //<BR>
kalāmutpādayāmāsa  $ sarvamantrapravartikām  &<BR>
oṃkāramūrdhni madhyastha  % oṃkāravyāpakastathā  // Stk_13.2 //<BR>
oṃkāraprathamāṃ rekhāṃ  $ sṛjati prabhuḥ(?)  &<BR>
vidyā nāma kalā sā tu  % varṇe varṇe vyavasthitā  // Stk_13.3 //<BR>
oṃkārasya ukārābhā  $ rekhā yā sampradṛśyate  &<BR>
pratiṣṭhā nāma sā jñeyā  % ukārākṣarasambhavā  // Stk_13.4 //<BR>
mūrdhni tasya bhavedyāsau  $ sūkṣmarekhā nirañjanā  &<BR>
makāro hyabhavattatra  % nivṛttirnāma sā kalā  // Stk_13.5 //<BR>
oṃkāramūrdhni saṃyuktā  $ laya oṃkāramūrdhani  &<BR>
rekheyaṃ vyomni nirvāṇā  % sā kalā śāntirucyate  // Stk_13.6 //<BR>
saṃyogātsamprakāśeta  $ niṣkale sakale sthitā  &<BR>
mūrdhanyākrāna oṃkāre  % śabdastatra tu jāyate  // Stk_13.7 //<BR>
sā śaktiḥ paramā sūkṣmā  $ bindunā sahitā matā  &<BR>
dīpādiva mahattejo  % visphuliṅgaśikhānvitam  // Stk_13.8 //<BR>
nipatantī tridhā yāti  $ śivavidyātmakairyathā  &<BR>
śāntirvidyā pratiṣṭhā ca  % nivṛttiśceti tāḥ kalāḥ  // Stk_13.9 //<BR>
yā kalā rekhinī tatra  $ patitā bindunā saha  &<BR>
savidyeśaḥ śivaḥ prokto  % devadevaḥ sadāśivaḥ  // Stk_13.10 //<BR>
prathamaṃ tasya tadbījaṃ  $ nādabinduritīritam  &<BR>
na jahāti paraṃ sthānaṃ  % śāśvataṃ dhruvamavyayam  // Stk_13.11 //<BR>
binduṃ tadudare kṣiptvā  $ mātṛvatparirakṣati  &<BR>
tasyordhvaṃ vāmapārśve 'tha  % viṣṇubījaṃ pratiṣṭhitam  // Stk_13.12 //<BR>
dakṣiṇaṃ brahmayonistham  $ ekameva tridhā sthitam  &<BR>
pārśvabindudvayopetā  % sā rekhā madhyataḥ sthitā  // Stk_13.13 //<BR>
tatra devaḥ śivaḥ sūkṣmo  $ gūḍhastiṣṭhati śaṃkaraḥ  &<BR>
tadbījaṃ paramaṃ devaṃ  % śaktigarbho maheśvaraḥ  // Stk_13.14 //<BR>
yataḥ pravartate sarvaṃ  $ mantratantraṃ carācaram  &<BR>
avyaktaṃ paramaṃ sūkṣmaṃ  % śaktidehaṃ nirañjanam  // Stk_13.15 //<BR>
śivaṃ tvanādinidhanaṃ  $ yaṃ buddhvā nābhijāyate  &<BR>
dakṣiṇasthaṃ hi yadbījaṃ  % jñānaśaktiḥ parā hi sā  // Stk_13.16 //<BR>
tadbījamaparaṃ brahmā  $ yatra gūḍhaḥ sa tiṣṭhati  &<BR>
vāmago 'tha paro binduḥ  % kriyāśaktiḥ parā hi sā  // Stk_13.17 //<BR>
tatra viṣṇuḥ svayaṃ bīje  $ gūḍhaḥ sūkṣmo nirañjanaḥ  &<BR>
eṣa devo 'pi sargastho  % visṛṣṭo yaḥ sa śambhunā  // Stk_13.18 //<BR>
nigūḍhatvānna paśyanti  $ yena sṛṣṭaṃ carācaram  &<BR>
visargājjāyate sṛṣṭir  % īśvaraḥ prabhureva saḥ  // Stk_13.19 //<BR>
visṛṣṭaṃ yena tadbījaṃ  $ visargastena cocyate  &<BR>
tena cāpūritamidaṃ  % jagatsarvaṃ ca tanmayam  // Stk_13.20 //<BR>
śaktiraśmisamūhena  $ śataśo 'tha sahasraśaḥ  &<BR>
sṛjati grasati hyeṣa  % saṃyojakaviyojakaḥ  // Stk_13.21 //<BR>
jñānaśaktyā ca bhagavān  $ anugṛhṇāti vai śivaḥ  &<BR>
visargācca bhavetsṛṣṭiḥ  % saṃhāro bindunā saha  \<BR>
nirvāṇaṃ tattvavijñānaṃ  # tantravistāragocaraḥ  // Stk_13.22 //<BR>
<BR>
mantrasṛṣṭiprakaraṇam<BR>
<BR>
<BR>
saṃhāraścaiva sṛṣṭiśca  $ sarvaṃ nigaditaṃ prabho  &<BR>
dīkṣitānāṃ gatibhraṃśaṃ  % saṃkṣepāt kathayasva me  // Stk_14.1 //<BR>
māyāvini śaṭhe krūre  $ niḥsattve kalahapriye  &<BR>
gatibhraṃśakare yoge  % tattvaṃ tacchṛṇu ṣaṇmukha  // Stk_14.2 //<BR>
vidhāya mūrdhni kṣiptasya  $ āyāme śaśinaḥ kramāt  &<BR>
pūrvavanmanasālokya  % gatiṃ tasya nivartayet  // Stk_14.3 //<BR>
saṃhārasampuṭaṃ kūṭam  $ ādāvante ṣaḍānana  &<BR>
mātṛkāyāṃ śataṃ hutvā  % ekaikasya pṛthak pṛthak  // Stk_14.4 //<BR>
<BR>
gatibhraṃśaprakaraṇam<BR>
<BR>
<BR>
<BR>
prāsādaṃ nādamutthāpya  $ japedyaḥ satataṃ naraḥ  &<BR>
ṣaṇmāsātprāpnuyātsiddhiṃ  % yogayukto na saṃśayaḥ  // Stk_15.1 //<BR>
gamāgamasya japataḥ  $ sarvapāpakṣayo bhavet  &<BR>
aṇimādiguṇaiśvaryaṃ  % ṣaṇmāsaistu na saṃśayaḥ  // Stk_15.2 //<BR>
gamāgamaṃ viditvā tu  $ mucyate nātra saṃśayaḥ  &<BR>
tanmayastallayo bhūtvā  % ṣaṇmāsātsiddhimāpnuyāt  // Stk_15.3 //<BR>
sthūlaḥ sūkṣmaḥ paraścaiva  $ prāsādaḥ kathito mayā  &<BR>
prāsādaṃ ye na budhyanti  % te na budhyanti śaṅkaram  // Stk_15.4 //<BR>
<BR>
prāsādabhedaprakaraṇam<BR>
<BR>
<BR>
<BR>
ataḥ paraṃ pravakṣyāmi  $ prāsādasya tu lakṣaṇam  &<BR>
hrasvaṃ dīrghaṃ plutaṃ caiva  % lakṣayenmantravitsadā  // Stk_16.1 //<BR>
hrasvo dahati pāpāni  $ dīrgho mokṣaprado bhavet  &<BR>
āpyāyane plutaścaiva  % bindunā mūrdhni bhūṣitaḥ  // Stk_16.2 //<BR>
sthūlabhedāstrayaḥ proktā  $ vaśyoccāṭanamāraṇe  &<BR>
plutena tu sadā vaśyaṃ  % kurute nātra saṃśayaḥ  // Stk_16.3 //<BR>
dīrghastūccāṭayetkṣipraṃ  $ phaṭkāreṇa na saṃśayaḥ  &<BR>
ādāvante ca hrasvasya  % phaṭkāro māraṇe smṛtaḥ  // Stk_16.4 //<BR>
ādāvante ca hṛdaya-  $ yoga ākarṣaṇe smṛtaḥ  &<BR>
ākarṣayeddhruvaṃ yukto  %  yojanānāṃ śate sthitam  // Stk_16.5 //<BR>
evamākarṣayetsādhyaṃ  $ nāma vijñāya tattvataḥ  &<BR>
sādhakasya bhavedbahvī  % nyūnā sādhyasya kīrtitā  // Stk_16.6 //<BR>
evaṃ viditvā medhāvī  $ ākarṣaṃ kurute dhruvam  &<BR>
avijñāya tvidaṃ samyaṅ  % naiva siddhyate sarvadā  // Stk_16.7 //<BR>
yāgaṃ kṛtvā tu pūrvoktaṃ  $ mantrasyārghyaṃ ca dāpayet  &<BR>
arghyaṃ dattvā tu mantrasya  % japaṃ kuryādvicakṣaṇaḥ  // Stk_16.8 //<BR>
devasya dakṣiṇe bhāge  $ pañcalakṣaṃ sthito japet  &<BR>
japānte ghṛtahomastu  % daśasāhasriko bhavet  // Stk_16.9 //<BR>
evamāpyāyito mantraḥ  $ karmayogyo bhavettataḥ  &<BR>
uktānuktāni karmāṇi  % siddhiṃ yānti na saṃśayaḥ  // Stk_16.10 //<BR>
daśalakṣāṇi japato  $ janāḥ svasthānavāsinaḥ  &<BR>
vaśamāyānti te kṣipram  % iti śāstrasya niścayaḥ  // Stk_16.11 //<BR>
tripañcalakṣaṃ japato  $ daśagrāmanivāsinaḥ  &<BR>
te janā vaśamāyānti  % ātmanā ca dhanena ca  // Stk_16.12 //<BR>
evaṃ viṃśatibhirlakṣaiḥ  $ prāsādasya ṣaḍānana  &<BR>
deśadeśādhipānmantrī  % niyataṃ vaśamānayet  // Stk_16.13 //<BR>
lakṣāṇāṃ pañcaviṃśatyā  $ viṣayaṃ vaśamānayet  &<BR>
triṃśallakṣajapādasya  % vaśo vai maṇḍalī bhavet  // Stk_16.14 //<BR>
pañcatriṃśacca lakṣāṇi  $ japanpṛthvīṃ vaśaṃ nayet  &<BR>
catvāriṃśajjapāddevam  % īkṣate hāṭakeśvaram  // Stk_16.15 //<BR>
lakṣāṇi japtvā pañcāśad-  $ vidyādharasamo bhavet  &<BR>
tatraiva modate mantrī  % yāvadābhūtasamplavam  // Stk_16.16 //<BR>
<BR>
prāsādalakṣaṇaprakaraṇaṃ ṣoḍaśam<BR>
iti ṣoḍaśaḥ paṭalaḥ<BR>
<BR>
<BR>
adyāpi saṃśayo deva  $ jñānavijñānayoḥ sphuṭam  &<BR>
kathaṃ vā jñāyate jñānaṃ  % kathaṃ vā jñeyamucyate  // Stk_17.1 //<BR>
vijñāya pūrvamādhāraṃ  $ paścādādheyameva ca  &<BR>
ādhārādheyavitprājñaḥ  % samarthaḥ sarvakarmasu  // Stk_17.2 //<BR>
ādhāraḥ puramityuktam  $ ādheyastvīśa ucyate  &<BR>
īśaṃ vijñāya medhāvī  % sadā yo nandati svayam  // Stk_17.3 //<BR>
puryaṣṭakasamāyukto  $ hyadha ūrdhvaṃ sa gacchati  &<BR>
śabdaḥ sparśaśca rūpaṃ ca  % raso gandhaśca pañcakam  // Stk_17.4 //<BR>
buddhirmanastvahaṅkāraḥ  $ puryaṣṭakamudāhṛtam  &<BR>
 Note that this definition of the puryaṣṭaka is not<BR>
 accepted by Ram without considerable distortion.<BR>
yāvadetairna nirmuktaḥ  % kathaṃ mucyeta bandhanāt  // Stk_17.5 //<BR>
brahmaṇi sparśaśabdau tu  $ rasaṃ vai keśave tyajet  &<BR>
rūpagandhau tyajedrudre  % buddhyahaṅkāramīśvare  \<BR>
mano binduṃ śive tyaktvā  # ebhirmuktaḥ śivaṃ vrajet  // Stk_17.6 //<BR>
<BR>
vijñānaprakaraṇam<BR>
iti saptadaśaḥ paṭalaḥ<BR>
<BR>
<BR>
kālacakravidhānaṃ tu  $ pravakṣyāmyanupūrvaśaḥ  &<BR>
kālacakramiti khyātaṃ  % yena kālaḥ prabudhyate  // Stk_18.1 //<BR>
tryahorātrapracāreṇa  $ trīṇyabdāni sa jīvati  &<BR>
dvyahorātrapracāreṇa  % jīvedvarṣadvayaṃ tu saḥ  // Stk_18.2 //<BR>
ahorātrapracāreṇa  $ abdamekaṃ sa jīvati  &<BR>
aharekaṃ vrajedyasya  % rātrimekāṃ tathaiva ca  // Stk_18.3 //<BR>
ṣaṇmāsājjāyate mṛtyur  $ iti śāstrasya niścayaḥ  &<BR>
dvitīyasyānucāreṇa  % ahorātraṃ sa jīvati  // Stk_18.4 //<BR>
yathā cādyā tathā vāmā  $ madhyamā ca tathaiva ca  &<BR>
kālacakraṃ samākhyātaṃ  % putrasnehādviśeṣataḥ  // Stk_18.5 //<BR>
<BR>
kālacakraprakaraṇam<BR>
iti aṣṭādaśaḥ paṭalaḥ<BR>
<BR>
<BR>
pūrvamevaṃ pratijñātaṃ  $ śivabhedo 'ṣṭadhā sthitaḥ  &<BR>
kathaṃ bhidyeta deveśa  % tattvataḥ kathaya prabho  // Stk_19.1 //<BR>
sakalaṃ niṣkalaṃ śūnyaṃ  $ kalāḍhyaṃ khamalaṅkṛtam  &<BR>
kṣapaṇaṃ ca tathāntasthaṃ  % kaṇṭhoṣṭhyaṃ cāṣṭamaṃ viduḥ  // Stk_19.2 //<BR>
 This verse is NisMula 6:6 (f.21verso, line 2) [reading smṛtam for viduḥ]<BR>
prāsādaṃ ṣaṣṭhasaṃyuktaṃ  $ ṣaḍantena samanvitam  &<BR>
 3b = NisMula 6:7b<BR>
sakalaṃ sarvabhūtasthaṃ  % śivatattvaṃ prakīrtitam  // Stk_19.3 //<BR>
 3cd = NisMula 6:7cd [with @dehasthaṃ for @bhūtasthaṃ]<BR>
niṣkrāmati svayaṃ devo  $ dehaṃ tyaktvā samārutaḥ  &<BR>
niṣkalaṃ taṃ vijānīyāt  % ṣaḍvarṇarahitaṃ śivam  // Stk_19.4 //<BR>
 4abcd = NisMula 6:8<BR>
niśvāsocchvasane hitvā  $ sthito dehe tu kāṣṭhavat  &<BR>
śūnyaṃ taṃ tu vijānīyād  % dhṛdayena tu bhāvayet  // Stk_19.5 //<BR>
 5abcd = NisMula 6:9<BR>
cumbākāreṇa vaktreṇa  $ yattattvaṃ parikīrtitam  &<BR>
kalāḍhyaṃ taṃ vijānīyād  % ākāśasthamatha śṛṇu  // Stk_19.6 //<BR>
 aiśa treatment of ṛ in śṛṇu [making the previous syllable long]<BR>
 6acd = NisMula 6:10acd<BR>
ūrdhvanādasya kṣīṇasya  $ yadantaṃ parikīrtitam  &<BR>
tatrasthaṃ taṃ vijānīyād  % ākāśena tvalaṅkṛtam  // Stk_19.7 //<BR>
 7abcd = NisMula 6:11<BR>
vyāvṛtenaiva vaktreṇa  $ brūyadevaṃ jagadgurum  &<BR>
duḥkhakṣapaṇamityuktaṃ  % tatkṣayātkṣapaṇaṃ smṛtam  // Stk_19.8 //<BR>
 8abcd = NisMula 6:12<BR>
adhonādasya kṣīṇasya  $ yadantaṃ parikīrtitam  &<BR>
antasthaṃ taṃ vijānīyād  % anuccāryaṃ prakīrtitam  // Stk_19.9 //<BR>
 9abcd = NisMula 6:13<BR>
saptavargāṣṭamaṃ koṭiḥ  $ saptamasya dvitīyakam  &<BR>
vargātītaṃ ṣaḍantaṃ ca  % saptamāttricaturthakam  // Stk_19.10 //<BR>
 10 = NisMula 6:14<BR>
ādimaṃ tu punaryojyaṃ  $ ṣaṣṭhaṃ vai prathamasya tu  &<BR>
khaśekharasamāyuktaṃ  % kaṇṭhoṣṭhyaṃ cāṣṭamaṃ smṛtam  // Stk_19.11 //<BR>
 11 = NisMula 6:15<BR>
ete bhedāḥ samākhyātā  $ aṇimādiprasādhane  &<BR>
anuccāryamasandigdhaṃ  % mokṣa ityabhidhīyate  // Stk_19.12 //<BR>
<BR>
śivabhedāṣṭakapratipādanaprakaraṇam<BR>
ityekonaviṃśaḥ paṭalaḥ<BR>
<BR>
<BR>
kathaṃ vyāpī adhaścordhvaṃ  $ tiryak caiva kathaṃ bhavet  &<BR>
etanme brūhi tattvena  % kāruṇyāttvaṃ maheśvara  // Stk_20.1 //<BR>
yāvaddehe sthito jantor  $ adhastāvadvyavasthitaḥ  &<BR>
nirgato vyāpayettiryag-  % antasthaḥ sarvataḥ sthitaḥ  // Stk_20.2 //<BR>
trimārgāvasthito devaḥ  $ sarvadeheṣu vartate  &<BR>
aviditvā na mucyeta  % yadyapyetallayo bhavet  // Stk_20.3 //<BR>
tattrimārgaṃ tryadhiṣṭhānaṃ  $ sarvadeheṣu vartate  &<BR>
yo vettyevamimāṃ vyāptiṃ  % sarvavyāpī na saṃśayaḥ  // Stk_20.4 //<BR>
na tasya garbhasambhūtir  $ yathā devaḥ prabhāṣate  &<BR>
tāvadbhramati saṃsāre  % yāvadvyāptiṃ na vindati  // Stk_20.5 //<BR>
viditvā vyāpinaṃ jīvaṃ  $ mucyate nātra saṃśayaḥ  &<BR>
yathā tṛṇajalūkā nu  % tṛṇāgraṃ yāvadāgatā  // Stk_20.6 //<BR>
upariṣṭānnirālambā  $ tadvajjīvo 'tra saṃsthitaḥ  &<BR>
ūrdhvaśūnyamadhaḥ śūnyaṃ  % śūnyaṃ dehāntarasthitam  // Stk_20.7 //<BR>
triśūnyaṃ yo vijānāti  $ mucyate sa dhruvaṃ guha  &<BR>
vyāptiścāsya mayā proktā  % saṃkṣepānna tu vistarāt  \<BR>
ataḥ parataraṃ nāsti  # vyāpakaṃ vyāpakasya tu  // Stk_20.8 //<BR>
<BR>
vyāptiprakaraṇam<BR>
iti viṃśaḥ paṭalaḥ<BR>
<BR>
<BR>
ataḥ paraṃ pravakṣyāmi  $ aṣṭadhā pratyayo yathā  &<BR>
anagnijvalanaṃ caiva  % vṛkṣasyālabhanaṃ tathā  // Stk_21.1 //<BR>
pāśānāṃ stobhanaṃ caiva  $ mahāpātakanāśanam  &<BR>
viṣasaṃharaṇaṃ caiva  % nirbījakaraṇaṃ tathā  // Stk_21.2 //<BR>
grahajvaravināśaśca  $ pratyayo 'ṣṭavidhaḥ smṛtaḥ  &<BR>
evaṃ jñātvā tu vidhivat  % khyātiḥ sarvatra jāyate  // Stk_21.3 //<BR>
praṇavenāgnimadhyastho  $ hakāro hrīṃ tathaiva ca  &<BR>
ādiroṃ ca namaścānte  % anagnijvalane hitam  // Stk_21.4 //<BR>
agniṃ srotasi saṃyojya  $ sahasrodghātasaṃyutam  &<BR>
pañcākṣaraprayogeṇa  % jvalatyeva na saṃśayaḥ  // Stk_21.5 //<BR>
oṃkāraḥ sarvato 'dhastād  $ rephastasyordhvataḥ sthitaḥ  &<BR>
pūrvavatsamprayukto 'yaṃ  % prayogo bhuvi durlabhaḥ  // Stk_21.6 //<BR>
śataiḥ saptabhirudghātair  $ ālabdho mriyate drumaḥ  &<BR>
bhūyasścāpyāyanaṃ tasya  % vāruṇe srotasi sthitam  // Stk_21.7 //<BR>
sa jīvati punarvṛkṣo  $ yathāpūrvaṃ tathaiva saḥ  &<BR>
tādṛgeva punaścāsau  % kiṃ tu rephavivarjitaḥ  // Stk_21.8 //<BR>
āpyāyanavidhau hyeṣa  $ pañcadhā bindudīpitaḥ  &<BR>
aukāramadhyasaṃyuktaḥ  % praṇavenāntadīpitaḥ  // Stk_21.9 //<BR>
īkārādiḥ sa hau madhye  $ vahnimadhyaṃ tataḥ param  &<BR>
prayogo viṣuvatkāle  % pāśānāṃ stobhakārakaḥ  // Stk_21.10 //<BR>
śataiḥ pañcabhirudghātaiḥ  $ patatyeva na saṃśayaḥ  &<BR>
punaścotthāpanaṃ tasya  % yathā bhavati tacchṛṇu  // Stk_21.11 //<BR>
īkārādyantasaṃyuktaṃ  $ hau ca madhye niyojitam  &<BR>
prāṇānusvārasandīptaṃ  % namo 'ntaṃ praṇavaṃ punaḥ  // Stk_21.12 //<BR>
utthāpane prayuñjīta  $ sarvabhūteṣu tattvavit  &<BR>
tāvadbhireva codghātair  % yojanīyaḥ prayatnataḥ  // Stk_21.13 //<BR>
labījaṃ jīvasaṃviṣṭaṃ  $ hakārādyantasaṃsthitam  &<BR>
pūrvavanmadhyasaṃsthaṃ ca  % vāyubindusamanvitam  // Stk_21.14 //<BR>
yadasyārohaṇe proktaṃ  $ gurutvaṃ jāyate yathā  &<BR>
bhūya eva pravakṣyāmi  % laghutvaṃ jāyate yathā  // Stk_21.15 //<BR>
oṃkāro haṃ yakāreṇa  $ hyaukāro haṃ namastathā  &<BR>
tulāpuruṣayogo 'yam  % udghātairayutena tu  // Stk_21.16 //<BR>
sa hakāro vakāreṇa  $ yakāreṇa ca dīpitaḥ  &<BR>
hyau madhye hlīṃ namaścānte  % vāruṇena tu buddhimat  // Stk_21.17 //<BR>
udghātāṣṭaśatenaiva  $ viṣaṃ saṃharati dhruvam  &<BR>
yathāgnijvalane dṛṣṭo  % nirbījakaraṇe tathā  // Stk_21.18 //<BR>
śataiḥ pañcabhirudghātair  $ viśeṣo 'tra vidhīyate  &<BR>
oṃkāramāditaḥ kṛtvā  % hrūṃkāraṃ tadanantaram  // Stk_21.19 //<BR>
hrauṃ hrūṃ ca phaṇṇamaścānte  $ grahāṇāṃ nāśane mataḥ  &<BR>
prayoge vāruṇe mārge  % udghātāṣṭaśatena tu  // Stk_21.20 //<BR>
praṇavādi tato huṃ phaṭ  $ huṃ phaṭ huṃ phaṭ tathaiva ca  &<BR>
phaṭ phaṭ phaṭ phaṭ phaḍevaṃ syād  % vāruṇena tu buddhimān  \<BR>
udghātāṣṭaśatenaiva  # kṣipraṃ nāśayati jvaram  // Stk_21.21 //<BR>
pratyayaprakaraṇam<BR>
ityekaviṃśaḥ paṭalaḥ<BR>
<BR>
<BR>
prāsādaḥ kīdṛśo jñeyo  $ vyāptistasya ca kīdṛśī  &<BR>
śarīraṃ kīdṛśaṃ tasya  % kathayasva maheśvara  // Stk_22.1 //<BR>
prāsādaṃ yo na jānāti  $ pañcamantramahātanum  &<BR>
aṣṭatriṃśatkalopetaṃ  % nāsāvācārya ucyate  // Stk_22.2 //<BR>
prāsādaṃ samyagajñātvā  $ yo dīkṣāṃ kurute guruḥ  &<BR>
adhastācchiṣyamātmānaṃ  % nayatyatra na saṃśayaḥ  // Stk_22.3 //<BR>
prāsādābjaśikhāntastho  $ yastu dīkṣāṃ karoti saḥ  &<BR>
ācāryaḥ saha śiṣyeṇa  % śivasāyujyamāpnuyāt  // Stk_22.4 //<BR>
brahmā viṣṇuśca rudraśca  $ indraścandro bṛhaspatiḥ  &<BR>
prajāpatistathādityaḥ  % śukraḥ skando bhṛgustathā  // Stk_22.5 //<BR>
ye cānye prāṇino devāḥ  $ sarve proktāḥ prasādajāḥ  &<BR>
ete cānye ca bahavo  % munayaḥ saṃśitavratāḥ  // Stk_22.6 //<BR>
dhyāyanti paramaṃ haṃsaṃ  $ prāsādaṃ nāmarūpataḥ  &<BR>
vibhāgaṃ cāsya vakṣyāmi  % yaṃ dhyātvāmṛtamaśnute  // Stk_22.7 //<BR>
sadyaḥ kalāṣṭasaṃyuktam  $ akārākṣarajaṃ viduḥ  &<BR>
vidyādukārajaṃ vāmam  % aghoraṃ ca makārajam  // Stk_22.8 //<BR>
bindujaḥ puruṣo jñeya  $ īśānastu śikhātmajaḥ  &<BR>
evaṃ mantrāstu pañcaite  % prāsādātsambhavanti ye  // Stk_22.9 //<BR>
daśakoṭiḥ sahasrāṇāṃ  $ mantrāṇāmamitaujasām  &<BR>
iṣṭena tu prasādena  % sarva iṣṭā na saṃśayaḥ  // Stk_22.10 //<BR>
mārutā nava śaktyādyā  $ ye mantrāḥ parikīrtitāḥ  &<BR>
prāsādābjasamutpannāḥ  % sarve cāmoghaśaktayaḥ  // Stk_22.11 //<BR>
sadyastu pṛthivī jñeyo  $ vāmo hyāpaḥ prakīrtitaḥ  &<BR>
aghorasteja ityukto  % vāyustatpuruṣaḥ smṛtaḥ  // Stk_22.12 //<BR>
ākāśastu bhavedīśaḥ  $ svayaṃ devo maheśvaraḥ  &<BR>
sadyojātastu ṛgvedo  % vāmadevo yajuḥ smṛtaḥ  // Stk_22.13 //<BR>
aghoraḥ sāmavedaḥ syād  $ atharvaḥ puruṣaḥ smṛtaḥ  &<BR>
pañcamastu paraḥ sūkṣmo  % vyomavyāpī sadāśivaḥ  // Stk_22.14 //<BR>
sadyojātastu vai brahmā  $ vāmo viṣṇuḥ prakīrtitaḥ  &<BR>
aghoro rudradaivatya  % īśvaraḥ puruṣaḥ smṛtaḥ  // Stk_22.15 //<BR>
īśānaḥ śivadaivatyo  $ hṛdayādāvavasthitaḥ  &<BR>
ṣaṣṭhaṃ tu yatparaṃ tattvam  % asādṛśyaguṇaiḥ sthitam  // Stk_22.16 //<BR>
tasya deho na vaktavyaḥ  $ prākṛtairguṇasambhavaiḥ  &<BR>
jñātvā paramaniḥśreṇīṃ  % pañcasaṃsthānagāminīm  // Stk_22.17 //<BR>
jñātameva sakṛdyena  $ vistṛtaṃ tu tadeva tat  &<BR>
tatkāla eva mukto 'sau  % yadā jñātaṃ hi tatpadam  // Stk_22.18 //<BR>
<BR>
prāsādanirṇayaprakaraṇam<BR>
iti dvāviṃśaḥ paṭalaḥ<BR>
<BR>
<BR>
śṛṇu ṣaṇmukha tattvena  $ jñānāmṛtamanuttamam  &<BR>
yanna kasyacidākhyātaṃ  % nākhyeyaṃ kathayāmi tat  // Stk_23.1 //<BR>
dehasthaḥ sakalo jñeyo  $ niṣkalo dehavarjitaḥ  &<BR>
āptopadeśagamyo 'sau  % sarvataḥ kimapi sthitaḥ  // Stk_23.2 //<BR>
haṃsa haṃseti yo brūyad  $ dhaṃso devaḥ sadāśivaḥ  &<BR>
guruvaktrāttu labhyeta  % pratyakṣaṃ sarvatomukhaḥ  // Stk_23.3 //<BR>
tileṣu ca yathā tailaṃ  $ puṣpe gandha iva sthitaḥ  &<BR>
puruṣastu śarīre 'smin  % sabāhyābhyantare sthitaḥ  // Stk_23.4 //<BR>
ulkāhasto yathā kaścid  $ dravyamālokya tāṃ tyajet  &<BR>
jñānena jñeyamālokya  % tathā jñānaṃ parityajet  // Stk_23.5 //<BR>
puṣpaṃ tu sakalaṃ vidyād  $ gandhastasya tu niṣkalaḥ  &<BR>
vṛkṣaṃ tu sakalaṃ vidyāc  % chāyā tasya tu niṣkalā  // Stk_23.6 //<BR>
sakale niṣkalo bhāvaḥ  $ sarvatraiva vyavasthitaḥ  &<BR>
upāyaḥ sakalastadvad  % upeyaścaiva niṣkalaḥ  // Stk_23.7 //<BR>
sakale sakalo bhāvo  $ niṣkale niṣkalastathā  &<BR>
trimātraśca dvimātraśca  % ekamātrastathaiva ca  // Stk_23.8 //<BR>
ardhamātrā parā sūkṣmā  $ tasyā ūrdhvaṃ parātparam  &<BR>
brahmā viṣṇuśca rudraśca  % īśvaraḥ śiva eva vā  // Stk_23.9 //<BR>
pañcadhā pañcadaivatyaḥ  $ sakalaḥ paripaṭhyate  &<BR>
brahmaṇo hṛdayaṃ sthānaṃ  % kaṇṭhe viṣṇuḥ samāśritaḥ  // Stk_23.10 //<BR>
tālumadhye sthito rudro  $ lalāṭastho maheśvaraḥ  &<BR>
nāsāgre tu śivaṃ vidyāt  % tasyānte tu paraṃ padam  // Stk_23.11 //<BR>
 nāsāgre MSS i,ī,u,mu; nādānte Bhatt<BR>
parasmāttu paraṃ nāsti  $ iti śāstrasya niścayaḥ  &<BR>
gamāgamaḥ kathaṃ tasya  % kena vā nīyate tu saḥ  // Stk_23.12 //<BR>
saṃśayo me mahādeva  $ kathayasva yathārthataḥ  &<BR>
śaktyā tu nīyate jīvas  % tasminprāpya nivartate  // Stk_23.13 //<BR>
asyāntaṃ te pravakṣyāmi  $ śṛṇu ṣaṇmukha tattvataḥ  &<BR>
dehātītaṃ tu tadvidyān  % nāsāgre dvādaśāṅgulam  // Stk_23.14 //<BR>
tadantaṃ tadvijānīyāt  $ tatrastho vyāpayetprabhuḥ  &<BR>
mano 'pyanyatra nikṣiptaṃ  % cakṣuranyatra pātitam  // Stk_23.15 //<BR>
tathāpi yogināṃ yogo  $ hyavicchinnaḥ pravartate  &<BR>
etattatparamaṃ guhyam  % etattatparamākṣaram  // Stk_23.16 //<BR>
nātaḥ parataraṃ kiñcin  $ nātaḥ parataraṃ śivam  &<BR>
nātaḥ parataraṃ jñānam  % ityāha bhagavāñśivaḥ  // Stk_23.17 //<BR>
śivajñānāmṛtaṃ prāpya  $ saṃkṣepānna tu vistarāt  &<BR>
kathito devadevena  % paramākṣaranirṇayaḥ  // Stk_23.18 //<BR>
etatte śivasadbhāvaṃ  $ śivavaktrādviniḥsṛtam  &<BR>
guhyādguhyatamaṃ guhyaṃ  % gūhanīyaṃ prayatnataḥ  // Stk_23.19 //<BR>
nāśiṣyāya pradātavyaṃ  $ nāputrāya kadācana  &<BR>
gurudevāgnibhaktāya  % nityaṃ muktiratāya ca  // Stk_23.20 //<BR>
pradātavyamidaṃ śāstraṃ  $ netarebhyaḥ pradāpayet  &<BR>
dātāsya narakaṃ yāti  % siddhyecca na kadācana  // Stk_23.21 //<BR>
śivāmṛtaṃ mayā khyātaṃ  $ satyaṃ satyamidaṃ tava  &<BR>
evaṃ jñātvā tu medhāvī  % vicarettu yathāsukham  // Stk_23.22 //<BR>
gṛhastho brahmacārī ca  $ vānaprastho 'tha bhaikṣukaḥ  &<BR>
yatra yatra sthito jñānī  % paramākṣaravit sadā  // Stk_23.23 //<BR>
viṣayī viṣayāsakto  $ yāti dehāntake śivam  &<BR>
jñānādevāsya śāstrasya  % sarvāvastho 'pi mānavaḥ  // Stk_23.24 //<BR>
brahmahatyāśvamedhādyaiḥ  $ puṇyapāpairna lipyate  &<BR>
codako bodhakaścaiva  % mokṣadaśca paraḥ smṛtaḥ  // Stk_23.25 //<BR>
ityevaṃ trividho jñeya  $ ācāryastu mahītale  &<BR>
codako darśayenmārgaṃ  % bodhakaḥ sthānamādiśet  \<BR>
mokṣadastu paraṃ tattvaṃ  # yajjñātvāmṛtamaśnute  // Stk_23.26 //<BR>
<BR>
jñānāmṛtaprakaraṇam<BR>
iti trayoviṃśaḥ paṭalaḥ<BR>
<BR>
<BR>
<BR>
</body></html>
