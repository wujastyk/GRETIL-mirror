Goraksanatha (=Gorakhnath): Goraksasataka
Based on the ed. by Swami Kuvalayananda 
and S. A. Shukla's critical edition (Lonavla: Kaivalya Dham, n.d.). 
Another edition of this text was published by George Weston Briggs 
in his Gorakhnath and the Kanphata Yogis (1939). 
Since this text contains significant differences, it is given 
separately as Gorakùa-÷atakam 2.


Input by ... (?)



PLAIN TEXT VERSION



___________________________________________________________________

THIS TEXT FILE IS FOR REFERENCE PURPOSES ONLY!   
COPYRIGHT AND TERMS OF USAGE AS FOR SOURCE FILE. 
                                       
Text converted to Classical Sanskrit Extended (CSX) encoding:
                                       
description             character  =ASCII   
                                       
long a                  à             224   
long A                  â             226   
long i                  ã             227   
long I                  ä             228   
long u                  å             229   
long U                  æ             230   
vocalic r               ç             231   
vocalic R               è             232   
long vocalic r          é             233   
vocalic l               ë             235   
long vocalic l          í             237   
velar n                 ï             239   
velar N                 ğ             240   
palatal n               ¤             164   
palatal N               ¥             165   
retroflex t             ñ             241   
retroflex T             ò             242   
retroflex d             ó             243   
retroflex D             ô             244   
retroflex n             õ             245   
retroflex N             ö             246   
palatal s               ÷             247   
palatal S               ø             248   
retroflex s             ù             249   
retroflex S             ú             250   
anusvara                ü             252   
capital anusvara        ı             253   
visarga                 ş             254   

long e                  ¹             185   
long o                  º             186   
l underbar              ×             215   
r underbar              Ÿ             159   
n underbar              ­             173   
k underbar              É             201   
t underbar              Â             194   
                                       
Other characters of the CSX encoding table are not included.
Unless indicated otherwise, accents have been dropped in order 
to facilitate word search.             

For a comprehensive list of CSX and other GRETIL encodings 
and formats see:
www.sub.uni-goettingen.de/ebene_1/fiindolo/gretil/gretdiac.pdf
and
www.sub.uni-goettingen.de/ebene_1/fiindolo/gretil/gretdias.pdf
___________________________________________________________________




Gorakùa-÷atakam



oü parama-gurave gorakùanàthàya namaş

oü gorakùa-÷atakaü vakùye bhava-pà÷a-vimuktaye  /
àtma-bodha-karaü puüsàü viveka-dvàra-ku¤cikàm  // GorS(1)_1 //
etad vimukti-sopànam etat kàlasya va¤canam  /
yad vyàvçttaü mano mohàd àsaktaü paramàtmani  // GorS(1)_2 //
dvija-sevita-÷àkhasya ÷ruti-kalpa-taroş phalam  /
÷amanaü bhava-tàpasya yogaü bhajati sajjanaş  // GorS(1)_3 //
àsanaü pràõa-saüyàmaş pratyàhàro'tha dhàraõà  /
dhyànaü samàdhir etàni yogàïgàni bhavanti ùañ  // GorS(1)_4 //
àsanàni tu tàvanti yàvatyo jãva-jàtayaş  /
eteùàm akhilàn bhedàn vijànàti mahe÷varaş  // GorS(1)_5 //
caturà÷ãti-lakùàõàü ekam ekam udàhçtam  /
tataş ÷ivena pãñhànàü ùoóe÷ànaü ÷ataü kçtam  // GorS(1)_6 //
àsanebhyaş samastebhyo dvayam eva vi÷iùyate  /
ekaü siddhàsanaü proktaü dvitãyaü kamalàsanam  // GorS(1)_7 //

yoni-sthànakam aïghri-måla-ghañitaü kçtvà dçóhaü vinyasen meóhre pàdam athaikam eva niyataü kçtvà samaü vigraham  /
sthàõuş saüyamitendriyo'cala-dç÷à pa÷yan bhruvor antaram etan mokùa-kavàña-bheda-janakaü siddhàsanaü procyate  // GorS(1)_8 //

vàmoråpari dakùiõaü hi caraõaü saüsthàpya vàmaü tathà dakùoråpari pa÷cimena vidhinà dhçtvà karàbhyàü dçóham  /
aïguùñhau hçdaye nidhàya cibukaü nàsàgram àlokayed etad-vyàdhi-vikàra-hàri yaminàü padmàsanaü procyate  // GorS(1)_9 //

àdhàraş prathamaü cakraü svàdhiùñhànaü dvitãyakam  /
yoni-sthànaü dvayor madhye kàma-råpaü nigadyate  // GorS(1)_10 //
àdhàràkhye guda-sthàne païkajaü yac caturdalam  /
tan-madhye procyate yoniş kàmàkhyà siddha-vandità  // GorS(1)_11 //
yoni-madhye mahàliïgaü pa÷cimàbhimukhaü sthitam  /
mastake maõivad bhinnaü yo jànàti sa yogavit  // GorS(1)_12 //
tapta-càmãkaràbhàsaü taóil-lekheva visphurat  /
caturasraü puraü vahner adho-meóhram evàbhidhãyate  // GorS(1)_13 //
sva-÷abdena bhavet pràõaş svàdhiùñhànaü tad-à÷rayaş  /
svàdhiùñhànàkhyayà tasmàn meóhram evàbhidhãyate  // GorS(1)_14 //
tantunà maõivat proto yatra kandaş suùumõayà  /
tan-nàbhi-maõóalaü cakraü procyate maõi-pårakam  // GorS(1)_15 //
årdhvaü meóhràd adho nàbheş kanda-yoniş sva-gàõóavat  /
tatra nàóyaş samutpannàş sahasràõi dvisaptatiş  // GorS(1)_16 //
teùu nàói-sahasreùu dvisaptatir udàhçtàş  /
pràdhànyàt pràõa-vàhinyo bhåyas tatra da÷a smçtàş  // GorS(1)_17 //
ióà ca piïgalà caiva suùumõà ca tçtãyakà  /
gàndhàrã hasti-jihvà ca påùà caiva ya÷asvinã  // GorS(1)_18 //
alambuùà kuhå÷ caiva ÷aïkhinã da÷amã smçtà  /
etan nàói-mayaü cakraü j¤àtavyaü yogibhiş sadà  // GorS(1)_19 //
ióà vàme sthità bhàge piïgalà dakùiõe tathà  /
suùumõà madhya-de÷e tu gàndhàrã vàma-cakùuùi  // GorS(1)_20 //
dakùiõe hasti-jihvà ca påùà karõe ca dakùiõe  /
ya÷asvinã vàma-karõe càsane vàpy alambuùà  // GorS(1)_21 //
kåhu÷ ca liïga-de÷e tu måla-sthàne ca ÷aïkhinã  /
evaü dvàram upà÷ritya tiùñhanti da÷a nàóikàş  // GorS(1)_22 //
satataü pràõa-vàhinyaş soma-såryàgni-devatàş  /
ióà-piïgalà-suùumõà ca tisro nàóya udàhçtàş  // GorS(1)_23 //
pràõàpànau samàna÷ ca hy udàno vyàna eva ca  /
nàgaş kårma÷ ca kçkaro devadatto dhana¤jayaş  // GorS(1)_24 //
nàgàdyàş pa¤ca vikhyàtàş pràõàdyàş pa¤ca vàyavaş  /
ete nàói-sahasreùu vartante jãva-råpiõaş  // GorS(1)_25 //
pràõàpàna-va÷o jãvo hy adha÷ cordhvaü ca dhàvati  /
vàma-dakùiõa-màrgeõa ca¤calatvàn na dç÷yate  // GorS(1)_26 //
àkùipto bhuvi daõóena yathoccalati kandukaş  /
pràõàpàna-samàkùiptas tathà jãvo'nukçùyate  // GorS(1)_27 //
rajju-baddho yathà ÷yeno gato'py àkçùyate(?)  /
guõa-baddhas tathà jãvaş pràõàpànena kçùyate  // GorS(1)_28 //
apànaş karùati pràõaş pràõo'pànaü ca karùati  /
årdhvàdhaş saüsthitàv etau yo jànàti sa yogavit  // GorS(1)_29 //
kandordhve kuõóalã-÷aktir aùñadhà kuõóalã-kçtà  /
brahma-dvàra-mukhaü nityaü mukhenàvçtya tiùñhati  // GorS(1)_30 //
prabuddhà vahni-yogena manasà màrutà hatà  /
prajãva-guõam àdàya vrajaty årdhvaü suùumõayà  // GorS(1)_31 //
mahàmudràü namo-mudràm uóóiyànaü jalandharam  /
måla-bandhaü ca yo vetti sa yogã siddhi-bhàjanam  // GorS(1)_32 //

vakùo-nyasta-hanur nipãóya suciraü yoniü ca vàmàïghriõà hastàbhyàm avadhàritaü prasaritaü pàdaü tathà dakùiõam  /
àpårya ÷vasanena kukùi-yugalaü baddhvà ÷anai recayed eùà pàtaka-nà÷inã sumahatã mudrà néõàü procyate  // GorS(1)_33 //

kapàla-kuhare jihvà praviùñà viparãtagà  /
bhruvor antargatà dçùñir mudrà bhavati khecarã  // GorS(1)_34 //
årdhvaü meóhràd adho nàbher uóóiyànaü pracakùate  /
uóóiyàna-jayo bandho mçtyu-màtaïga-kesarã  // GorS(1)_35 //
jàlandhare kçte bandhe kaõñha-saïkoca-lakùaõe  /
na pãyåùaü pataty agnau na ca vàyuş prakupyati  // GorS(1)_36 //
pàrùõi-bhàgena sampãóya yonim àku¤cayed gudam  /
apànam årdhvam àkçùya måla-bandho nigadyate  // GorS(1)_37 //
yataş kàla-bhayàt brahmà pràõàyàma-paràyaõaş  /
yogino munaya÷ caiva tataş pràõaü nibandhayet  // GorS(1)_38 //
cale vàte calaü sarvaü ni÷cale ni÷calaü bhavet  /
yogã sthàõutvam àpnoti tato vàyuü nibandhayet  // GorS(1)_39 //
ùañ-triü÷ad-aïgulaü haüsaş prayàõaü kurute bahiş  /
vàma-dakùiõa-màrgeõa tataş pràõo'bhidhãyate  // GorS(1)_40 //
baddha-padmàsano yogã namaskçtya guruü ÷ivam  /
nàsàgra-dçùñir ekàkã pràõàyàmaü samabhyaset  // GorS(1)_41 //
pràõo deha-sthito vàyur àyàmas tan-nibandhanam  /
eka-÷vàsa-mayã màtrà tad yogã gaganàyate  // GorS(1)_42 //
baddha-padmàsano yogã pràõaü candreõa pårayet  /
dhàrayitvà yathà-÷akti bhåyaş såryeõa recayet  // GorS(1)_43 //
amçtodadhi-saïkà÷aü kùãroda-dhavala-prabham  /
dhyàtvà candramayaü bimbaü pràõàyàme sukhã bhavet  // GorS(1)_44 //
pràõaü såryeõa càkçùya pårayed udaraü ÷anaiş  /
kumbhayitvà vidhànena bhåya÷ candreõa recayet  // GorS(1)_45 //
prajvalaj-jvalana-jvàlà- pu¤jam àditya-maõóalam  /
dhyàtvà nàbhi-sthitaü yogã pràõàyàme sukhã bhavet  // GorS(1)_46 //
recakaş påraka÷ caiva kumbhakaş praõavàtmakaş  /
pràõàyàmo bhavet tredhà màtrà dvàda÷a-saüyutaş  // GorS(1)_47 //
dvàda÷àdhamake màtrà madhyame dviguõàs tataş  /
uttame triguõà màtràş pràõàyàmasya nirõayaş  // GorS(1)_48 //
adhame ca ghano gharmaş kampo bhavati madhyame  /
uttiùñhaty uttame yogã baddha-padmàsano muhuş  // GorS(1)_49 //
aïgànàü mardanaü ÷astaü ÷rama-saüjàta-vàriõà  /
kañv-amla-lavaõa-tyàgã kùãra-bhojanam àcaret  // GorS(1)_50 //
mandaü mandaü pibed vàyuü mandaü mandaü viyojayet  /
nàdhikaü stambhayed vàyuü na ca ÷ãghraü vimocayet  // GorS(1)_51 //
årdhvam àkçùya càpànaü vàtaü pràõe niyojayet  /
mårdhànaü nãyate ÷aktyà sarva-pàpaiş pramucyate  // GorS(1)_52 //
pràõàyàmo bhavaty evaü pàtakendhana-pàtakaş  /
enombudhi-mahà-setuş procyate yogibhiş sadà  // GorS(1)_53 //
àsanena rujo hanti pràõàyàmena pàtakam  /
vikàraü mànasaü yogã pratyàhàreõa sarvadà  // GorS(1)_54 //
candràmçta-mayãü dhàràü pratyàhàrati bhàskaraş  /
tat-pratyàharaõaü tasya pratyàhàraş sa ucyate  // GorS(1)_55 //
ekà strã bhujyate dvàbhyàm àgatà soma-maõóalàt  /
tçtãyo yo bhavet tàbhyàü sa bhavaty ajaràmaraş  // GorS(1)_56 //
nàbhide÷e bhavaty eko bhàskaro dahanàtmakaş  /
amçtàtmà sthito nityaü tàlumåle ca candramàş  // GorS(1)_57 //
varùaty adhomukha÷ candro grasaty årdhva-mukho raviş  /
j¤àtavyaü karaõaü tatra yena pãyåùam àpyate  // GorS(1)_58 //
årdhva-nàbhir adhas tàlu årdhva-bhànur adhaş ÷a÷ã  /
karaõaü viparãtàkhyaü guru-vaktreõa labhyate  // GorS(1)_59 //
tridhà baddho vçùo yatra rauravãti mahàsvanam  /
anàhataü ca tac cakraü hçdaye yogino viduş  // GorS(1)_60 //
anàhatam atikramya càkramya maõipårakam  /
pràpte pràõaü mahàpadmaü yogitvam amçtàyate  // GorS(1)_61 //
vi÷abdaş saüsmçto haüso nirmalaş ÷uddha ucyate  /
ataş kaõñhe vi÷uddhàkhye cakraü cakra-vido viduş  // GorS(1)_62 //
vi÷uddhe parame cakre dhçtvà soma-kalà-jalam  /
màsena na kùayaü yàti va¤cayitvà mukhaü raveş  // GorS(1)_63 //
sampãóya rasanàgreõa ràja-danta-bilaü mahat  /
dhyàtvàmçtamayãü devãü ùaõ-màsena kavir bhavet  // GorS(1)_64 //
amçtàpårõa-dehasya yogino dvi-tri-vatsaràt  /
årdhvaü pravartate reto'py aõimàdi-guõodayaş  // GorS(1)_65 //
indhanàni yathà vahnis taila-varti ca dãpakaş  /
tathà somakalà-pårõaü dehã dehaü na mu¤cati  // GorS(1)_66 //
àsanena samàyuktaş pràõàyàmena saüyutaş  /
pratyàhàreõa saüyukto dhàraõàü ca samabhyaset  // GorS(1)_67 //
hçdaye pa¤ca-bhåtànàü dhàraõàü ca pçthak pçthak  /
manaso ni÷calatvena dhàraõà ca vidhãyate  // GorS(1)_68 //

yà pçthvã hari-tàla-de÷a-rucirà pãtà lakàrànvità saüyuktà kamalàsanena hi catuùkoõà hçdi sthàyinã  /
pràõaü tatra vinãya pa¤ca-ghañikà÷ cittànvitaü dhàrayed eùà stambhakarã sadà kùitijayaü kuryàd bhuvo dhàraõà  // GorS(1)_69 //

ardhendu-pratimaü ca kunda-dhavalaü kaõñhe'mbu-tattavü sthitaü yat pãyåùa-va-kàra-bãja-sahitaü yuktaü sadà viùõunà  /
pràõaü tatra vinãya pa¤ca-ghañikà÷ cittànvitaü dhàrayed eùà durvaha-kàla-kåña-jaraõà syàd vàriõã dhàraõà  // GorS(1)_70 //
yat tàla-sthitam indra-gopa-sadç÷aü tattvaü trikoõojjvalaü tejo-repha-mayaü pravàla-ruciraü rudreõa yat saïgatam  /
pràõaü tatra vinãya pa¤ca-ghañikà÷ cittànvitaü dhàrayed eùà vahni-jayaü sadà vidadhate vai÷vànarã dhàraõà  // GorS(1)_71 //

yad bhinnà¤jana-pu¤ja-sànnibham idaü tattvaü bhruvor antare vçttaü vàyumayaü ya-kàra-sahitaü yatre÷varo devatà  /
pràõaü tatra vinãya pa¤ca-ghañikà÷ cittànvitaü dhàrayed eùà khe gamanaü karoti yaminàü syàd vàyavã dhàraõà  // GorS(1)_72 //

àkà÷aü suvi÷uddha-vàri-sadç÷aü yad brahma-randhre sthitaü tatràdyena sadà-÷ivena sahitaü ÷àntaü ha-kàràkùaram  /
pràõaü tatra vinãya pa¤ca-ghañikà÷ cittànvitaü dhàrayed eùà mokùa-kavàña-pàñana-pañuş proktà nabho-dhàraõà  // GorS(1)_73 //

stambhanã dràvaõã caiva dahanã bhràmaõã tathà  /
÷oùaõã ca bhavanty evaü bhåtànàü pa¤ca dhàraõàş  // GorS(1)_74 //
karmaõà manasà vàcà dhàraõàş pa¤ca durlabhàş  /
vidhàya satataü yogã sarva-pàpaiş pramucyate  // GorS(1)_75 //
sarvaü cintà-samàvarti yogino hçdi vartate  /
yat tattve ni÷citaü cetas tat tu dhyànaü pracakùate  // GorS(1)_76 //
dvidhà bhavati tad dhyànaü sa-guõaü nirguõaü tathà  /
saguõaü varõa-bhedena nirguõaü kevalaü viduş  // GorS(1)_77 //
àdhàraü prathamaü cakraü tapta-kà¤cana-sannibham  /
nàsàgre dçùñim àdàya dhyàtvà mu¤cati kilbiùam  // GorS(1)_78 //
svàdhiùñhànaü dvitãyaü tu san-màõikya-su÷obhanam  /
nàsàgre dçùñim àdàya dhyàtvà mu¤cati pàtakam  // GorS(1)_79 //
taruõàditya-saükà÷aü cakraü ca maõipårakam  /
nàsàgre dçùñim àdàya dhyàtvà saükùobhayej jagat  // GorS(1)_80 //
[verse missing]
vidyut-prabhàvaü hçt-padme pràõàyàma-vibhedanaiş  /
nàsàgre dçùñim àdàya dhyàtvà brahma-mayo bhavet  // GorS(1)_82 //
santataü ghaõñikà-madhye vi÷uddhaü càmçtodbhavam  /
nàsàgre dçùñim àdàya dhyàtvà brahma-mayo bhavet  // GorS(1)_83 //
bhruvor madhye sthitaü devaü snigdha-mauktika-sannibham  /
nàsàgre dçùñim àdàya dhyàtvà'nandamayo bhavet  // GorS(1)_84 //
nirguõaü ca ÷ivaü ÷àntaü gagane vi÷vatomukham  /
nàsàgre dçùñim àdàya dhyàtvà duşkhàd vimucyate  // GorS(1)_85 //
gudaü meóhraü ca nàbhiü ca hçt-padme ca tad-årdhvataş  /
ghaõñikàü lampikà-sthànaü bhrå-madhye parame÷varam  // GorS(1)_86 //
nirmalaü gaganàkàraü marãci-jala-sannibham  /
àtmànaü sarvagaü dhyàtvà yogã yogam avàpnuyàt  // GorS(1)_87 //
kathitàni yathaitàni dhyàna-sthànàni yoginàm  /
upàdhi-tattva-yuktàni kurvanty aùña-guõodayam  // GorS(1)_88 //
upàdhi÷ ca tathà tattvaü dvayam evam udàhçtam  /
upàdhiş procyate varõas tattvam àtmàbhidhãyate  // GorS(1)_89 //
upàdhir anyathà-j¤ànaü tattvaü saüsthitam anyathà  /
samastopàdhi-vidhvaüsi sadàbhyàsena yoginàm  // GorS(1)_90 //
àtma-varõena bhedena dç÷yate sphàñiko maõiş  /
mukto yaş ÷akti-bhedena so'yam àtmà pra÷asyate  // GorS(1)_91 //
niràtaïkaü niràlambaü niùprapa¤caü nirà÷rayam  /
niràmayaü niràkàraü tattvaü tattvavido viduş  // GorS(1)_92 //
÷abdàdyàş pa¤ca yà màtrà yàvat karõàdiùu smçtàş  /
tàvad eva smçtaü dhyànaü tat-samàdhir ataş param  // GorS(1)_93 //
yadà saükùãyate pràõo mànasaü ca vilãyate  /
tadà sama-rasaikatvaü samàdhir abhidhãyate  // GorS(1)_94 //
[verse missing]
dhàraõàş pa¤ca-nàóyas tu dhyànaü ca ùaùñhi-nàóikàş  /
dina-dvàda÷akenaiva samàdhiş pràõa-saüyamaş  // GorS(1)_96 //
na gandhaü na rasaü råpaü na spar÷aü na ca nişsvanam  /
àtmànaü na paraü vetti yogã yuktaş samàdhinà  // GorS(1)_97 //
khàdyate na ca kàlena bàdhyate na ca karmaõà  /
sàdhyate na ca kenàpi yogã yuktaş samàdhinà  // GorS(1)_98 //
nirmalaü ni÷calaü nityaü niùkriyaü nirguõaü mahat  /
vyoma-vij¤ànam ànandaü brahma brahma-vido viduş  // GorS(1)_99 //
dugdhe kùãraü dhçte sarpir agnau vahnir ivàrpitaş  /
advayatvaü vrajen nityaü yogavit parame pade  // GorS(1)_100 //
bhava-bhaya-vane vahnir mukti-sopàna-màrgataş  /
advayatvaü vrajen nityaü yogavit parame pade  // GorS(1)_101 //

gorakùa-÷atakaü samàptam
