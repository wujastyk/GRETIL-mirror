<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Goraksasataka</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Goraksanatha (=Gorakhnath): Goraksasataka<BR>
Based on the ed. by Swami Kuvalayananda <BR>
and S. A. Shukla's critical edition (Lonavla: Kaivalya Dham, n.d.). <BR>
Another edition of this text was published by George Weston Briggs <BR>
in his Gorakhnath and the Kanphata Yogis (1939). <BR>
Since this text contains significant differences, it is given <BR>
separately as Gorakṣa-śatakam 2.<BR>
<BR>
<BR>
Input by ... (?)<BR>
<BR>
<BR>
<BR>
TEXT WITH PADA MARKERS<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>
PADA MARKERS<BR>
<BR>
For a four-pada verse:<BR>
........  $ ........  &<BR>
........  % ........  //<BR>
<BR>
For a six-pada verse:<BR>
........  $ ........  &<BR>
........  % ........  \<BR>
........  # ........  //<BR>
<BR>


<BR>
Gorakṣa-śatakam<BR>
<BR>
<BR>
<BR>
oṃ parama-gurave gorakṣanāthāya namaḥ<BR>
<BR>
oṃ gorakṣa-śatakaṃ vakṣye  $ bhava-pāśa-vimuktaye  &<BR>
ātma-bodha-karaṃ puṃsāṃ  % viveka-dvāra-kuñcikām  // GorS(1)_1 //<BR>
etad vimukti-sopānam  $ etat kālasya vañcanam  &<BR>
yad vyāvṛttaṃ mano mohād  % āsaktaṃ paramātmani  // GorS(1)_2 //<BR>
dvija-sevita-śākhasya  $ śruti-kalpa-taroḥ phalam  &<BR>
śamanaṃ bhava-tāpasya  % yogaṃ bhajati sajjanaḥ  // GorS(1)_3 //<BR>
āsanaṃ prāṇa-saṃyāmaḥ  $ pratyāhāro'tha dhāraṇā  &<BR>
dhyānaṃ samādhir etāni  % yogāṅgāni bhavanti ṣaṭ  // GorS(1)_4 //<BR>
āsanāni tu tāvanti  $ yāvatyo jīva-jātayaḥ  &<BR>
eteṣām akhilān bhedān  % vijānāti maheśvaraḥ  // GorS(1)_5 //<BR>
caturāśīti-lakṣāṇāṃ  $ ekam ekam udāhṛtam  &<BR>
tataḥ śivena pīṭhānāṃ  % ṣoḍeśānaṃ śataṃ kṛtam  // GorS(1)_6 //<BR>
āsanebhyaḥ samastebhyo  $ dvayam eva viśiṣyate  &<BR>
ekaṃ siddhāsanaṃ proktaṃ  % dvitīyaṃ kamalāsanam  // GorS(1)_7 //<BR>
<BR>
yoni-sthānakam aṅghri-mūla-ghaṭitaṃ kṛtvā dṛḍhaṃ vinyasen  $ meḍhre pādam athaikam eva niyataṃ kṛtvā samaṃ vigraham  &<BR>
sthāṇuḥ saṃyamitendriyo'cala-dṛśā paśyan bhruvor antaram  % etan mokṣa-kavāṭa-bheda-janakaṃ siddhāsanaṃ procyate  // GorS(1)_8 //<BR>
<BR>
vāmorūpari dakṣiṇaṃ hi caraṇaṃ saṃsthāpya vāmaṃ tathā  $ dakṣorūpari paścimena vidhinā dhṛtvā karābhyāṃ dṛḍham  &<BR>
aṅguṣṭhau hṛdaye nidhāya cibukaṃ nāsāgram ālokayed  % etad-vyādhi-vikāra-hāri yamināṃ padmāsanaṃ procyate  // GorS(1)_9 //<BR>
<BR>
ādhāraḥ prathamaṃ cakraṃ  $ svādhiṣṭhānaṃ dvitīyakam  &<BR>
yoni-sthānaṃ dvayor madhye  % kāma-rūpaṃ nigadyate  // GorS(1)_10 //<BR>
ādhārākhye guda-sthāne  $ paṅkajaṃ yac caturdalam  &<BR>
tan-madhye procyate yoniḥ  % kāmākhyā siddha-vanditā  // GorS(1)_11 //<BR>
yoni-madhye mahāliṅgaṃ  $ paścimābhimukhaṃ sthitam  &<BR>
mastake maṇivad bhinnaṃ  % yo jānāti sa yogavit  // GorS(1)_12 //<BR>
tapta-cāmīkarābhāsaṃ  $ taḍil-lekheva visphurat  &<BR>
caturasraṃ puraṃ vahner  % adho-meḍhram evābhidhīyate  // GorS(1)_13 //<BR>
sva-śabdena bhavet prāṇaḥ  $ svādhiṣṭhānaṃ tad-āśrayaḥ  &<BR>
svādhiṣṭhānākhyayā tasmān  % meḍhram evābhidhīyate  // GorS(1)_14 //<BR>
tantunā maṇivat proto  $ yatra kandaḥ suṣumṇayā  &<BR>
tan-nābhi-maṇḍalaṃ cakraṃ  % procyate maṇi-pūrakam  // GorS(1)_15 //<BR>
ūrdhvaṃ meḍhrād adho nābheḥ  $ kanda-yoniḥ sva-gāṇḍavat  &<BR>
tatra nāḍyaḥ samutpannāḥ  % sahasrāṇi dvisaptatiḥ  // GorS(1)_16 //<BR>
teṣu nāḍi-sahasreṣu  $ dvisaptatir udāhṛtāḥ  &<BR>
prādhānyāt prāṇa-vāhinyo  % bhūyas tatra daśa smṛtāḥ  // GorS(1)_17 //<BR>
iḍā ca piṅgalā caiva  $ suṣumṇā ca tṛtīyakā  &<BR>
gāndhārī hasti-jihvā ca  % pūṣā caiva yaśasvinī  // GorS(1)_18 //<BR>
alambuṣā kuhūś caiva  $ śaṅkhinī daśamī smṛtā  &<BR>
etan nāḍi-mayaṃ cakraṃ  % jñātavyaṃ yogibhiḥ sadā  // GorS(1)_19 //<BR>
iḍā vāme sthitā bhāge  $ piṅgalā dakṣiṇe tathā  &<BR>
suṣumṇā madhya-deśe tu  % gāndhārī vāma-cakṣuṣi  // GorS(1)_20 //<BR>
dakṣiṇe hasti-jihvā ca  $ pūṣā karṇe ca dakṣiṇe  &<BR>
yaśasvinī vāma-karṇe  % cāsane vāpy alambuṣā  // GorS(1)_21 //<BR>
kūhuś ca liṅga-deśe tu  $ mūla-sthāne ca śaṅkhinī  &<BR>
evaṃ dvāram upāśritya  % tiṣṭhanti daśa nāḍikāḥ  // GorS(1)_22 //<BR>
satataṃ prāṇa-vāhinyaḥ  $ soma-sūryāgni-devatāḥ  &<BR>
iḍā-piṅgalā-suṣumṇā ca  % tisro nāḍya udāhṛtāḥ  // GorS(1)_23 //<BR>
prāṇāpānau samānaś ca hy  $ udāno vyāna eva ca  &<BR>
nāgaḥ kūrmaś ca kṛkaro  % devadatto dhanañjayaḥ  // GorS(1)_24 //<BR>
nāgādyāḥ pañca vikhyātāḥ  $ prāṇādyāḥ pañca vāyavaḥ  &<BR>
ete nāḍi-sahasreṣu  % vartante jīva-rūpiṇaḥ  // GorS(1)_25 //<BR>
prāṇāpāna-vaśo jīvo hy  $ adhaś cordhvaṃ ca dhāvati  &<BR>
vāma-dakṣiṇa-mārgeṇa  % cañcalatvān na dṛśyate  // GorS(1)_26 //<BR>
ākṣipto bhuvi daṇḍena  $ yathoccalati kandukaḥ  &<BR>
prāṇāpāna-samākṣiptas  % tathā jīvo'nukṛṣyate  // GorS(1)_27 //<BR>
rajju-baddho yathā śyeno  $ gato'py ākṛṣyate(?)  &<BR>
guṇa-baddhas tathā jīvaḥ  % prāṇāpānena kṛṣyate  // GorS(1)_28 //<BR>
apānaḥ karṣati prāṇaḥ  $ prāṇo'pānaṃ ca karṣati  &<BR>
ūrdhvādhaḥ saṃsthitāv etau  % yo jānāti sa yogavit  // GorS(1)_29 //<BR>
kandordhve kuṇḍalī-śaktir  $ aṣṭadhā kuṇḍalī-kṛtā  &<BR>
brahma-dvāra-mukhaṃ nityaṃ  % mukhenāvṛtya tiṣṭhati  // GorS(1)_30 //<BR>
prabuddhā vahni-yogena  $ manasā mārutā hatā  &<BR>
prajīva-guṇam ādāya  % vrajaty ūrdhvaṃ suṣumṇayā  // GorS(1)_31 //<BR>
mahāmudrāṃ namo-mudrām  $ uḍḍiyānaṃ jalandharam  &<BR>
mūla-bandhaṃ ca yo vetti  % sa yogī siddhi-bhājanam  // GorS(1)_32 //<BR>
<BR>
vakṣo-nyasta-hanur nipīḍya suciraṃ yoniṃ ca vāmāṅghriṇā  $ hastābhyām avadhāritaṃ prasaritaṃ pādaṃ tathā dakṣiṇam  &<BR>
āpūrya śvasanena kukṣi-yugalaṃ baddhvā śanai recayed  % eṣā pātaka-nāśinī sumahatī mudrā nṝṇāṃ procyate  // GorS(1)_33 //<BR>
<BR>
kapāla-kuhare jihvā  $ praviṣṭā viparītagā  &<BR>
bhruvor antargatā dṛṣṭir  % mudrā bhavati khecarī  // GorS(1)_34 //<BR>
ūrdhvaṃ meḍhrād adho nābher  $ uḍḍiyānaṃ pracakṣate  &<BR>
uḍḍiyāna-jayo bandho  % mṛtyu-mātaṅga-kesarī  // GorS(1)_35 //<BR>
jālandhare kṛte bandhe  $ kaṇṭha-saṅkoca-lakṣaṇe  &<BR>
na pīyūṣaṃ pataty agnau  % na ca vāyuḥ prakupyati  // GorS(1)_36 //<BR>
pārṣṇi-bhāgena sampīḍya  $ yonim ākuñcayed gudam  &<BR>
apānam ūrdhvam ākṛṣya  % mūla-bandho nigadyate  // GorS(1)_37 //<BR>
yataḥ kāla-bhayāt brahmā  $ prāṇāyāma-parāyaṇaḥ  &<BR>
yogino munayaś caiva  % tataḥ prāṇaṃ nibandhayet  // GorS(1)_38 //<BR>
cale vāte calaṃ sarvaṃ  $ niścale niścalaṃ bhavet  &<BR>
yogī sthāṇutvam āpnoti  % tato vāyuṃ nibandhayet  // GorS(1)_39 //<BR>
ṣaṭ-triṃśad-aṅgulaṃ haṃsaḥ  $ prayāṇaṃ kurute bahiḥ  &<BR>
vāma-dakṣiṇa-mārgeṇa  % tataḥ prāṇo'bhidhīyate  // GorS(1)_40 //<BR>
baddha-padmāsano yogī  $ namaskṛtya guruṃ śivam  &<BR>
nāsāgra-dṛṣṭir ekākī  % prāṇāyāmaṃ samabhyaset  // GorS(1)_41 //<BR>
prāṇo deha-sthito vāyur  $ āyāmas tan-nibandhanam  &<BR>
eka-śvāsa-mayī mātrā  % tad yogī gaganāyate  // GorS(1)_42 //<BR>
baddha-padmāsano yogī  $ prāṇaṃ candreṇa pūrayet  &<BR>
dhārayitvā yathā-śakti  % bhūyaḥ sūryeṇa recayet  // GorS(1)_43 //<BR>
amṛtodadhi-saṅkāśaṃ  $ kṣīroda-dhavala-prabham  &<BR>
dhyātvā candramayaṃ bimbaṃ  % prāṇāyāme sukhī bhavet  // GorS(1)_44 //<BR>
prāṇaṃ sūryeṇa cākṛṣya  $ pūrayed udaraṃ śanaiḥ  &<BR>
kumbhayitvā vidhānena  % bhūyaś candreṇa recayet  // GorS(1)_45 //<BR>
prajvalaj-jvalana-jvālā-  $ puñjam āditya-maṇḍalam  &<BR>
dhyātvā nābhi-sthitaṃ yogī  % prāṇāyāme sukhī bhavet  // GorS(1)_46 //<BR>
recakaḥ pūrakaś caiva  $ kumbhakaḥ praṇavātmakaḥ  &<BR>
prāṇāyāmo bhavet tredhā  % mātrā dvādaśa-saṃyutaḥ  // GorS(1)_47 //<BR>
dvādaśādhamake mātrā  $ madhyame dviguṇās tataḥ  &<BR>
uttame triguṇā mātrāḥ  % prāṇāyāmasya nirṇayaḥ  // GorS(1)_48 //<BR>
adhame ca ghano gharmaḥ  $ kampo bhavati madhyame  &<BR>
uttiṣṭhaty uttame yogī  % baddha-padmāsano muhuḥ  // GorS(1)_49 //<BR>
aṅgānāṃ mardanaṃ śastaṃ  $ śrama-saṃjāta-vāriṇā  &<BR>
kaṭv-amla-lavaṇa-tyāgī  % kṣīra-bhojanam ācaret  // GorS(1)_50 //<BR>
mandaṃ mandaṃ pibed vāyuṃ  $ mandaṃ mandaṃ viyojayet  &<BR>
nādhikaṃ stambhayed vāyuṃ  % na ca śīghraṃ vimocayet  // GorS(1)_51 //<BR>
ūrdhvam ākṛṣya cāpānaṃ  $ vātaṃ prāṇe niyojayet  &<BR>
mūrdhānaṃ nīyate śaktyā  % sarva-pāpaiḥ pramucyate  // GorS(1)_52 //<BR>
prāṇāyāmo bhavaty evaṃ  $ pātakendhana-pātakaḥ  &<BR>
enombudhi-mahā-setuḥ  % procyate yogibhiḥ sadā  // GorS(1)_53 //<BR>
āsanena rujo hanti  $ prāṇāyāmena pātakam  &<BR>
vikāraṃ mānasaṃ yogī  % pratyāhāreṇa sarvadā  // GorS(1)_54 //<BR>
candrāmṛta-mayīṃ dhārāṃ  $ pratyāhārati bhāskaraḥ  &<BR>
tat-pratyāharaṇaṃ tasya  % pratyāhāraḥ sa ucyate  // GorS(1)_55 //<BR>
ekā strī bhujyate dvābhyām  $ āgatā soma-maṇḍalāt  &<BR>
tṛtīyo yo bhavet tābhyāṃ  % sa bhavaty ajarāmaraḥ  // GorS(1)_56 //<BR>
nābhideśe bhavaty eko  $ bhāskaro dahanātmakaḥ  &<BR>
amṛtātmā sthito nityaṃ  % tālumūle ca candramāḥ  // GorS(1)_57 //<BR>
varṣaty adhomukhaś candro  $ grasaty ūrdhva-mukho raviḥ  &<BR>
jñātavyaṃ karaṇaṃ tatra  % yena pīyūṣam āpyate  // GorS(1)_58 //<BR>
ūrdhva-nābhir adhas tālu  $ ūrdhva-bhānur adhaḥ śaśī  &<BR>
karaṇaṃ viparītākhyaṃ  % guru-vaktreṇa labhyate  // GorS(1)_59 //<BR>
tridhā baddho vṛṣo yatra  $ rauravīti mahāsvanam  &<BR>
anāhataṃ ca tac cakraṃ  % hṛdaye yogino viduḥ  // GorS(1)_60 //<BR>
anāhatam atikramya  $ cākramya maṇipūrakam  &<BR>
prāpte prāṇaṃ mahāpadmaṃ  % yogitvam amṛtāyate  // GorS(1)_61 //<BR>
viśabdaḥ saṃsmṛto haṃso  $ nirmalaḥ śuddha ucyate  &<BR>
ataḥ kaṇṭhe viśuddhākhye  % cakraṃ cakra-vido viduḥ  // GorS(1)_62 //<BR>
viśuddhe parame cakre  $ dhṛtvā soma-kalā-jalam  &<BR>
māsena na kṣayaṃ yāti  % vañcayitvā mukhaṃ raveḥ  // GorS(1)_63 //<BR>
sampīḍya rasanāgreṇa  $ rāja-danta-bilaṃ mahat  &<BR>
dhyātvāmṛtamayīṃ devīṃ  % ṣaṇ-māsena kavir bhavet  // GorS(1)_64 //<BR>
amṛtāpūrṇa-dehasya  $ yogino dvi-tri-vatsarāt  &<BR>
ūrdhvaṃ pravartate reto'py  % aṇimādi-guṇodayaḥ  // GorS(1)_65 //<BR>
indhanāni yathā vahnis  $ taila-varti ca dīpakaḥ  &<BR>
tathā somakalā-pūrṇaṃ  % dehī dehaṃ na muñcati  // GorS(1)_66 //<BR>
āsanena samāyuktaḥ  $ prāṇāyāmena saṃyutaḥ  &<BR>
pratyāhāreṇa saṃyukto  % dhāraṇāṃ ca samabhyaset  // GorS(1)_67 //<BR>
hṛdaye pañca-bhūtānāṃ  $ dhāraṇāṃ ca pṛthak pṛthak  &<BR>
manaso niścalatvena  % dhāraṇā ca vidhīyate  // GorS(1)_68 //<BR>
<BR>
yā pṛthvī hari-tāla-deśa-rucirā pītā lakārānvitā  $ saṃyuktā kamalāsanena hi catuṣkoṇā hṛdi sthāyinī  &<BR>
prāṇaṃ tatra vinīya pañca-ghaṭikāś cittānvitaṃ dhārayed  % eṣā stambhakarī sadā kṣitijayaṃ kuryād bhuvo dhāraṇā  // GorS(1)_69 //<BR>
<BR>
ardhendu-pratimaṃ ca kunda-dhavalaṃ kaṇṭhe'mbu-tattavṃ sthitaṃ  $ yat pīyūṣa-va-kāra-bīja-sahitaṃ yuktaṃ sadā viṣṇunā  &<BR>
prāṇaṃ tatra vinīya pañca-ghaṭikāś cittānvitaṃ dhārayed  % eṣā durvaha-kāla-kūṭa-jaraṇā syād vāriṇī dhāraṇā  // GorS(1)_70 //<BR>
yat tāla-sthitam indra-gopa-sadṛśaṃ tattvaṃ trikoṇojjvalaṃ  $ tejo-repha-mayaṃ pravāla-ruciraṃ rudreṇa yat saṅgatam  &<BR>
prāṇaṃ tatra vinīya pañca-ghaṭikāś cittānvitaṃ dhārayed  % eṣā vahni-jayaṃ sadā vidadhate vaiśvānarī dhāraṇā  // GorS(1)_71 //<BR>
<BR>
yad bhinnāñjana-puñja-sānnibham idaṃ tattvaṃ bhruvor antare  $ vṛttaṃ vāyumayaṃ ya-kāra-sahitaṃ yatreśvaro devatā  &<BR>
prāṇaṃ tatra vinīya pañca-ghaṭikāś cittānvitaṃ dhārayed  % eṣā khe gamanaṃ karoti yamināṃ syād vāyavī dhāraṇā  // GorS(1)_72 //<BR>
<BR>
ākāśaṃ suviśuddha-vāri-sadṛśaṃ yad brahma-randhre sthitaṃ  $ tatrādyena sadā-śivena sahitaṃ śāntaṃ ha-kārākṣaram  &<BR>
prāṇaṃ tatra vinīya pañca-ghaṭikāś cittānvitaṃ dhārayed  % eṣā mokṣa-kavāṭa-pāṭana-paṭuḥ proktā nabho-dhāraṇā  // GorS(1)_73 //<BR>
<BR>
stambhanī drāvaṇī caiva  $ dahanī bhrāmaṇī tathā  &<BR>
śoṣaṇī ca bhavanty evaṃ  % bhūtānāṃ pañca dhāraṇāḥ  // GorS(1)_74 //<BR>
karmaṇā manasā vācā  $ dhāraṇāḥ pañca durlabhāḥ  &<BR>
vidhāya satataṃ yogī  % sarva-pāpaiḥ pramucyate  // GorS(1)_75 //<BR>
sarvaṃ cintā-samāvarti  $ yogino hṛdi vartate  &<BR>
yat tattve niścitaṃ cetas  % tat tu dhyānaṃ pracakṣate  // GorS(1)_76 //<BR>
dvidhā bhavati tad dhyānaṃ  $ sa-guṇaṃ nirguṇaṃ tathā  &<BR>
saguṇaṃ varṇa-bhedena  % nirguṇaṃ kevalaṃ viduḥ  // GorS(1)_77 //<BR>
ādhāraṃ prathamaṃ cakraṃ  $ tapta-kāñcana-sannibham  &<BR>
nāsāgre dṛṣṭim ādāya  % dhyātvā muñcati kilbiṣam  // GorS(1)_78 //<BR>
svādhiṣṭhānaṃ dvitīyaṃ tu  $ san-māṇikya-suśobhanam  &<BR>
nāsāgre dṛṣṭim ādāya  % dhyātvā muñcati pātakam  // GorS(1)_79 //<BR>
taruṇāditya-saṃkāśaṃ  $ cakraṃ ca maṇipūrakam  &<BR>
nāsāgre dṛṣṭim ādāya  % dhyātvā saṃkṣobhayej jagat  // GorS(1)_80 //<BR>
[verse missing]<BR>
vidyut-prabhāvaṃ hṛt-padme  $ prāṇāyāma-vibhedanaiḥ  &<BR>
nāsāgre dṛṣṭim ādāya  % dhyātvā brahma-mayo bhavet  // GorS(1)_82 //<BR>
santataṃ ghaṇṭikā-madhye  $ viśuddhaṃ cāmṛtodbhavam  &<BR>
nāsāgre dṛṣṭim ādāya  % dhyātvā brahma-mayo bhavet  // GorS(1)_83 //<BR>
bhruvor madhye sthitaṃ devaṃ  $ snigdha-mauktika-sannibham  &<BR>
nāsāgre dṛṣṭim ādāya  % dhyātvā'nandamayo bhavet  // GorS(1)_84 //<BR>
nirguṇaṃ ca śivaṃ śāntaṃ  $ gagane viśvatomukham  &<BR>
nāsāgre dṛṣṭim ādāya  % dhyātvā duḥkhād vimucyate  // GorS(1)_85 //<BR>
gudaṃ meḍhraṃ ca nābhiṃ ca  $ hṛt-padme ca tad-ūrdhvataḥ  &<BR>
ghaṇṭikāṃ lampikā-sthānaṃ  % bhrū-madhye parameśvaram  // GorS(1)_86 //<BR>
nirmalaṃ gaganākāraṃ  $ marīci-jala-sannibham  &<BR>
ātmānaṃ sarvagaṃ dhyātvā  % yogī yogam avāpnuyāt  // GorS(1)_87 //<BR>
kathitāni yathaitāni  $ dhyāna-sthānāni yoginām  &<BR>
upādhi-tattva-yuktāni  % kurvanty aṣṭa-guṇodayam  // GorS(1)_88 //<BR>
upādhiś ca tathā tattvaṃ  $ dvayam evam udāhṛtam  &<BR>
upādhiḥ procyate varṇas  % tattvam ātmābhidhīyate  // GorS(1)_89 //<BR>
upādhir anyathā-jñānaṃ  $ tattvaṃ saṃsthitam anyathā  &<BR>
samastopādhi-vidhvaṃsi  % sadābhyāsena yoginām  // GorS(1)_90 //<BR>
ātma-varṇena bhedena  $ dṛśyate sphāṭiko maṇiḥ  &<BR>
mukto yaḥ śakti-bhedena  % so'yam ātmā praśasyate  // GorS(1)_91 //<BR>
nirātaṅkaṃ nirālambaṃ  $ niṣprapañcaṃ nirāśrayam  &<BR>
nirāmayaṃ nirākāraṃ  % tattvaṃ tattvavido viduḥ  // GorS(1)_92 //<BR>
śabdādyāḥ pañca yā mātrā  $ yāvat karṇādiṣu smṛtāḥ  &<BR>
tāvad eva smṛtaṃ dhyānaṃ  % tat-samādhir ataḥ param  // GorS(1)_93 //<BR>
yadā saṃkṣīyate prāṇo  $ mānasaṃ ca vilīyate  &<BR>
tadā sama-rasaikatvaṃ  % samādhir abhidhīyate  // GorS(1)_94 //<BR>
[verse missing]<BR>
dhāraṇāḥ pañca-nāḍyas tu  $ dhyānaṃ ca ṣaṣṭhi-nāḍikāḥ  &<BR>
dina-dvādaśakenaiva  % samādhiḥ prāṇa-saṃyamaḥ  // GorS(1)_96 //<BR>
na gandhaṃ na rasaṃ rūpaṃ  $ na sparśaṃ na ca niḥsvanam  &<BR>
ātmānaṃ na paraṃ vetti  % yogī yuktaḥ samādhinā  // GorS(1)_97 //<BR>
khādyate na ca kālena  $ bādhyate na ca karmaṇā  &<BR>
sādhyate na ca kenāpi  % yogī yuktaḥ samādhinā  // GorS(1)_98 //<BR>
nirmalaṃ niścalaṃ nityaṃ  $ niṣkriyaṃ nirguṇaṃ mahat  &<BR>
vyoma-vijñānam ānandaṃ  % brahma brahma-vido viduḥ  // GorS(1)_99 //<BR>
dugdhe kṣīraṃ dhṛte sarpir  $ agnau vahnir ivārpitaḥ  &<BR>
advayatvaṃ vrajen nityaṃ  % yogavit parame pade  // GorS(1)_100 //<BR>
bhava-bhaya-vane vahnir  $ mukti-sopāna-mārgataḥ  &<BR>
advayatvaṃ vrajen nityaṃ  % yogavit parame pade  // GorS(1)_101 //<BR>
<BR>
gorakṣa-śatakaṃ samāptam<BR>
<BR>
<BR>
<BR>
</body></html>
