<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Vidyakara: Subhasitaratnakosa</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Vidyakara:<BR>
Subhasitaratnakosa<BR>
Based on the edition by D.D. Kosambi and V.V. Gokhale. <BR>
Cambridge, Massachusetts 1957<BR>
(Harvard Oriental Series, 42)<BR>
<BR>
<BR>
Input by Harunaga Isaacson<BR>
(original input 1999-2000; revised 2004, with corrections by Jan Brzezinski)<BR>
Revised GRETIL version.<BR>
<BR>
<BR>
ANALYTIC TEXT (BHELA conventions; partly)<BR>
<BR>
<BR>
<BR>
% NB Although numerous corrections have been made, this revised e-text <BR>
% still has not been proofread systematically. <BR>
% Among other limitations of this e-text<BR>
% the following should be noted in particular. Not all of Ingalls' emendations<BR>
% and conjectures proposed in his volume of translation, have been <BR>
% incorporated yet. Some have deliberately not been followed. On the other <BR>
% hand, some of his emendations, concerning only word-division, have been <BR>
% made silently. The information about sources, parallels etc. in the <BR>
% apparatus of the edition has not been systematically included. It has also <BR>
% not been noted when a name of an author is only given in one source.<BR>
<BR>
% NB See now also Gerald M.\ Browne: Textual Notes on Vidyakara's <BR>
% Subhasitaratnakosa. in: IIJ 44 (2001), 21-24.<BR>
<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>
ANALYTIC VERSION according to BHELA conventions:<BR>
<BR>
Sandhi markers:<BR>
(. =short vowel, - =long vowel)<BR>
<BR>
in word-sandhi:<BR>
1: . .  e.g.: veda+anta = vedā1nta<BR>
2: - .<BR>
3: . -<BR>
4: - -<BR>
 <BR>
in sentence-sandhi:<BR>
7: . .  e.g.: ca+api = cā7pi<BR>
8: . -<BR>
9: - .<BR>
0: - -<BR>
<BR>
<BR>

<BR>
<BR>
<BR>
namo buddhāya<BR>
<BR>
nānākavīndravacanāni manoharāṇi saṃkhyāvatāṃ paramakaṇṭhavibhūṣaṇāni  /<BR>
ākampakāni śirasaś ca mahākavīnāṃ teṣāṃ samuccayam anargham ahaṃ vidhāsye  // VidSrk_0.1 *(1) //<BR>
<BR>
sugatavrajyā<BR>
ābāhūdgatamaṇḍalāgrarucayaḥ saṃnaddhavakṣaḥsthalāḥ<BR>
soṣmāṇo vraṇino vipakṣahṛdayapronmāthinaḥ karkaśāḥ  /<BR>
utsṛṣṭāmbaradṛṣṭavigrahabharā yasya smarāgresarā<BR>
mārā māravadhūstanāś ca na dadhuḥ kṣobhaṃ sa vo 'vyāj jinaḥ  // VidSrk_1.1 *(2) //<BR>
aśvaghoṣasya<BR>
<BR>
namrāḥ pādanakheṣu yasya daśasu brahmeśakṛṣṇās trayas<BR>
te devāḥ pratibimbanāt tridaśatāṃ suvyaktam āpedire  /<BR>
sa trailokyaguruḥ sudustarabhavākūpārapāraṃgato<BR>
māravyūhajayapragalbhasubhaṭaḥ śāstā tava stān mude  // VidSrk_1.2 *(3) //<BR>
vasukalpasya<BR>
<BR>
kāmakrodhau dvayam api padaṃ pratyanīkaṃ vaśitve <BR>
hatvā9naṅgaṃ kim iva hi ruṣā sādhitaṃ tryambakeṇa  /<BR>
yas tu kṣāntyā śamayati śataṃ manmathādyān arātīn<BR>
kalyāṇaṃ vo diśatu sa munigrāmaṇīr arkabandhuḥ  // VidSrk_1.3 *(4) //<BR>
saṃghaśriyaḥ<BR>
<BR>
śreyāṃsi vaḥ sa sugataḥ kurutād apārasaṃsārasāgarasamuttaraṇaikasetuḥ  /<BR>
durvāramāraparivārabalāvalepakalpāntasaṃtatapayaḥprasarair ahāryaḥ  // VidSrk_1.4 *(5) //<BR>
aparājitarakṣitasya<BR>
<BR>
śāstā samastabhuvanaṃ bhagavān apāyāt<BR>
pāyād apāstatimiro mihiropameyaḥ  /<BR>
saṃsārabhittibhiduro bhavakandakandukandarpadarpadalanavyasanī munīndraḥ  // VidSrk_1.5 *(6) //<BR>
vasukalpasya<BR>
<BR>
kāruṇyāmṛtakandalīsumanasaḥ prajñānvadhūmauktikagrīvālaṃkaraṇaśriyaḥ śamasaritpūrotsalacchīkarāḥ  /<BR>
te maulau bhavatāṃ milantu jagatīrājyābhiṣekocitasragbhedā abhayapradānacaraṇapreṅkhannakhāgrāṃśavaḥ  // VidSrk_1.6 *(7) //<BR>
<BR>
śīlāmbhaḥpariṣekaśītaladṛḍhadhyānālavālasphuraddānaskandhamahonnatiḥ pṛthutaraprajñollasatpallavaḥ  /<BR>
deyāt tubhyam avāryavīryaviṭapaḥ kṣāntiprasūnodayaḥ<BR>
succhāyaḥ ṣaḍabhijñakalpaviṭapī sambodhibījaṃ phalam  // VidSrk_1.7 *(8) //<BR>
etau śrīdharanandinaḥ<BR>
<BR>
ekasyā7pi manobhuvas tadabalāpāṅgair jagannirjaye<BR>
kāmaṃ nihnutasarvavismayarasavyaktiprakārā vayam  /<BR>
yas tv enaṃ sabalaṃ ca jetum abhitas tatkampamātraṃ bhruvor<BR>
nā8rebhe sugatas tu tadguṇakathā stambhāya naḥ kevalam  // VidSrk_1.8 *(9) //<BR>
kumudākaramateḥ<BR>
<BR>
pratyekānantajātiprativapur amitāvṛttijambhārjitainobhoktṛvrātojjihīrṣāphalanilayamahāpauruṣasyā7pi śāstuḥ  /<BR>
ke 'py utkarṣaṃ stuvanti smaram api jayatas tad vadāmaḥ kim asmin<BR>
yo bhasmāsītkaṭākṣajvalanakaṇikayā drāg umākāmukasya  // VidSrk_1.9 *(10) //<BR>
vallaṇasya<BR>
<BR>
pāyād vaḥ samayaḥ sa mārajayino vandhyāyitāstrotkaraḥ<BR>
krodhād yatra taduttamāṅgakavalonmīlanmahāvikramaḥ  /<BR>
āsīd adbhutamauliratnamilitāṃ vyāttānanacchāyikām<BR>
ālokyā8tmana eva mārasubhaṭaḥ paryastadhairyodayaḥ  // VidSrk_1.10 *(11) //<BR>
\var{@subhaṭaḥ\lem<BR>
    \emend\ \Ingalls, @sumaṭaḥ \edKG}<BR>
śrīpārśvavarmaṇaḥ<BR>
<BR>
khelācañcalasaṃcarannijapadapreṅkholalīlāmilatsadyaḥsāndraparāgarāgaracitāpūrvaprasūnaśriyaḥ  /<BR>
āśliṣyanmadhulampaṭālinivahasyo7ccair mithaś cumbanair<BR>
vyākoṣaḥ kusumāñjalir diśatu vaḥ śreyo jināyā7rpitaḥ  // VidSrk_1.11 *(12) //<BR>
jitārinandinaḥ<BR>
<BR>
daronmuktāraktasphuradadharavīthīkramavamanmayūkhāntarmūrcchaddyutidaśanam uddeśavaśinaḥ  /<BR>
sukhaṃ tad vaḥ śāstur diśatu śivam ajñānarajanīvyavacchedodgacchanmahimaghanasaṃdhyātapa iva  // VidSrk_1.12 *(13) //<BR>
\var{@dhara@\lem<BR>
    \emend\ \Ingalls, @ghara@ \edKG}<BR>
trilocanasya<BR>
<BR>
kandarpād api sundarākṛtir iti prauḍhotsaladrāgayā<BR>
vṛddhatvaṃ varayoṣito 'nayad iti trāsākulasvāntayā  /<BR>
mārasyā7pi śarair abhedyahṛd iti śraddhābharaprahvayā<BR>
pāyād vaḥ sphuṭabāṣpakampapulakaṃ ratyā jino vanditaḥ  // VidSrk_1.13 *(14) //<BR>
tasyai7ve7ti śrutiḥ<BR>
<BR>
pādāmbhojasamīpasaṃnipatitasvarṇāthadehasphurannetrastomatayā parisphuṭamilannīlābjapūjāvidhiḥ  /<BR>
vandārutridaśaugharatnamukuṭodbhūtaprabhāpallavapratyunmīladapūrvacīvarapaṭaḥ śākyo muniḥ pātu vaḥ  // VidSrk_1.14 *(15) //<BR>
vasukalpasya<BR>
<BR>
ka ekas tvaṃ puṣpāyudha mama samādhivyayavidhau<BR>
suparvāṇaḥ sarve yadi kusumaśastrās tad api kim  /<BR>
itī7vai7nān nūnaṃ ya iha sumanostratvam anayat<BR>
sa vaḥ śāstā śastraṃ diśatu daśadiṅmāravijayī  // VidSrk_1.15 *(16) //<BR>
<BR>
\Colo iti sugatavrajyā<BR>
<BR>
tato lokeśvaravrajyā|| 2<BR>
<BR>
dyutisvacchajyotsnāpaṭapaṭalavṛṣṭyā na kamalaṃ<BR>
na candraḥ sāndraśrīparimalagarimṇā0syam amalam  /<BR>
madhūdrāṇāṃ nidrābhiduram apamudrādbhutamudaś<BR>
cakorān bibhrāṇaṃ sarasiruhapāṇer avatu vaḥ  // VidSrk_2.1 *(17) //<BR>
buddhākaraguptasya<BR>
<BR>
varadakarasarojasyandamānāmṛtaughavyupaśamitasamastapretasaṃghātatarṣaḥ  /<BR>
jayati sitagabhastistomaśubhrānanaśrīḥ sahajagurudayārdrālokano lokanāthaḥ  // VidSrk_2.2 *(18) //<BR>
ratnakīrteḥ<BR>
<BR>
atyudgāḍharayasthirākṛtighanadhvānabhramanmandarakṣubdhakṣīradhivīcisaṃcayagataprāleyapādopamaḥ  /<BR>
śrīmatpotalake gabhīravivṛtidhvānapratidhvānite sāndrasvāṃśucayaśriyā valayito lokeśvaraḥ pātu vaḥ  // VidSrk_2.3 *(19) //<BR>
jñānaśrīmitrasya<BR>
<BR>
kṛpāvṛṣṭisphūtāt tava hṛdayapīyūṣasarasaḥ<BR>
pravāho nirgatya kramatanimaramyaḥ karuṇayā  /<BR>
tṛṣārtānām īṣadvitatam adharāntaḥ prati gatipraṇālībhiḥ pañcā7bhavad iti kim anyad bhujakarāt  // VidSrk_2.4 *(20) //<BR>
\var{@dvitatamadharāntaḥ prati gati@\lem<BR>
    \conj\ \Ingalls, @dvitatimadhurāntaḥpratigati@ \edKG}<BR>
trilocanasya<BR>
<BR>
ravim iva dhṛtāmitābhaṃ kavim iva surasārthaviracitastotram  /<BR>
madhum iva sambhṛtakaruṇaṃ vidhum iva nāthaṃ khasarpaṇaṃ vande  // VidSrk_2.5 *(21) //<BR>
puruṣottamasya<BR>
<BR>
udarasye7dam aṇutvaṃ sahajagurutvaṃ yadi ne7daṃ hṛdayasya  /<BR>
svārthe katham alasatvaṃ katham anusatvaṃ hitakaraṇe matir asya  // VidSrk_2.6 *(22) //<BR>
jñānaśrīmitrasya<BR>
<BR>
vaktraṃ nai7ṣa kalānidhir dhavalimā nai7ṣo9jjvalā kaumudī<BR>
netre nīrarucī na lāñchanayugaṃ candre 'sty amandacchavi  /<BR>
ity unnīya vidhor abhītivihasad yat saṃnidhiṃ sādhvagān<BR>
nūnaṃ nīrajam astu vaḥ śivadive tal lokanāthānanam  // VidSrk_2.7 *(23) //<BR>
<BR>
jaṭājūṭābhyantarnavaravir iva śyāmajalabhṛdvṛtaḥ śoṇāśokastabakam amitābhaḥ praminute  /<BR>
maharṣer yasye7ndudyutighaṭitamūrter iva sa vaḥ<BR>
klamaṃ bhindyād dadyāt praśamasukhapīyūṣalaharīm  // VidSrk_2.8 *(24) //<BR>
buddhākarasyai7tai<BR>
<BR>
\Colo iti lokeśvaravrajyā|| 2<BR>
<BR>
tato mañjughoṣavrajyā|| 3<BR>
<BR>
aṅgāmodasamocchvaladghṛṇipatadbhṛṅgāvalīmālitaḥ<BR>
sphūrjatkāñchanasūtragumphitamilannīlotpalaśrīr iva  /<BR>
niryatpādanakhonmukhāṃśuvisarasragdanturaḥ smaryatāṃ<BR>
mañjuśrīḥ suramuktamañjariśikhāvarṣair ivā7bhyarcitaḥ  // VidSrk_3.1 *(25) //<BR>
\var{@mālitaḥ sphūrjatkāñchana@\lem<BR>
    \emend\ \Ingalls, @mālitasphūrjallāñchana@ \edKG}<BR>
<BR>
śastrodyadbāhudehasphuradanalamiladdhūmakalpāntapuñjaḥ<BR>
śṛṅgāntānantaviśvārpitamahiṣamahiṣaśiromakṣikālīvikalpaḥ  /<BR>
trāsatyaktasvaparṇāstṛtasuraghṛṇaye9vā8lasatpādavṛndas<BR>
tāraughapluṣṭabhānur jagad avatu naṭan bhairavātmā kumāraḥ  // VidSrk_3.2 *(26) //<BR>
vallaṇasyai7tau<BR>
<BR>
khaḍgī saśabdam atha pustakavān sacintaṃ bālaḥ sakhelam abhirāmatamaḥ sakāmam  /<BR>
nānāvidhaṃ suravadhūbhir itī8kṣito vaḥ pāyāc ciraṃ sugatavaṃśadharaḥ kumāraḥ  // VidSrk_3.3 *(27) //<BR>
puruṣottamasya<BR>
<BR>
mugdhāṅgulīkiśalayāṅghrisuvarṇakumbhavāntena kāntipayasā dhusṛṇāruṇena  /<BR>
yo vandamānam abhiṣiñcati dharmarājye jāgartu vo hitasukhāya sa mañjuvajraḥ  // VidSrk_3.4 *(28) //<BR>
jitāripādānām<BR>
<BR>
amīṣāṃ mañjuśrīruciravadanaśrīkṛtarucāṃ<BR>
śrutaṃ no nāmā7pi kva nu khalu hiṃāśuprabhṛtayaḥ  /<BR>
mamā7bhyarṇe dhārṣṭyāc carati punar indīvaram iti<BR>
krudhe9ve7daṃ prāntāruṇam avatu vo locanayugmam  // VidSrk_3.5 *(29) //<BR>
% NB Ingalls conjectures himāṃśuprakṛtayaḥ in b<BR>
śāntākaraguptasya<BR>
<BR>
\Colo iti mañjughoṣavrajyā<BR>
<BR>
tato maheśvaravrajyā|| 4<BR>
<BR>
śilpaṃ trīṇi jaganti yasya kavinā yasya trivedī guror<BR>
yaś cakre tripuravyayaṃ tripathagā yanmūrdhni mālyāyate  /<BR>
trīṃl lokān iva vīkṣituṃ vahati yo visphūrjadakṣṇāṃ trayaṃ<BR>
sa traiguṇyaparicchado vijayate devas triśūlāyudhaḥ  // VidSrk_4.1 *(30) //<BR>
vasukalpasya<BR>
\var{guror\lem<BR>
     \conj\ \Ingalls, giro \edKG}<BR>
<BR>
bāṇībhūtapurāṇapūruṣadhṛtipratyāśayā dhāvite<BR>
vidrāti sphuradāśuśukṣaṇikaṇaklānte śakunteśvare  /<BR>
namronnamrabhujaṃgapuṅgavaguṇavyākṛṣṭabāṇāsanakṣiptāstrasya puradruho vijayate sandhānasīmāśramaḥ  // VidSrk_4.2 *(31) //<BR>
\var{vidrāti\lem<BR>
    \conj\ \Ingalls, nidrāti@ \edKG}<BR>
<BR>
pīyūṣadravapānadohadarasavyagroragagrāmaṇīdaṣṭaḥ pātu śaśī maheśvaraśironepathyaratnāṅkuraḥ  /<BR>
yo bimbapratipūraṇāya vidhṛto niṣpīḍya saṃdaṃśikāyantre śaivalalāṭalocanaśikhājvālābhir ābarhyate  // VidSrk_4.3 *(32) //<BR>
murārer etau<BR>
<BR>
bhadraṃ candrakale śivaṃ suranadi śreyaḥ kapālāvale<BR>
kalyāṇaṃ bhujagendravalli kuśalaṃ viśve śaṭāsantate  /<BR>
ity āhur militāḥ parasparam amūr yasmin praśāntiṃ gate<BR>
kalpāntārabhaṭīnaṭasya bhavatāt tad vaḥ śriye tāṇḍavam  // VidSrk_4.4 *(33) //<BR>
<BR>
devi tvadvadanopamānasuhṛdām eṣāṃ sarojanmanāṃ<BR>
paśya vyomani lohitāyati śanair eṣā daśā vartate  /<BR>
itthaṃ saṃkucadambujānukaraṇavyājopanītāñjaleḥ<BR>
śambho vañcitapārvatīkam ucitaṃ saṃdhyārcanaṃ pātu vaḥ  // VidSrk_4.5 *(34) //<BR>
rājaśekharasya<BR>
<BR>
kasmāt pārvati niṣṭhurā9si sahajaḥ śailodbhavānām ayaṃ<BR>
niḥsnehā9si kathaṃ na bhasmapuruṣaḥ snehaṃ bibharti kvacit  /<BR>
kopas te mayi niṣphalaḥ priyatame sthāṇau phalaṃ kiṃ bhaved<BR>
itthaṃ nirvacanīkṛto girijayā śambhuś ciraṃ pātu vaḥ  // VidSrk_4.6 *(35) //<BR>
<BR>
vapuḥprādurbhāvād anumitam idaṃ janmani purā<BR>
purāre na prāyaḥ kvacid api bhavantaṃ praṇatavān  /<BR>
namañ janmany asminn aham atanur agre 'py anatibhāṅ<BR>
maheśa kṣantavyaṃ tad idam aparādhadvayam api  // VidSrk_4.7 *(36) //<BR>
<BR>
kiṃ vācyo mahimā mahājalanidher yasye7ndravajrāhatas<BR>
trasto bhūbhṛd amajjad ambunicaye kaulīlapotākṛtiḥ  /<BR>
maināko 'pi gabhīranīraviluṭhatpāṭhīnapṛṣṭhoccalac<BR>
chaivālāṅkurakoṭikoṭarakuṭīkuḍyāntare nirvṛtaḥ  // VidSrk_4.8 *(37) //<BR>
% NB = 1208 below!<BR>
\var{@viluṭhatpāṭhīna@\lem<BR>
    \emend, @viluṭhan pāṭhīna@ \edKG}<BR>
<BR>
tādṛksaptasamudramudritamahī bhūbhṛdbhir abhraṃkaṣais<BR>
tāvadbhiḥ parivāritā pṛthupṛthudvīpaiḥ samantād iyam  /<BR>
yasya sphāraphaṇāmaṇau nilayanān majjatkalaṅkākṛtiḥ<BR>
śeṣaḥ sa apy agamad yadaṅgadapadaṃ tasmai namaḥ śambhave  // VidSrk_4.9 *(38) //<BR>
etau vallaṇasya<BR>
<BR>
gāḍhagranthipraphulladgalavikalaphaṇāpīḍaniryadviṣāgnijvālānistaptacandradravad amṛtarasaproṣitapretabhāvāḥ  /<BR>
ujjṛmbhā babhrunetradyutim asakṛd asṛktṛṣṇayā0lokayantyaḥ<BR>
pāntu tvāṃ nāganālagrathitaśivaśiraḥśreṇayo bhairavasya  // VidSrk_4.10 *(39) //<BR>
tasyai7va<BR>
\var{@phaṇāpīḍa@\lem<BR>
     \Ingalls, @phaṇapīṭha@ \edKG}<BR>
<BR>
babhrubhrūśmaśrukeśaṃ śikharam iva girer lagnadāvāgnimālaṃ<BR>
netraiḥ piṅgogratārais tribhir iva ravibhiś chidritaḥ kālameghaḥ  /<BR>
daṃṣṭrācandraprabhābhiḥ prakaṭitasubṛhattālupātālamūlaṃ<BR>
śambho vaktraṃ suvaktratritayabhayakaraṃ hantv aghaṃ dakṣiṇaṃ vaḥ  // VidSrk_4.11 *(40) //<BR>
\var{hantvaghaṃ\lem<BR>
     \emend\ \Ingalls, hantvadhaṃ \edKG}<BR>
rakṣovibhīṣaṇasya <BR>
<BR>
uddāmadantarucipallavitārdhacandrajyotsnānipītatimiraprasaroparodhaḥ  /<BR>
śreyāṃsi vo diśatu tāṇḍavitasya śambho ambhodharāvalighanadhvanir aṭṭahāsaḥ  // VidSrk_4.12 *(41) //<BR>
rājagurusaṃghaśriyaḥ<BR>
<BR>
tvaṅgadgaṅgam udañcadinduśakalaṃ bhraśyatkapālāvalikroḍabhrāmyadamandamārutarayasphārībhavadbhāṃkṛti  /<BR>
pāyād vo ghanatāṇḍavavyatikaraprāgbhārakhedaskhaladbhogīndraślathapiṅgalotkaṭajaṭājūṭaṃ śiro dhūrjaṭeḥ  // VidSrk_4.13 *(42) //<BR>
<BR>
nakhadarpaṇasaṃkrāntapratimādaśakānvitaḥ  /<BR>
gaurīpādānataḥ śambhur jayaty ekādaśaḥ svayam  // VidSrk_4.14 *(43) //<BR>
<BR>
cūḍāpīḍakapālasaṃkulapatanmandākinīvārayo<BR>
vidyutprāyalalāṭalocanapuṭajyotirvimiśratviṣaḥ  /<BR>
pāntu tvām akaṭhoraketakaśikhāsaṃdigdhamugdhendavo<BR>
bhūteśasya bhujaṅgavallivalayasraṅnaddhajūṭā jaṭāḥ  // VidSrk_4.15 *(44) //<BR>
bhavabhūteḥ<BR>
<BR>
sa jayati gāṅgajalaughaḥ śambhor uttuṅgamauliviniviṣṭaḥ  /<BR>
majjati punar unmajjati candrakalā yatra śapharī9va  // VidSrk_4.16 *(45) //<BR>
<BR>
sa vaḥ pāyād indur navabisalatākoṭikuṭilaḥ<BR>
smarārer yo mūrdhni jvalanakapiśe bhāti nihitaḥ  /<BR>
sravanmandākinyāḥ pratidivasasiktena payasā<BR>
kapāleno7nmuktaḥ sphaṭikadhavalenā7ṅkura iva  // VidSrk_4.17 *(46) //<BR>
<BR>
cyutām indor lekhāṃ ratikalahabhagnaṃ ca valayaṃ<BR>
dvayaṃ cakrīkṛtya prahasitamukhī śailatanayā  /<BR>
avocad yaṃ paśye7ty avatu sa śivaḥ sā ca girijā<BR>
sa ca krīḍācandro daśanakiraṇāpūritatanuḥ  // VidSrk_4.18 *(47) //<BR>
<BR>
namas tuṅgaśiraścumbicandracāmaracārave  /<BR>
trailokyanagarārambhamūlastambhāya śambhave  // VidSrk_4.19 *(48) //<BR>
<BR>
kṣipto hastāvalagnaḥ prasabham abhihato 'py ādadānā7ṃśukāntaṃ<BR>
gṛhṇan keśeṣv apāstaś caraṇanipatito ne8kṣitaḥ sambhrameṇa  /<BR>
āliṅgan yo 'vadhūtas tripurayuvatibhiḥ sāśrunetrotpalābhiḥ<BR>
kāmī9vā8rdrāparādhaḥ sa haratu duritaṃ śāmbhavo vaḥ śarāgniḥ  // VidSrk_4.20 *(49) //<BR>
bāṇasya<BR>
<BR>
saṃdhyātāṇḍavaḍambaravyasanino bhīmasya caṇḍabhramivyānṛtyadbhujadaṇḍamaṇḍalabhuvo jhaṃjhānilāḥ pāntu vaḥ  /<BR>
yeṣām ucchalatāṃ javena jhagiti vyūheṣu bhūmībhṛtām<BR>
uḍḍīneṣu biḍaujasā punar asau dambholir ālokitaḥ  // VidSrk_4.21 *(50) //<BR>
<BR>
keśeṣu prāk pradīpas tvaci vikaṭacaṭatkārasāro 'timātraṃ<BR>
māṃse mandāyamānaḥ kṣaradasṛji sṛjann asthiṣu ṣṭhātkṛtāni  /<BR>
majjaprāye 'ṅgabhāge jhagiti ratipater jājvalan prajjvalaśrīr<BR>
aśreyo vyasyatād vas trinayananayanopāntavānto hutāśaḥ  // VidSrk_4.22 *(51) //<BR>
<BR>
pāyāt pārvaṇasāṃdhyatāṇḍavavidhau yasyo7llasatkānano<BR>
hemādriḥ karaṇāṅgahāravalanaiḥ sārdhendur āndolitaḥ  /<BR>
dhatte 'tyadbhutavismayena dharayā dhūtasya kāntatviṣo<BR>
lolatkuntalakuṇḍalasya śirasaḥ śobhāṃ sa vo dhūrjaṭiḥ  // VidSrk_4.23 *(52) //<BR>
% NB Ingalls conjectures sārkenduḥ in b<BR>
<BR>
kapāle gambhīraḥ kuhariṇi jaṭāsaṃdhiṣu kṛśaḥ<BR>
samuttālaś cūḍābhujagaphaṇaratnavyatikare  /<BR>
mṛdur lekhākoṇe rayavaśavilolasya śaśinaḥ<BR>
punīyād dīrghaṃ vo dīrghaṃ vo haraśirasi gaṅgākalakalaḥ  // VidSrk_4.24 *(53) //<BR>
<BR>
śāntyai vo 'stu kapāladāma jagatāṃ patyur yadīyāṃ lipiṃ<BR>
kvā7pi kvā7pi gaṇāḥ paṭhanti padaśo nātiprasiddhākṣarām  /<BR>
viśvaṃ srakṣyati rakṣati kṣitim apām īśiṣyate śiṣyate<BR>
nāgaī rāgiṣu raṃsyate syati jagan nirvekṣyati dyām iti  // VidSrk_4.25 *(54) //<BR>
\var{nāti@\lem<BR>
    \emend\ \Ingalls, neti@ \edKG}<BR>
% NB Ingalls conjectures vakṣati or rakṣyati for rakṣati <BR>
% and .aśiṣyate for śiṣyate in c, and .atsyati for syati in d<BR>
bhojadevasya<BR>
<BR>
jvāle9vo8rdhvavisarpiṇī pariṇatasyā7ntas tapas tejaso<BR>
gaṅgātuṅgataraṅgasarpavasatir valmīkalakṣmīr iva  /<BR>
saṃdhye9vā8rdramṛṇālakomalatanor indoḥ sahasthāyinī<BR>
pāyād vas taruṇāruṇāṃśukapiśā śambho jaṭāsaṃhatiḥ  // VidSrk_4.26 *(55) //<BR>
<BR>
maulau vegād udañcaty api caraṇabharanyañcadurvītalatvād<BR>
akṣuṇṇasvargalokasthitimuditasurajyeṣṭhagoṣṭhīstutāya  /<BR>
saṃtrāsān niḥsarantyā9py aviratavisaraddakṣiṇārdhānubandhād<BR>
atyaktāyā7driputryā tripuraharajagatkleśahantre namas te  // VidSrk_4.27 *(56) //<BR>
bāṇasya<BR>
<BR>
paryaṅkāśleṣabandhadviguṇitabhujagagranthisaṃvītajānor<BR>
antaḥprāṇāvarodhād uparatasakaladhyānaruddhendriyasya  /<BR>
ātmany ātmānam eva vyapagatakaraṇaṃ paśyatas tattvadṛṣṭyā<BR>
śambho vā pātu śūnyekṣaṇaghaṭitalayabrahmalagnaḥ samādhiḥ  // VidSrk_4.28 *(57) //<BR>
\var{śūnyekṣ.ana@\lem<BR>
    \emend\ \Ingalls, śūṇyakṣaṇa@ \edKG}<BR>
<BR>
pāyād bālendumauler anavaratabhujāvṛttivātormivegabhrāmyadrudrārkatārāgaṇaracitamahālātacakrasya lāsyam  /<BR>
nyañcadbhūtsarpadagni skhaladakhilagiri tvaṅgaduttālamauli <BR>
sphūrjaccandrāṃśu niryannayanaruci rasajjāhnavīnirjharaṃ vaḥ  // VidSrk_4.29 *(58) //<BR>
\var{bālendu@\lem<BR>
    \emend\ \Ingalls, vārendu@ \edKG}<BR>
<BR>
mātar jīva kim etad añjalipuṭe tātena gopāyitaṃ<BR>
vatsa svādu phalaṃ prayacchati na me gatvā gṛhāṇa svayam  /<BR>
mātrai9vaṃ prahite guhe vighaṭayaty ākṛṣya saṃdhyāñjaliṃ<BR>
śambho bhagnasamādhiruddharabhaso hāsodgamaḥ pātu vaḥ  // VidSrk_4.30 *(59) //<BR>
<BR>
evaṃ sthāpaya subhru bāhulatikām evaṃ kuru sthānakaṃ<BR>
nā7tyuccair nama kuñcayā7gracaraṇau māṃ paśya tāvat kṣaṇam  /<BR>
evaṃ nartayataḥ svavaktramurajenā7mbhodharadhvāninā<BR>
śambho vaḥ paripāntu nartitalayacchedāhatās tālikāḥ  // VidSrk_4.31 *(60) //<BR>
<BR>
saṃvyānāṃśukapallaveṣu taralaṃ veṇīguṇeṣu sthiraṃ<BR>
mandaṃ kañcukasandhiṣu stanataṭotsaṅgeṣu dīptārciṣam  /<BR>
ālokya tripurāvarodhanavadhūvargasya dhūmadhvajaṃ<BR>
hastasrastaśarāsano vijayate devo dayārdrekṣaṇaḥ  // VidSrk_4.32 *(61) //<BR>
mayūrasya<BR>
<BR>
jaṭāgulmotsaṅgaṃ praviśati śaśī bhasmagahanaṃ<BR>
phaṇīndro 'pi skandhād avatarati līlāñcitaphaṇaḥ  /<BR>
vṛṣaḥ śāṭhyaṃ kṛtvā vilikhati khurāgreṇa nayanaṃ<BR>
yadā śambhuś cumbaty acaladuhitur vaktrakamalam  // VidSrk_4.33 *(62) //<BR>
rājaśekharasya<BR>
<BR>
nānāvegaviniḥsṛtatripathagāvāripravāhākulaḥ<BR>
śīghrabhrāntivaśāl lalāṭanayanākālatapād bhīṣaṇaḥ  /<BR>
muṇḍālīkuharaprasarpadanilāsphālapramuktadhvaniḥ<BR>
prāvṛtkāla ivo7ditaḥ śivaśiromeghaḥ śivāyā7stu vaḥ  // VidSrk_4.34 *(63) //<BR>
<BR>
sa pātu viśvam adyā7pi yasya mūrdhni navaḥ śaśī  /<BR>
gaurīmukhatiraskāralajjaye9va na vardhate  // VidSrk_4.35 *(64) //<BR>
dharmapālasya<BR>
<BR>
digvāsā iti satrapaṃ manasijadveṣī9ti mugdhasmitaṃ<BR>
sāścaryaṃ viṣamekṣaṇo 'yam iti ca trastaṃ kapālī9ti ca  /<BR>
maulisvīkṛtajāhnavīka iti ca prāptābhyasūyaṃ haraḥ<BR>
pārvatyā sabhayaṃ bhujaṅgavalayī9ty ālokitaḥ pātu vaḥ  // VidSrk_4.36 *(65) //<BR>
vinayadevasya<BR>
<BR>
phaṇini śikhigrahakupite śikhini ca taddehavalayitākulite  /<BR>
avatād vo haraguhayor ubhayaparitrāṇakātaratā  // VidSrk_4.37 *(66) //<BR>
\var{@bhaya@\lem<BR>
    \emend\ \Ingalls, @maya@ \edKG}<BR>
jātārdhavardhanasya<BR>
<BR>
sindūraśrīr lalāṭe kanakarasamayaḥ karṇapārśve 'vataṃso<BR>
vaktre tāmbūlarāgaḥ pṛthukucakalaśe kuṅkumasyā7nulepaḥ  /<BR>
daityādhīśāṅganānāṃ jaghanaparisare lākṣikakṣaumalakṣmīr<BR>
aśreyāṃsi kṣiṇoti tripuraharaśarodgārajanmānalo vaḥ  // VidSrk_4.38 *(67) //<BR>
maṅgalasya<BR>
<BR>
pāyād vaḥ surajāhvanījalarayabhrāmyajjaṭāmaṇḍalīvegavyākulanāganāyakaphaṇāphūtkāravātocchalat  /<BR>
saptāmbhonidhijanmacaṇḍalaharīmajjannabhomaṇḍalatrāsatrastasurāṅganākalakalavrīḍāvilakṣo haraḥ  // VidSrk_4.39 *(68) //<BR>
karkarājasya<BR>
<BR>
purastād ānamratridaśapatigārutmatamaṇer<BR>
vataṃsatrāsārter apasarati mauñjīphaṇipatau  /<BR>
purāriḥ saṃvṛṇvan vigaladupasaṃvyānam ajine<BR>
punītād vaḥ smerakṣitidharasutāpāṅgaviṣayaḥ  // VidSrk_4.40 *(69) //<BR>
dharmāśokasya<BR>
<BR>
jīrṇe 'py utkaṭakālakūṭakavale dagdhe haṭhān manmathe<BR>
nīte bhāsurabhālanetratanutāṃ kalpāntadāvānale  /<BR>
yaḥ śaktyā samalaṃkṛto 'pi śaśinaṃ śrīśailajāṃ svardhunīṃ<BR>
dhatte kautukarājanītinipuṇaḥ pāyāt sa vaḥ śaṃkaraḥ  // VidSrk_4.41 *(70) //<BR>
kavirājasya<BR>
<BR>
\Colo iti śrīmaheśvaravrajyā<BR>
<BR>
% tatas tadvargavrajyā<BR>
<BR>
devī sūnum asūta nṛtyata gaṇāḥ kiṃ tiṣṭhate7ty udbhuje<BR>
harṣād bhṛṅgiriṭāv ayācitagirā cāmuṇḍayā0liṅgite  /<BR>
avyād vo hatadevadundubhighanadhvānātiriktas tayor<BR>
anyonyapracalāsthipañjararaṇatkaṅkālajanmā ravaḥ  // VidSrk_5.1 *(71) //<BR>
yogeśvarasya<BR>
<BR>
rakṣatu vaḥ stanayugalaṃ harikarikumbhānukāri giriduhituḥ  /<BR>
śaṃkaradṛḍhakaṇṭhagrahapīḍanabhasmāṅgarāgavicchuritam  // VidSrk_5.2 *(72) //<BR>
<BR>
sāvaṣṭambhaniśumbhasambhramanamadbhūgolaniṣpīḍananyañcatkarparakūrmakampavicaṭadbrahmāṇḍakhaṇḍasthiti  /<BR>
pātālapratimallagallavivaraprakṣiptasaptārṇavaṃ<BR>
vande nanditanīlakaṇṭhapariṣadvyaktarddhi vaḥ krīḍitam  // VidSrk_5.3 *(73) //<BR>
<BR>
bho bho dikpatayaḥ prayāta parataḥ khaṃ muñcatā7mbhomucaḥ<BR>
pātālaṃ vraja medini praviśata kṣoṇītalaṃ kṣmābhṛtaḥ  /<BR>
brahmann unnaya dūram ātmasadanaṃ devasya me nṛtyataḥ<BR>
śambhoḥ saṃkaṭam etad ity avatu vaḥ protsāraṇā nandinaḥ  // VidSrk_5.4 *(74) //<BR>
<BR>
khedās te katham īdṛśaḥ priyatame tvannetravahner vibho<BR>
kasmād vepitam etad induvadane bhogīndrabhīter bhava  /<BR>
romāñcaḥ katham eṣa devi bhagavan gaṅgāmbhasāṃ śīkarair<BR>
itthaṃ bhartari bhāvagopanaparā gaurī ciraṃ pātu vaḥ  // VidSrk_5.5 *(75) //<BR>
lakṣmīdharasya<BR>
<BR>
ārdrāṃ kaṇṭhe mukhābjasrajam avanamayaty ambikā jātulambāṃ<BR>
sthāne kṛtve9ndulekhāṃ nibaḍayati jaṭāḥ pannagendreṇa nandī  /<BR>
kālaḥ kṛttiṃ nibadhnāty upanayati kare kālarātriḥ kapālaṃ<BR>
śambho nṛtyāvatāre pariṣad iti pṛthagvyāpṛtā vaḥ punātu  // VidSrk_5.6 *(76) //<BR>
śatānandasya<BR>
<BR>
śṛṅgaṃ bhṛṅgiṃ vimuñca tyaja gajavadana tvaṃ ca lāṅgūlamūlaṃ<BR>
mandānando 'si nandinn alam abala mahākāla kaṇṭhagraheṇa  /<BR>
ity uktvā nīyamānaḥ sukhayatu vṛṣabhaḥ pārvatīpādamūle<BR>
paśyann akṣair vilakṣaṃ valitagalacalatkambalaṃ tryabakaṃ vaḥ  // VidSrk_5.7 *(77) //<BR>
<BR>
gaurīvibhajyamānārdhasaṃkīrṇe haramūrdhani  /<BR>
amba dviguṇagambhīre bhāgīrathi namo 'stu vaḥ  // VidSrk_5.8 *(78) //<BR>
<BR>
devasyā7mbujasambhavasya bhavanād ambhodhim āgāmukā<BR>
se9yaṃ maulivibhūṣaṇaṃ bhagavato bhargasya bhāgīrathī  /<BR>
udyātān apahāya vigraham iha srotaḥpratīpān api<BR>
srotas tīvrataratvarā gamayati drāg brahmalokaṃ janān  // VidSrk_5.9 *(79) //<BR>
<BR>
prātaḥ kālāñjanaparicitaṃ vīkṣya jāmātur oṣṭhaṃ<BR>
kanyāyāś ca stanamukulayor aṅgulībhasmamudrāḥ  /<BR>
premollāsāj jayati madhuraṃ sasmitābhir vadhūbhir<BR>
gaurīmātuḥ kim api kim api vyāhṛtaṃ karṇamūle  // VidSrk_5.10 *(80) //<BR>
śubhāṅgasya<BR>
<BR>
lākṣārāgaṃ harati śikharāj jāhvanīvāri yeṣāṃ<BR>
ye tanvanti śriyam adhijaṭāmaṇḍalaṃ mālatīnām  /<BR>
yāty utsarpadvimalakiraṇair yais tirodhānam indur<BR>
devyāḥ sthāṇau caraṇapatite te nakhāḥ pāntu viśvam  // VidSrk_5.11 *(81) //<BR>
dakṣasya<BR>
<BR>
miśrībhūtāṃ tava tanulatāṃ bibhrato gaurī kāmaṃ<BR>
devasyā8sīd aviralaparirambhajanmā pramodaḥ  /<BR>
kiṃ tu premastimitamadhurasingdhamugdhā na dṛṣṭir<BR>
dṛṣṭe9ty antaḥakaraṇam asakṛt tāmyati tryambakasya  // VidSrk_5.12 *(82) //<BR>
<BR>
avyād vo valikāṅghripātavicaladbhūgolahelonmukhabhrāmyaddikkarikalpitānukaraṇo nṛtyan gaṇagrāmaṇīḥ  /<BR>
yasyo7ddaṇḍitaśuṇḍapuṣkaramarudvyākṛṣṭasṛṣṭaṃ muhus<BR>
tārācakram udaktaśīkarapṛṣallīlām ivā7bhyasyati  // VidSrk_5.13 *(83) //<BR>
rājaśekharasya<BR>
<BR>
sānandaṃ nandihastāhatamurajaravāhūtakaumārabarhitrāsān nāsāgrarandhraṃ viśati phaṇipatau bhogasaṃkocabhāji  /<BR>
gaṇḍoḍḍīnālimālāmukharitakakubhas tāṇḍave śūlapāṇer<BR>
vaināyakyaś ciraṃ vo vadanavidhutayaḥ pāntu cītkāravatyaḥ  // VidSrk_5.14 *(84) //<BR>
bhavabhūteḥ<BR>
<BR>
yad ambā tāto vā dvayam idam agād ekatanutāṃ<BR>
tadardhaṃ cā7rdhaṃ ca kva nu gatam athā8ryaḥ kathayatu  /<BR>
jagat tat taj jātaṃ sakalanaranārīmayam iti<BR>
pratītiṃ kurvāṇo jayati śikhibhartur gajamukhaḥ  // VidSrk_5.15 *(85) //<BR>
<BR>
bhavajaladhijalāvalambayaṣṭir mahiṣamahāsuśailavajradhārā  /<BR>
harahṛdayataḍāgarājahaṃsī diśatu śivaṃ jagataś ciraṃ bhavānī  // VidSrk_5.16 *(86) //<BR>
bhagīrathasya<BR>
<BR>
śūlāhatamahiṣāsurarudhiracchuritādharāmbarā gaurī  /<BR>
puṣpavatī9va salajjā hasitaharanirīkṣitā jayati  // VidSrk_5.17 *(87) //<BR>
gonandasya<BR>
<BR>
pratyāsannavivāhamaṅgalavidhau devārcananyastayā<BR>
dṛṣṭāgre pariṇetur eva likhitāṃ gaṅgādharasyā8kṛtim  /<BR>
unmādasmitaroṣalajjitam asau gauryā kathaṃcic cirād<BR>
vṛddhastrīvacanāt priye vinihitaḥ puṣpāñjaliḥ pātu vaḥ  // VidSrk_5.18 *(88) //<BR>
% NB Ingalls conjecture @lajjitarasais for @lajjitam asau in c<BR>
<BR>
śikhipatir atidurlaḍitaḥ pitror abhilaṣati madhyam adhiśayitum  /<BR>
tāv apy ekaśarīrāv iti viṣamāśaś ciraṃ jayati  // VidSrk_5.19 *(89) //<BR>
<BR>
ambe9yaṃ ne9yam ambā na hi kharakapiśaṃ śmaśru tasyā mukhārdhe<BR>
tāto 'yaṃ nai7ṣa tātaḥ stanam urasi pitur dṛṣṭavān nā7ham atra  /<BR>
ke9yaṃ ko 'yaṃ kim etad yuvatir atha pumān vastu kiṃ syāt tṛtīyaṃ<BR>
śambhoḥ saṃvīkṣya rūpād apasarati guhaḥ śaṅkitaḥ pātu yuṣmān  // VidSrk_5.20 *(90) //<BR>
<BR>
svecchārambhaṃ luṭhitvā pitur urasi citābhasmadhūlīcitāṅgo<BR>
gaṅgāvāriṇy agādhe jhaṭiti harajaṭājūṭato dattajhampaḥ  /<BR>
sadyaḥ śītkārakārī jalajaḍimaraṇaddantapaṅktir guho vaḥ<BR>
kampī pāyād apāyāj jvalitaśikhiśikhe cakṣuṣi nyastahastaḥ  // VidSrk_5.21 *(91) //<BR>
\var{svecchārambhaṃ\lem<BR>
     \conj\ \Ingalls, svecchāramyaṃ \edKG}<BR>
<BR>
haṃsaśreṇikutūhalena kalayan bhūṣākapālāvalīṃ<BR>
bālām indukalāṃ mṛṇālarabhasād āndolayan pāṇinā  /<BR>
raktāmbhojadhiyā ca locanapuṭaṃ lālāṭam udghāṭayan<BR>
pāyād vaḥ pitur aṅgabhāk śiśujanakrīḍonmukhaḥ ṣaṇmukhaḥ  // VidSrk_5.22 *(92) //<BR>
<BR>
kapolād uḍḍīnair bhayavaśavilolair madhukarair<BR>
madāmbhaḥsaṃlobhād upari patituṃ baddhapaṭalaiḥ  /<BR>
caladbarhacchatraśriyam iva dadhāno 'tirucirām<BR>
avighnaṃ herambo bhavadaghavighātaṃ ghaṭayatu  // VidSrk_5.23 *(93) //<BR>
vasukalpasya<BR>
<BR>
ekaḥ sa eva paripālayatāj jaganti<BR>
gaurīgirīśacaritānukṛtiṃ dadhānaḥ  /<BR>
ābhāti yo daśanaśūnyamukhaikadeśadehārdhahāritavadhūka ivai7kadantaḥ  // VidSrk_5.24 *(94) //<BR>
tasyai7va<BR>
<BR>
arciṣmanti vidārya vaktrakuharāṇy ā sṛkkaṇo vāsukes<BR>
tarjanyā viṣakarburān gaṇayataḥ saṃspṛśya dantāṅkurān  /<BR>
ekaṃ trīṇi navā7ṣṭa sapta ṣaḍ iti vyastāstasaṃkhyākramā<BR>
vācaḥ śaktidharasya śaiśavakalāḥ kurvantu vo maṅgalam  // VidSrk_5.25 *(95) //<BR>
<BR>
suptaṃ pakṣapuṭe nilīnaśirasaṃ dṛṣṭvā mayūraṃ puraḥ<BR>
kṛttaṃ kena śiro 'sya tāta kathaye7ty ākrandataḥ śaiśavāt  /<BR>
sāntarhāsapinākipāṇiyugalāsphālollasaccetasas<BR>
tanmūrdhekṣaṇatarpitasya hasitaṃ pāyāt kumārasya vaḥ  // VidSrk_5.26 *(96) //<BR>
<BR>
carcāyāḥ katham eṣa rakṣati sadā sadyonṛmuṇḍasrajaṃ<BR>
caṇḍīkeśariṇo vṛṣaṃ ca bhujagān sūnor mayūrād api  /<BR>
ity antaḥ paribhāvayan bhagavato dīrghaṃ dhiyaḥ kauśalaṃ<BR>
kūṣmāṇḍo dhṛtisambhṛtām anudinaṃ puṣṇāti tundaśriyam  // VidSrk_5.27 *(97) //<BR>
\var{@srajaṃ\lem<BR>
     \emend\ \Ingalls, @sraja \edKG}<BR>
<BR>
kasmāt tvaṃ tātagehād aparam abhinavā brūhi kā tatra vārtā<BR>
devyā devo jitaḥ kiṃ vṛṣaḍamarucitābhasmabhogīndracandrān  /<BR>
ity evaṃ barhināthe kathayati sahasā bhartṛbhikṣāvibhūṣāvaiguṇyodvegajanmā jagad avatu ciraṃ hāravo bhṛṅgarīṭeḥ  // VidSrk_5.28 *(98) //<BR>
tuṅgasyai7tau<BR>
<BR>
sthūlo dūram ayaṃ na yāsyati kṛśo nai7ṣa prayāṇakṣamas<BR>
tenai7kasya mamai7va tatra kaśipuprāptiḥ parā dṛśyate  /<BR>
ityādau paricintitaṃ pratimuhus tad bhṛṅgikūṣṇāṇḍayor<BR>
anyonyapratikūlam īśaśivayoḥ pāṇigrahe pātu vaḥ  // VidSrk_5.29 *(99) //<BR>
<BR>
jyākṛṣṭibaddhakhaṭakāmukhapāṇipṛṣṭhapreṅkhannakhāṃśucayasaṃvalito 'mbikāyāḥ  /<BR>
tvāṃ pātu mañjaritapallavakarṇapūralobhabhramadbhramaravibhramabhṛt kaṭākṣaḥ  // VidSrk_5.30 *(100) //<BR>
acalasiṃhasya<BR>
<BR>
mātas te 'dharakhaṇḍanāt paribhavaḥ kāpālikād yo 'bhavat<BR>
sa brahmādiṣu kathyatām iti muhur bālyād guhe jalpati  /<BR>
gaurīṃ hastayugena ṣaṇmukhavaco roddhuṃ nirīkṣyā7kṣamāṃ<BR>
vailakṣyāc caturāsyaniṣphalaparāvṛttiś ciraṃ pātu vaḥ  // VidSrk_5.32 *(101) //<BR>
<BR>
gonāsāya niyojitāgadarajāḥ sarpāya baddhauṣadhiḥ<BR>
pāṇisthāya viṣāya vīryamahate kaṇṭhe maṇiṃ bibhratī  /<BR>
bhartur bhūtagaṇāya gotrajaratīnirdiṣṭamantrākṣarā<BR>
rakṣatv adrisutā vivāhasamaye prītā ca bhītā ca vaḥ  // VidSrk_5.32 *(102) //<BR>
% NB Ingalls reads with other sources kaṇṭhasthāya...pāṇau for<BR>
% pāṇisthāya... kaṇṭhe<BR>
rājaśekharasya<BR>
<BR>
digvāsā yadi tat kim asya dhanuṣā sāstrasya kiṃ bhasmanā<BR>
bhasmāṅgasya kim aṅganā yadi ca sā kāmaṃ paridveṣṭi kim  /<BR>
ity anyonyaviruddhaceṣṭitam idaṃ paśyan nijasvāmino<BR>
bhṛṅgī sāndraśirāvanaddhaparuṣaṃ dhatte 'sthiśeṣaṃ vapuḥ  // VidSrk_5.33 *(103) //<BR>
<BR>
\Colo iti śivagaṇavrajyā<BR>
<BR>
% tato harivrajyā<BR>
<BR>
asti śrīstanapatrabhaṅgamakarīmudrāṅkitoraḥsthalo<BR>
devaḥ sarvajagatpatir madhuvadhūvaktrābjacandrodayaḥ  /<BR>
krīḍākroḍatanor navenduviśade daṃṣṭrāṅkure yasya bhūr<BR>
bhāti sma pralayābdhipalvalatalotkhātaikamustākṛtiḥ  // VidSrk_6.1 *(104) //<BR>
<BR>
pṛṣṭhabhrāmyadamandamandaragirigrāvāgrakaṇḍūyanān<BR>
nidrāloḥ kamaṭhākṛter bhagavataḥ śvāsānilāḥ pāntu vaḥ  /<BR>
yatsaṃskārakalānuvartanavaśād velācchalenā7mbhasāṃ<BR>
yātāyātam ayantritaṃ jalanidher nā7dyā7pi viśrāmyati  // VidSrk_6.2 *(105) //<BR>
vākpatirājasyai7tau<BR>
<BR>
niṣpratyūham upāsmahe bhagavataḥ kaumodakīlakṣmaṇaḥ<BR>
kokaprīticakorapāraṇapaṭū jyotiṣmatī locane  /<BR>
yābhyām ardhavibodhamugdhamadhuraśrīr ardhanidrāyito<BR>
nābhīpalvalapuṇḍarīkamukulaḥ kamboḥ sapatnīkṛtaḥ  // VidSrk_6.3 *(106) //<BR>
<BR>
viramati mahākalpe nābhīpathaikaniketanaṃ<BR>
tribhuvanapuraḥśilpī yasya pratikṣaṇam ātmabhūḥ  /<BR>
kimadhikaraṇā kīdṛk kasya vyavasthitir ity asāv<BR>
udaram aviśad draṣṭuṃ tasmai jagannidhaye namaḥ  // VidSrk_6.4 *(107) //<BR>
<BR>
devi tvaṃ kupitā tvam eva kupitā ko 'nyaḥ pṛthivyā gurur<BR>
mātā tvaṃ jagatāṃ tvam eva jagatāṃ mātā na vijño 'paraḥ  /<BR>
devi tvaṃ parihāsakelikalahe 'nantā tvam eve7ty atha<BR>
jñātānantyapado namañ jaladhijāṃ śauriś ciraṃ pātu vaḥ  // VidSrk_6.5 *(108) //<BR>
vākpatirājasya<BR>
<BR>
ko 'yaṃ dvāri hariḥ prayāhy upavanaṃ śākhāmṛgeṇā7tra kiṃ<BR>
kṛṣṇo 'haṃ dayite bibhemi sutarāṃ kṛṣṇaḥ kathaṃ vānaraḥ  /<BR>
mugdhe 'haṃ madhusūdano vraja latāṃ tām eva puṣpāsavām<BR>
itthaṃ nirvacanīkṛto dayitayā hrīṇo hariḥ pātu vaḥ  // VidSrk_6.6 *(109) //<BR>
<BR>
mandakvāṇitaveṇur ahṇi śithile vyāvartayan gokulaṃ<BR>
barhāpīḍakam uttamāṅgaracitaṃ godhūlidhūmraṃ dadhāt  /<BR>
mlāyantyā vanamālayā parigataḥ śrānto 'pi ramyākṛtir<BR>
gopastrīnayanotsavo vitaratu śreyāṃsi vaḥ keśavaḥ  // VidSrk_6.7 *(110) //<BR>
<BR>
viṣṇor dānavavāhinīpramathaneṣṭyāpūraṇāyā0darād<BR>
āttaḥ pāṇiyugodareṇa karaśreṇyā śriyā0lambhitaḥ  /<BR>
niryāto vadanena kukṣivasateḥ patyus talād arṇasāṃ<BR>
śaṅkho 'patyaparaṃpatāvṛta iva śreyāṃsi puṣṇātu vaḥ  // VidSrk_6.8 *(111) //<BR>
<BR>
sa jayaty ādivarāho daṃṣṭrāniṣpiṣṭakulagirikaseruḥ  /<BR>
yasya puraḥ surakariṇaḥ sāṅkuramāṣopamā jātaḥ  // VidSrk_6.9 *(112) //<BR>
<BR>
jīyāsuḥ śakulākṛter bhagavataḥ pucchachaṭāchoṭanād<BR>
udyantaḥ śatacandritāmbaratalaṃ te bindavaḥ saindhavāḥ  /<BR>
yair vyāvṛtya patadbhir aurvaśikhinas tejojaṭālaṃ vapuḥ<BR>
pānādhmānavaśād arocakarujaś cakre cirasyā8spadam  // VidSrk_6.10 *(113) //<BR>
rājaśekharasya<BR>
<BR>
kutas tvam aṇukaḥ svataḥ svam iti kiṃ na yat kasyacit<BR>
kim icchasi padatrayaṃ nanu bhuvā kim atyalpayā  /<BR>
dvijasya śamino mama tribhuvanaṃ tad ity āśayo<BR>
harer jayati nihnutaḥ prakaṭitaś ca vakroktibhiḥ  // VidSrk_6.11 *(114) //<BR>
<BR>
śreyo 'syāś ciram astu mandaragirer mā ghāni pārśvair iyaṃ<BR>
mā9vaṣṭambhi mahormibhiḥ phaṇipater mā lepi lālāviṣaiḥ  /<BR>
ity ākūtajuṣaḥ śriyaṃ jalanidher ardhotthitāṃ paśyato<BR>
vāco 'ntaḥ spuritā bahir vikṛtibhir vyaktā hareḥ pāntu vaḥ  // VidSrk_6.12 *(115) //<BR>
<BR>
caṭaccaṭiti carmiṇi cchamiti co7cchalacchoṇite<BR>
dhagaddhagiti medasi sphuṭaravo 'sthiṣu ṣṭhāditi  /<BR>
punātu bhavato harer amaravairnāthorasi <BR>
kvaṇatkarajapañjarakrakacakāṣajanmānalaḥ  // VidSrk_6.13 *(116) //<BR>
vākpater etau<BR>
<BR>
vande bhujabhramitamandaramathyamānadugdhābdhidugdhakaṇavicchuritacchavīkam  /<BR>
nakṣatrakarburaviyatpratirodhi nindadunnidrakair avataḍāgam uro murāreḥ  // VidSrk_6.14 *(117) //<BR>
murāreḥ<BR>
<BR>
bhramati girirāṭ pṛṣṭhe garjaty upaśruti sāgaro<BR>
dahati vitatajvālājālo jaganti viṣānalaḥ  /<BR>
sa tu vinihitagrīvākāṇḍaḥ kaṭāhapuṭāntare<BR>
svapiti bhagavān kūrmo nidrābharālasalocanaḥ  // VidSrk_6.15 *(118) //<BR>
<BR>
bhaktiprahvavilokanapraṇayinī nīlotpalaspardhinī<BR>
dhyānālambanatāṃ samādhiniratair nīte hitaprāptaye  /<BR>
lāvaṇyasya mahānidhī rasikatāṃ lakṣmīdṛśos tanvatī <BR>
yuṣmākaṃ kurutāṃ bhavārtiśamanaṃ netre tanur vā hareḥ  // VidSrk_6.16 *(119) //<BR>
<BR>
pucchodastavisāriṇo jalanidheḥ svargaṅgayā saṃgamaśraddhāhūtakhalatpurātanamunir mīno hariḥ pātu vaḥ  /<BR>
yasminn uddharati śrutīḥ pṛthutarād oṃkārasāradhvaner madhyesindhu viyanmayo jalamayaḥ stambhas tv abhūd ambare  // VidSrk_6.17 *(120) //<BR>
\var{jalamayaḥ\lem<BR>
    \emend\ \Ingalls, jalamaya@ \edKG}<BR>
<BR>
jṛmbhāvijṛmbhitadṛśaḥ prathamaprabuddhalakṣmīkarāmburuhalālanalālasasya  /<BR>
gātrāpavṛttibharakharvitaśeṣam avyād avyāhataṃ murajitaḥ kṛtakaprasuptam  // VidSrk_6.18 *(121) //<BR>
<BR>
mayā9nviṣṭo dhūrtaḥ sa sakhi nikhilām eva rajanīm iha syād atra syād iti nipuṇam anyām abhisṛtaḥ  /<BR>
na dṛṣṭo bhāṇḍīre taṭabhuvi na govardhanagirer na kālindyāḥ kūle na ca niculakuñje muraripuḥ  // VidSrk_6.19 *(122) //<BR>
<BR>
śyāmo9ccandrā svapiṣi na śiśo nai7ti mām amba nidrā<BR>
nidrāhetoḥ śṛṇu suta kathāṃ kām apūrvāṃ kuruṣva  /<BR>
rāmo nāma kṣitipatir abhūn mānanīyo raghūṇām<BR>
ity uktasya smitam avatu vo devakīnandanasya  // VidSrk_6.20 *(123) //<BR>
<BR>
kharvagranthivimuktasandhivikasadvakṣaḥsphuratkaustubhaṃ<BR>
niryannābhisarojakuḍmalakuṭīgambhīrasāmadhvani  /<BR>
pātrāvāptisamutsukena balinā sānandam ālokitaṃ<BR>
pāyād vaḥ kramavardhamānamahimāścaryaṃ murārer vapuḥ  // VidSrk_6.21 *(124) //<BR>
<BR>
uttiṣṭhantyā ratānte bharam uragapatau pāṇinai9kena kṛtvā<BR>
dhṛtvā cā7nyena vāso vigalitakabarībhāram aṃse vahantyāḥ  /<BR>
bhūyas tatkālakāntidviguṇitasurataprītinā śauriṇā vaḥ<BR>
śayyām ālambya nītaṃ vapur alasalasadbāhu lakṣmyāḥ punātu  // VidSrk_6.22 *(125) //<BR>
% NB Ingalls tentatively suggests āliṅgya for ālambya in d.<BR>
\var{@maṃse\lem<BR>
    \conj\ \Ingalls, @maṃśaṃ \edKG<BR>
<BR>
sampūrṇaḥ punar abhyudeti kiraṇair indus tato dantinaḥ<BR>
kumbhadvandvam idaṃ punaḥ surataror agrollasanmañjarī  /<BR>
itthaṃ yadvadanastanadvayavaladromāvalīṣu bhramaḥ<BR>
kṣīrābdher mathane 'bhavad diviṣadāṃ lakṣmīr asāv astu vaḥ  // VidSrk_6.23 *(126) //<BR>
<BR>
bhabhabhramati kiṃ mahī lalalalambate candramāḥ<BR>
kṛkṛṣṇa vavada drutaṃ hahahasanti kiṃ vṛṣṇayaḥ  /<BR>
śiśīdhu mumumuñca me vavavavaktram ityādikaṃ<BR>
madaskhalitam ālapan haladharaḥ śriyaṃ vaḥ kriyāt  // VidSrk_6.24 *(127) //<BR>
puruṣottamadevasya<BR>
<BR>
kiṃ kiṃ siṃhas tataḥ kiṃ narasadṛśavapur deva citraṃ gṛhīto<BR>
nai7vaṃ tat ko 'tra jīva drutam upanaya taṃ nanv ayaṃ prāpta eva  /<BR>
cāpaṃ cāpaṃ na khaḍgaṃ tvaritataram aho karkaśatvaṃ nakhānām<BR>
itthaṃ daityādhirājaṃ nijanakhakuliśair jaghnivān yaḥ sa vo 'vyāt  // VidSrk_6.25 *(128) //<BR>
devas tvām ekajaṅghāvalayitalaguḍo mūrdhni vinyastabāhur<BR>
gāyan goyuddhagītīr uparacitaśiraḥśekharaḥ pragraheṇa  /<BR>
darpasphūrjanmahokṣadvayasamarasarasābaddhadīrghānurāgaḥ<BR>
krīḍāgopālamūrtir muraripur avatād āttagorakṣalīlaḥ  // VidSrk_6.26 *(129) //<BR>
śrīsonnokasya<BR>
<BR>
jayanti nirdāritadaityavakṣaso nṛsiṃharūpasya harer nakhāṅkurāḥ  /<BR>
vicintya yeṣāṃ caritaṃ surārayaḥ priyānakhebhyo 'pi rateṣu bibhyati  // VidSrk_6.27 *(130) //<BR>
<BR>
ete lakṣmaṇa jānakīvirahiṇaṃ māṃ khedayanty ambudā<BR>
marmāṇī7va ca ghaṭṭayanty alam amī krūrāḥ kadambānilāḥ  /<BR>
itthaṃ vyāhṛtapūrvajanmaviraho yo rādhayā vīkṣitaḥ<BR>
serṣyaṃ śaṅkitayā sa vaḥ sukhayatu svaprāyamāno hariḥ  // VidSrk_6.28 *(131) //<BR>
<BR>
mithyākāṇḍūtisācīkṛtagalasaraṇir yeṣu jāto garutmān<BR>
ye nidrāṃ nāṭayadbhiḥ śayanaphaṇiphaṇair lakṣitā na śrutāś ca  /<BR>
ye ca dhyānānubandhacchalamukuladṛśā vedhasā nai7va dṛṣṭās<BR>
te lakṣmīṃ narmayanto nidhuvanavidhayaḥ pāntu vo mādhavasya  // VidSrk_6.29 *(132) //<BR>
rājaśekharasya<BR>
<BR>
pratyagronmeṣajihmā kṣaṇam anabhimukhī ratnadīpaprabhāṇām<BR>
ātmavyāpāragurvī janitajalalavā jṛmbhitaiḥ sāṅgabhaṅgaiḥ  /<BR>
nāgāṅgaṃ moktum icchoḥ śayanam uruphaṇācakravālopadhānaṃ<BR>
nidrācchedābhitāmrā ciram avatu harer dṛṣṭir ākekarā vaḥ  // VidSrk_6.30 *(133) //<BR>
viśākhadattasya<BR>
<BR>
daṃṣṭrāpiṣṭeṣu sadyaḥ śikhariṣu na kṛtaḥ skandhakaṇḍūvinodaḥ<BR>
sindhuṣv aṅgāvagāhaḥ khurakuharaviśattoyatuccheṣu nā8ptaḥ  /<BR>
prāptāḥ pātālapaṅke na luṭhanaratayaḥ potramātropayukte<BR>
yeno7ddhāre dharitryāḥ sa jayati vibhutāvighniteccho varāhaḥ  // VidSrk_6.31 *(134) //<BR>
varāhamihirasya<BR>
<BR>
pātu trīṇi jaganti pārśvakaṣaṇaprakṣuṇṇadigmaṇḍalo<BR>
naikābdhistimitodaraḥ sa bhagavān krīḍājhaṣaḥ keśavaḥ  /<BR>
tvaṅganniṣṭhurapṛṣṭharomakhacitabrahmāṇḍabhāṇḍasthiter<BR>
yasyo7tsphālakutūhalena katham apy aṅgeṣu jīrṇāyitam  // VidSrk_6.32 *(135) //<BR>
raghunandanasya<BR>
<BR>
ye saṃtāpitanābhipadmamadhavo ye snāpitoraḥsrajo<BR>
ye tāpāt taralena talpaphaṇinā prītapratīpojjhitāḥ  /<BR>
ye rādhāsmṛtisākṣiṇaḥ kamalayā sāsūyam ākīrṇitā<BR>
gāḍhāntardavathoḥ prataptasaralāḥ śvāsā hareḥ pāntu vaḥ  // VidSrk_6.33 *(136) //<BR>
puṣpākasya<BR>
<BR>
se9yaṃ dyaus tad idaṃ śaśāṅkadinakṛccihnaṃ nabhaḥ sā kṣitis<BR>
tat pātālatalaṃ ta eva girayas te 'mbhodhayas tā diśaḥ  /<BR>
itthaṃ nābhivinirgatena saśiraḥkampādbhutaṃ vedhasā<BR>
yasyā7ntaś ca bahiś ca dṛṣṭam akhilaṃ trailokyam avyāt sa vaḥ  // VidSrk_6.34 *(137) //<BR>
<BR>
yuktaṃ mānada mām ananyamanasaṃ vakṣaḥsthalasthāyinīṃ<BR>
bhaktām apy avadhūya kartum adhunā kāntāsahasraṃ tava  /<BR>
ity uktvā phaṇabhṛtphaṇāmaṇigatāṃ svām eva mantvā tanuṃ<BR>
nidrācchedakaraṃ harer avatu vo lakṣmyā vilakṣasmitam  // VidSrk_6.35 *(138) //<BR>
bhāsasya<BR>
<BR>
agre gacchata dhenudagdhakalaśān ādāya gopyo gṛhaṃ<BR>
dugdhe vaskayaṇīkule punar iyaṃ rādhā śanair yāsyati  /<BR>
ity anyavyapadeśaguptahṛdayaḥ kurvan viviktaṃ vrajaṃ<BR>
devaḥ kāraṇanandasūnur aśivaṃ kṛṣṇaḥ sa muṣṇātu vaḥ  // VidSrk_6.36 *(139) //<BR>
<BR>
satrāsārti yaśodayā priyaguṇaprītekṣaṇaṃ rādhayā<BR>
lagnair ballavasūnubhiḥ sarabhasaṃ sambhāvitātmorjitaiḥ  /<BR>
bhītānanditavismitena viṣamaṃ nandena cā8lokitaḥ<BR>
pāyād vaḥ karamūrdhasusthitamahāśailaḥ salīlo hariḥ  // VidSrk_6.37 *(140) //<BR>
sonnokasyai7tau<BR>
<BR>
daṃṣṭrāsaṅkaṭavaktrakandaratarajjihvābhṛto havyabhugjvālābhāsurabhūrikeśarisaṭābhārasya daityadruhaḥ  /<BR>
vyāvalgadbalavaddhiraṇyakaśipukroḍasthalīpāṭanaspaṣṭaprasphuṭadasthipañjararavakrūrā nakhāḥ pāntu vaḥ  // VidSrk_6.38 *(141) //<BR>
vākpateḥ<BR>
<BR>
lakṣmyāḥ keśaprasavarajasāṃ bindubhiḥ sāndrapātair<BR>
abhyarṇaśrīr ghananidhuvanaklāntinidrāntareṣu  /<BR>
dordaṇḍo 'sau jayati jayinaḥ śārṅgiṇo mandarādrigrāvaśreṇīnikaṣamasṛṇakṣuṇṇakeyūrapatraḥ  // VidSrk_6.39 *(142) //<BR>
% NB Ingalls conjectures suvarṇaśrīḥ for abhyarṇaśrīḥ in b.<BR>
śrībhagīrathasya<BR>
<BR>
nakhakrakacadāraṇasphuṭitadaityavakṣaḥsthalakṣaratkṣatajanirjharaprativibhāvitasvākṛteḥ  /<BR>
harer aparakeśarikṣubhitacetasaḥ pātu vaḥ saroṣalalitādharabhrukuṭibhaṅgabhīmaṃ mukham  // VidSrk_6.40 *(143) //<BR>
vākpatirājasya<BR>
<BR>
vatsa kṣmādharagahvareṣu vicaraṃś cārapracāre gavāṃ<BR>
hiṃsrān vīkṣya puraḥ purāṇapuruṣaṃ nārāyaṇaṃ dhyāsyasi  /<BR>
ity uktasya yaśodayā muraripor avyāj jaganti sphuradbimboṣṭhadvayagāḍhapīḍanavaśād avyaktabhāvaṃ smitam  // VidSrk_6.41 *(144) //<BR>
<BR>
devo harir jayati yajñavarāharūpaḥ sṛṣṭisthitipralayakāraṇam eka eva  /<BR>
yasyo7darasthitajagattrayabījakośanirgacchadaṅkuraśikhe9va vibhāti daṃṣṭrā  // VidSrk_6.42 *(145) //<BR>
sonnokasya<BR>
<BR>
bījaṃ brahmai9va devo madhu jalanidhayaḥ karṇikā svarṇaśailaḥ<BR>
kandaṃ nāgādhirājo viyad ativipulaḥ patrakośāvakāśaḥ  /<BR>
dvīpāḥ patrāṇi meghā madhupakulam amūs tārakā garbhadhūlir<BR>
yasyai7tan nābhipadmaṃ bhuvanam iti sa vaḥ śarma devo dadātu  // VidSrk_6.43 *(146) //<BR>
mālāyudhasya<BR>
<BR>
kanakanikaṣasvacche rādhāpayodharamaṇḍale navajaladharaśyāmām ātmadyutiṃ pratibimbitām  /<BR>
asitasicayaprāntabhrāntyā muhur muhur utkṣipañ jayati janitavrīḍānamrapriyāhasino hariḥ  // VidSrk_6.44 *(147) //<BR>
vaiddokasya<BR>
<BR>
\Colo iti viṣṇuvrajyā|| 6<BR>
<BR>
% tataḥ sūryavrajyā 7<BR>
<BR>
yasyā7dho 'dhas tatho9pary upari niravadhi bhrāmyato viśvam aśvair<BR>
āvṛttālātalīlāṃ racayati rayato maṇḍalaṃ tigmadhāmnaḥ  /<BR>
so 'vyād uttaptakārtasvarasaralaśaraspardhibhir dhāmadaṇḍair<BR>
uddaṇḍaiḥ prāpayan vaḥ pracuratamatamaḥstomam astaṃ samastam  // VidSrk_7.1 *(148) //<BR>
rājaśekharasya<BR>
<BR>
śukatuṇḍacchavi savituś caṇḍarucaḥ puṇḍarīkavanabandhoḥ  /<BR>
maṇḍalam uditaṃ vande kuṇḍalam ākhaṇḍalāśāyāḥ  // VidSrk_7.2 *(149) //<BR>
vidyāyāḥ<BR>
<BR>
tuṅgodayādribhujagendraphaṇopalāya vyomendranīlatarukāñcanapallavāya  /<BR>
saṃsārasāgarasamutkramayogisārthaprasthānapūrṇakalaśāya namaḥ savitre  // VidSrk_7.3 *(150) //<BR>
varāhamihirasya<BR>
<BR>
saṃsaktaṃ siktamūlād abhinavabhuvanodyānakautūhalinyā<BR>
yāminyā kanyaye9vā7mṛtakarakalaśāvarjitenā7mṛtena  /<BR>
arkālokaḥ kriyād vo mudam udayaśiraścakravālālavālād<BR>
udyan bālapravālapratimarucir ahaḥpādapaprākpravālaḥ  // VidSrk_7.4 *(151) //<BR>
mayūrasya<BR>
<BR>
\Colo iti sūryavrajyā|| 7<BR>
<BR>
% tato vasantavrajyā|| 8<BR>
<BR>
āraktāṅkuradanturā kamalinī nāyāminī yāminī<BR>
stokonmuktatuṣāram ambaramaṇer īṣatpragalbhaṃ mahaḥ  /<BR>
apy ete sahakārasaurabhamuco vācālitāḥ kokilair<BR>
āyānti priyaviprayuktayuvatīmarmacchido vāsarāḥ  // VidSrk_8.1 *(152) //<BR>
saṃghaśriyaḥ<BR>
<BR>
nai7vai7ke vayam eva kokilavadhūkaṇṭhoccaratpañcamasthānodbodhitapañcamārgaṇaguṇāsphālena romāñcitāḥ  /<BR>
paśyai7te taravo 'pi sundari jaratpatravyayānantarodbhinnapāṭalakoṭisampuṭadalaprādurbhavatkuḍmalāḥ  // VidSrk_8.2 *(153) //<BR>
vinayadevasya<BR>
<BR>
malayamahīdharapavanaḥ kalakaṇṭhakaladhvanir nikuñjalatāḥ  /<BR>
utkalikā utkalikāś cetasi janayanti lokasya  // VidSrk_8.3 *(154) //<BR>
<BR>
kāntena prahito navaḥ priyasakhīvargeṇa baddhaspṛhaś<BR>
citteno7pahṛtaḥ smarāya na samutsraṣṭuṃ gataḥ pāṇinā  /<BR>
āmṛṣṭo muhur īkṣito muhur abhighrāto muhur loṭhitaḥ<BR>
pratyaṅgaṃ ca muhuḥ kṛto mṛgadṛśā kiṃ kiṃ na cūtāṅkuraḥ  // VidSrk_8.4 *(155) //<BR>
vākkuṭasya<BR>
<BR>
dvis triḥ kokilayā rutaṃ tricaturaiś cūtāṅkurair udgataṃ<BR>
koṣān bobhrati kiṃśukā madhukaraśreṇījuṣaḥ pañcaṣān  /<BR>
kvā7pi kvā7pi madākulākulatayā kāntāparādhagrahagranthicchedasamudyataṃ ca hṛdayaṃ dolāyate subhruvām  // VidSrk_8.5 *(156) //<BR>
nīlasya<BR>
<BR>
jambūnāṃ kusumodareṣv atirasād ābaddhapānotsavāḥ<BR>
kīrāḥ pakvaphalāśayā madhukarīś cumbanti muñcanti ca  /<BR>
eteṣām api paśya kiṃśukataroḥ patrair abhinnatviṣāṃ<BR>
puṣpabhrāntibhir āpatanti sahasā cañcūṣu bhṛṅgāṅganāḥ  // VidSrk_8.6 *(157) //<BR>
rājaśekharasya<BR>
<BR>
dṛśyante madhumattakokilavadhūnirdhūtacūtāṅkuraprāgbhāraprasaratparāgasikatādurgās taṭībhūmayaḥ  /<BR>
yāḥ kṛcchrād abhilaṅghya lubdhakabhayāt tair eva reṇūtkarair<BR>
dhārāvāhibhir asti luptapadavīniḥśaṅkam eṇīkulam  // VidSrk_8.7 *(158) //<BR>
murāreḥ<BR>
<BR>
aśithilaparispandaḥ kunde tathai9va madhuvrato<BR>
nayanasuhṛdo vṛkṣāś cai7te na kuḍmalaśālinaḥ  /<BR>
dalati kalikā cautī nā7smiṃs tathā mṛgacakṣuṣām<BR>
atha ca hṛdaye mānagranthiḥ svayaṃ śithilāyate  // VidSrk_8.8 *(159) //<BR>
<BR>
kāntāṃ hitvā virahavidhurārambhakhedālasāṅgīṃ<BR>
mām ullaṅghya vrajatu pathikaḥ kā9pi yady asti śaktiḥ  /<BR>
ity āśokī jagati sakale vallarī cīrike9va<BR>
prāptārambhe kusumasamaye kāladevena dattā  // VidSrk_8.9 *(160) //<BR>
<BR>
mandaṃ dakṣiṇam āhvayanti pavanaṃ puṃskokilavyāhṛtaiḥ<BR>
saṃskurvanti vanasthalīḥ kisalayottaṃsair niṣaṇṇālibhiḥ  /<BR>
candraṃ sundarayanti muktatuhinaprāvārayā jyotsnayā<BR>
vardhante ca vivardhayanti ca muhus te 'mī smaraṃ vāsarāḥ  // VidSrk_8.10 *(161) //<BR>
<BR>
hṛdyasnigdhaiḥ parabhṛtarutair muktadīrghapravāsaḥ<BR>
pratyāvṛtto madhur iti vadan dakṣiṇo gandhavāhaḥ  /<BR>
śiñjallolabhramaravalayaḥ kānanālīvadhūnāṃ<BR>
sadyaḥ kundasmitabṛhatikāḥ pūrṇapātrīkaroti  // VidSrk_8.11 *(162) //<BR>
<BR>
lolaiḥ kokilamaṇḍalair madhulihāṃ caṃcūryamāṇair gaṇair<BR>
nīrandhrair gṛhavāṭikāparisareṣv aṅgāritaiḥ kiṃśukaiḥ  /<BR>
prārabdhe timire vasantasamayakṣoṇīpater bhrāmyataḥ<BR>
prasnigdhā parito dhṛte9va kalikādīpāvaliś campakaiḥ  // VidSrk_8.12 *(163) //<BR>
manovinodasyai7tau<BR>
<BR>
cyutasumanasaḥ kundāḥ puṣpodgameṣv alasā drumā<BR>
manasi ca giraṃ grathnantī7me kiranti na kokilāḥ  /<BR>
atha ca savituḥ śītollāsaṃ lunanti marīcayo<BR>
na ca jaṭharatām ālambante klamodayadāyinīm  // VidSrk_8.13 *(164) //<BR>
<BR>
sāmyaṃ samprati sevate vicakilaṃ ṣāṇmāsikair mauktikair<BR>
bāhlīkīdaśanavraṇāruṇatalaiḥ patrair aśoko 'rcitaḥ  /<BR>
bhṛṅgālaṅghitakoṭi kiṃśukam idaṃ kiṃcid vivṛntāyate<BR>
māñjiṣṭhair mukulaiś ca pāṭalitaror anyai9va kācil lipiḥ  // VidSrk_8.14 *(165) //<BR>
<BR>
garbhagranthiṣu vīrudhāṃ sumanaso madhye 'ṅkuraṃ pallavā<BR>
vāñchāmātraparigrahaḥ pikavadhūkaṇṭhodare pañcamaḥ  /<BR>
kiṃ ca trīṇi jagani jiṣṇu divasair dvitrair manojanmano<BR>
devasyā7pi cirojjhitaṃ yadi bhaved abhyāsavaśyaṃ dhanuḥ  // VidSrk_8.15 *(166) //<BR>
rājaśekharasyai7tau<BR>
<BR>
śītās tair iva bhagnaśaiśiraniśābhāgair ahaḥ sphāyate<BR>
garbhaṃ bibhrati kiṃśukā iva diśāṃ tāpāya vahnyaṅkuram  /<BR>
kiṃ ca svāśrayasambhṛtaprathimasu cchāyātapāṅgeṣv ayaṃ<BR>
lokaḥ stokaraso 'dya na kvacid api svacchandam ānandati  // VidSrk_8.16 *(167) //<BR>
trilocanasya<BR>
<BR>
udbhinnastabakāvataṃsasubhagāḥ preṅkhanmarunnartitāḥ<BR>
puṣpodgīrṇaparāgapāṃśulalasatpatraprakāṇḍatviṣaḥ  /<BR>
gambhīrakramapañcamonmadapikadhvānocchaladgītayaḥ<BR>
pratyujjīvitamanmathotsava iva krīḍanty amū bhūruhaḥ  // VidSrk_8.17 *(168) //<BR>
<BR>
prāg eva jaitram astraṃ sahakāralatā smarasya cāpabhṛtaḥ  /<BR>
kiṃ punar analpanipatitamadhukaraviṣakalkalepena  // VidSrk_8.18 *(169) //<BR>
śubhāṅgasya<BR>
<BR>
svasti śrīmalayācalāt smarasakhaḥ śrīmān vasantānilaḥ<BR>
krīḍāveśmasu kāminaḥ kuśalayaty etac ca vaktī7tarat  /<BR>
eṣo 'haṃ muditālikokilakulaṃ kurvan vanaṃ prāptavān<BR>
yuṣmābhiḥ priyakāminīparigataiḥ sthātavyam asmād iti  // VidSrk_8.19 *(170) //<BR>
<BR>
ete nūtanacūtakorakaghanagrāsātirekībhavatkaṇṭhadhvānajuṣo haranti hṛdayaṃ madhyevanaṃ kokilāḥ  /<BR>
yeṣām akṣinibhena bhānti bhagavadbhūteśanetrānalajvālājālakarālitāsamaśarāṅgārasphuliṅgā ime  // VidSrk_8.20 *(171) //<BR>
<BR>
kiṃśukakalikāntargatacandrakalāsphardhi keśaraṃ bhāti  /<BR>
raktanicolakapihitaṃ dhanur iva jatumudritaṃ vitanoḥ  // VidSrk_8.21 *(172) //<BR>
vallaṇasya<BR>
<BR>
vāpyo danturitodarāḥ kamalinīpatrāṅkuragranthibhiś<BR>
cūtānāṃ kalikāmilanmadhulihāṃ kā9pi sthitir vartate  /<BR>
daurbhāgyopanayāya sāmpratamayām alpo 'pi mārgaśramaḥ<BR>
śikṣām ullalituṃ dadāti rajasāṃ gantrīpathe mārutaḥ  // VidSrk_8.22 *(173) //<BR>
% NB Ingalls conjectures tentatively sampravasatām  for sāmpratamayām in c.<BR>
abhinandasya<BR>
<BR>
āraktair navapallavair viṭapino netrotsavaṃ tanvate<BR>
tān dhunvann ayam abhyupaiti madhurāmodo marud dakṣiṇaḥ  /<BR>
tenā8liṅgitamātra eva vidhivat prādurbhavan nirbharakrīḍākūtakaṣāyitena manasā loko 'yam unmādyate  // VidSrk_8.23 *(174) //<BR>
<BR>
kā9py anyā mukulādhikāramilitā lakṣmīr aśokadrume<BR>
mākandas samayocitena vidhinā dhatte 'bhijātaṃ vapuḥ  /<BR>
kiṃ cā8ṣāḍhagirer anaṅgavijayaprastāvanāpaṇḍitaḥ<BR>
svairaṃ sarpati bālacandanalatālīlāsakho mārutaḥ  // VidSrk_8.24 *(175) //<BR>
<BR>
vahnir manye himajalamiṣāt saṃśritaḥ kiṃśukeṣu<BR>
śyāmaṃ dhūmaiḥ sa khalu kurute kānanaṃ korakākhyaiḥ  /<BR>
saṃtāpārthaṃ katham itarathā pānthasīmantinīnāṃ<BR>
puṣpavyājād visṛjati śikhāśreṇim udgāḍhaśoṇīm  // VidSrk_8.25 *(176) //<BR>
pautāyaneḥ<BR>
\var{śyāmaṃ\lem<BR>
    \conj\ \Ingalls, vyāmaṃ \edKG}<BR>
<BR>
śroṇyāṃ citraḥ kurubakaguṇaḥ karṇayor mugdhacūtaṃ<BR>
raktāśokaṃ praṇayi kucayor mādhavī mūrdhajeṣu  /<BR>
sarvāṅgīṇo bakularajasā piñjareṇo7parāgaḥ<BR>
straiṇo yūnāṃ bhavatu rataye veśasarvābhisāraḥ  // VidSrk_8.26 *(177) //<BR>
sāvarṇeḥ<BR>
<BR>
mughātāmrair navakiśalayaiḥ sambhṛtodāraśobhaṃ prādurbhūtabhramarasaraṇīyauvanodbhedacihnam  /<BR>
sīmantinyaḥ kusumadhanuṣā baddhasakhyasya māsaḥ<BR>
snigdhāsmerair mukham adhiguṇaṃ dṛṣṭipātaiḥ pibanti  // VidSrk_8.27 *(178) //<BR>
vāgurasya<BR>
<BR>
śikīmukhair adya manojñapakṣair viṣopalepād iva kajjalābhaiḥ  /<BR>
nitāntapūrṇā mucakundakoṣā vibhānti tūṇā iva manmathasya  // VidSrk_8.28 *(179) //<BR>
śubhāṅgasya<BR>
<BR>
snehaṃ sravanti taravaḥ pañcā7pi kṣipati mārgaṇān madanaḥ  /<BR>
parimuktakaṇṭharodhaḥ parapuṣṭaḥ kṣarati mādhuryam  // VidSrk_8.29 *(180) //<BR>
śrīdharmākarasya<BR>
<BR>
saṃkucitā iva pūrvaṃ durvāratuṣārajanitajaḍimānaḥ  /<BR>
sampraty uparamati hime kramaśo divasāḥ prasārajuṣaḥ  // VidSrk_8.30 *(181) //<BR>
śrīdharaṇīdharasya<BR>
<BR>
duḥśliṣṭadurlakṣyapalāśasaṃdhīny āpāṭalāgrāṇi harinti mūle  /<BR>
kuśeśayānāṃ śukaśāvabhāṃsi prādurbabhūvur navakuḍmalāni  // VidSrk_8.31 *(182) //<BR>
<BR>
upanayati kapole lolakarṇapravālakṣaṇamukulaniveśāndolanavyāpṛtānām  /<BR>
parimalitaharidrān samprati drāviḍīnāṃ navanakhapadatiktān ātapaḥ svedabindūn  // VidSrk_8.32 *(183) //<BR>
yogeśvarasya<BR>
<BR>
sadyas tapto bhramati rajanīṃ vāsaraḥ khaṇḍayitvā<BR>
kṣīṇakṣīṇā tadanu bhajate sā9pi samyakprasādam  /<BR>
eko loke kathayati narasye7ṣṭajāte nisargaṃ<BR>
nāryāḥ puṃsi sthitim anuguṇāṃ śaṃsati spaṣṭam anyā  // VidSrk_8.33 *(184) //<BR>
<BR>
idānīṃ plakṣāṇāṃ jaṭharadalaviśleṣacaturaḥ<BR>
sthitīnām ābandhaḥ sphuṭati śukacañcūpuṭanibhaḥ  /<BR>
tataḥ strīṇāṃ hanta kṣamam adharakāntiṃ kalayituṃ<BR>
samantān niryāti sphuṭasubhagarāgaṃ kisalayam  // VidSrk_8.34 *(185) //<BR>
<BR>
udgacchaty alijhaṃkṛtiḥ smaradhanur jyāmañjuguñjāravair<BR>
niryātā viṣaliptabhalliviṣamāḥ kaṅkelliphullacchaṭāḥ  /<BR>
re sampraty apavitram atra pathikāḥ sārambham ujjṛmbhate<BR>
cūto dūta ivā7ntakasya kalikājālasphuratpallavaḥ  // VidSrk_8.35 *(186) //<BR>
<BR>
mithaḥkrīḍālolabhramarabharabhaṅgāṅkurarasaprasekapronmīlatparimalasamālabdhapavanaḥ  /<BR>
ito 'sty eṣa śrīmān aviralam idānīṃ mukulitaḥ<BR>
prayacchann unmādān ahaha sahakāradrumayuvā  // VidSrk_8.36 *(187) //<BR>
<BR>
aṅkurite pallavite korakite vikasite ca sahakāre  /<BR>
aṅkuritaḥ pallavitaḥ korakito vikasitaś ca hṛdi madanaḥ  // VidSrk_8.37 *(188) //<BR>
<BR>
utphullā navamālikā madayati ghrāṇendriyāhlādinī<BR>
jātaṃ dhūsaram eva kiṃśukataror āśyāmalaṃ jālakam  /<BR>
ācinvanti kadambakāni madhunaḥ pāṇḍūni mattālayaḥ<BR>
strīṇāṃ pīnaghanastaneṣu kaṇavān svedaḥ karoty āspadam  // VidSrk_8.38 *(189) //<BR>
bhavabhūteḥ<BR>
<BR>
sapadi sakhībhir nibhṛtaṃ virahavatīs trātum atra bhajyante  /<BR>
sahakāramañjarīṇāṃ śikhodgamagranthayaḥ prathame  // VidSrk_8.39 *(190) //<BR>
rājaśekharasya<BR>
<BR>
\Colo iti vasantavrajyā<BR>
<BR>
% grīṣmavrajyā|| 9<BR>
<BR>
viśleṣo janitaḥ priyair api janair ujjṛmbhitaṃ nālikair<BR>
mitreṇā7pi kharāyitaṃ ratuṇayā dīrghāyitaṃ tṛṣṇayā  /<BR>
gurvī vallabhatā jaḍair adhigatā doṣākaraḥ sevyate<BR>
hā kālaḥ kim ayaṃ kalir na hi na hi prāptaḥ sa gharmāgamaḥ  // VidSrk_9.1 *(191) //<BR>
<BR>
tadātvasnātānāṃ malayarajasā0rdrārdravapuṣāṃ<BR>
kacān bibhrāṇānāṃ daravikacamallīmukulinaḥ  /<BR>
nidāghārkaploṣaglapitamahimānaṃ mṛgadṛśāṃ<BR>
pariṣvaṅgo 'naṅgaṃ punar api śanair aṅkurayati  // VidSrk_9.2 *(192) //<BR>
maṅgalārjunasya<BR>
<BR>
pravṛddhatāpo divaso 'timātram atyartham eva kṣaṇadā ca tanvī  /<BR>
ubhau virodhakriyayā vibhinnau jāyāpatī sānuśayāv iva staḥ  // VidSrk_9.3 *(193) //<BR>
baṭoḥ<BR>
<BR>
sarvāśārudhi dagdhavīrudhi sadā sāraṅgabaddhakrudhi<BR>
kṣāmakṣmāruhi mandam unmadhulihi svacchandakundadruhi  /<BR>
śuṣyacchrotasi taptabhūmirajasi jvālāyamānāmbhasi<BR>
jyeṣṭhe māsi kharārkatejasi kathaṃ pāntha vrajañ jīvasi  // VidSrk_9.4 *(194) //<BR>
bāṇasya<BR>
<BR>
gurur garbhārambhaḥ klamayati kalatraṃ balibhujaḥ<BR>
samagroṣmā cūtaṃ pacati picumardaṃ ca divasaḥ  /<BR>
idānīṃ nīhārastimitapavanaprītijanitāṃ<BR>
niśāśeṣo nidrāṃ nudati paṭadhūmyāṭamukharaḥ  // VidSrk_9.5 *(195) //<BR>
rājaśekharasya<BR>
<BR>
sāndrakṣīṇapratatavitatacchinnabhugnonnatābhiḥ<BR>
prāyaḥ kaśmīrajarucijuṣo dāvavahneḥ śikhābhiḥ  /<BR>
vāyuḥ saṃcāriṇa iva likhaty ānane digvadhūnāṃ<BR>
dhūmodgārair agurupavanaiḥ sāntarān patrabhaṅgān  // VidSrk_9.6 *(196) //<BR>
<BR>
hindolāmadhuropalālanarasaprītaprapāpālikāgītāvarjitamugdhavātahariṇaśreṇīparītāntikāḥ  /<BR>
autsukyaṃ janayanti pānthapariṣadgharmāmbubindūtkaravyākṣepakṣamamandamandamaruto mārgasthalīpādapāḥ  // VidSrk_9.7 *(197) //<BR>
<BR>
cañcaccañcuguṇodaraiḥ śithilitaprāyāṃsam utpakṣmalanyañcatpakṣapuṭāvakāśaviramatpārśvoṣmabhir nīyate  /<BR>
jaṅghākuñcanalabdhanīḍanibiḍāvaṣṭambhakaṣṭojjhitakṣepīyaḥpavanābhighātarabhasotkṣepair ahaḥ pakṣibhiḥ  // VidSrk_9.8 *(198) //<BR>
<BR>
dhāsyaty adya sitātapatrasubhagaṃ sā rājahaṃsī śiśoḥ<BR>
smerāmbhoruhavāsino 'pi śirasi snehena pakṣadvayam  /<BR>
tṛṣṇārtaḥ śukaśāvako 'pi sutanoḥ pīnastanāsaṅginīṃ<BR>
muktāhāralatāṃ tadaṅkavasatis toyāśayā pāsyati  // VidSrk_9.9 *(199) //<BR>
<BR>
bhuvāṃ gharmārambhe pavanacalitaṃ tāpahataye<BR>
paṭacchatrākāraṃ vahati gaganaṃ dhūlipaṭalam  /<BR>
amī mandārāṇāṃ davadahanasaṃdehitadhiyo<BR>
na ḍhaukante pātuṃ jhaṭiti makarandaṃ madhulihaḥ  // VidSrk_9.10 *(200) //<BR>
bhavabhūteḥ<BR>
<BR>
apāṃ mūle līnaṃ kṣaṇaparicitaṃ candanarase<BR>
mṛṇālīhārādau kṛtalaghupadaṃ candramasi ca  /<BR>
muhūrtaṃ viśrāntaṃ sarasakadalīkānanatale<BR>
priyākaṇṭhāśleṣe nivasati paraṃ śaityam adhunā  // VidSrk_9.11 *(201) //<BR>
<BR>
prāntāraktavilocanāñcaladarīvyagrālpamakṣībhayaprodbhūtobhayaśṛṅgakoṭivigalacchaivālavallīsakhaiḥ  /<BR>
pāthobindubhir akṣisandhiṣu śanaiḥ saṃsicyamānaḥ sukhaṃ<BR>
magno vāriṇi dūraniḥsahatayā nidrāyate sairibhaḥ  // VidSrk_9.12 *(202) //<BR>
<BR>
tāpaṃ stamberamasya prakaṭayati karaḥ śīkaraiḥ kukṣum ukṣan<BR>
paṅkāṅkaṃ palvalānāṃ vahati taṭavanaṃ māhiṣaiḥ kāyakāṣaiḥ  /<BR>
uttāmyattālavaś ca pratapati taraṇāvāṃśavīṃ tāpatandrīm<BR>
adridroṇīkuṭīre kuhariṇi hariṇārātayo yāpayatni  // VidSrk_9.13 *(203) //<BR>
<BR>
jātāḥ pānthanakhaṃpacāḥ pracayino gantrīpathe pāṃśavaḥ<BR>
kāsārodaraśeṣam ambu mahiṣo mathnāti tāmyattimi  /<BR>
dṛṣṭir dhāvati dhātakīvanam asṛktarṣeṇa tārakṣavī<BR>
kaṇṭhān bibhrati viṣkirāḥ śaraśamīnīḍeṣu nāḍiṃdhamān  // VidSrk_9.14 *(204) //<BR>
bāṇasyai7tau<BR>
<BR>
subhagasalilāvagāhāḥ pāṭalisaṃsargasurabhivanavātāḥ  /<BR>
pracchāyasulabhanidrā divasāḥ pariṇāmaramaṇīyāḥ  // VidSrk_9.15 *(205) //<BR>
kālidāsasya<BR>
<BR>
agre taptajalā nitāntaśiśirā mūle muhur bāhubhir<BR>
vyāmathyo7parataprapeṣu pathikair mārgeṣu madhyaṃdine  /<BR>
ādhārāḥ plutabālaśaivaladalacchedāvakīrṇormayaḥ<BR>
pīyante halamuktamagnamahiṣaprakṣobhaparyāvilāḥ  // VidSrk_9.16 *(206) //<BR>
yogeśvarasya<BR>
<BR>
mṛdbhūyiṣṭhatayā gurūn pariharann āraṇyakān gomayān<BR>
valmīkān upagūhati praśithilaṃ jvālābhir udbalvajān  /<BR>
vahnir nīḍikiliñjasaṃcayasamutsiktaś caran kānane<BR>
prasnigdhān iha viṣkirāṇḍakalalān ājyāśayā lumpati  // VidSrk_9.17 *(207) //<BR>
tasyai7va<BR>
<BR>
dūrībhūtaśarāri viklavabakaṃ saṃkrāntakāraṇḍavaṃ<BR>
klāmyatkaṅkam acakravākam amilanmadgu prayātaplavam  /<BR>
kliṣṭakrauñcam adhārtarāṣṭram apatatkoyaṣṭi niṣṭīṭibhaṃ<BR>
sīdatsārasamaprasaktakuraraṃ kālena jātaṃ saraḥ  // VidSrk_9.18 *(208) //<BR>
tasyai7va<BR>
<BR>
toyottīrṇāḥ śrayati kabarīḥ śekharaḥ saptalānāṃ<BR>
śaityaṃ siñcaty upari kucayoḥ pāṭalākaṇṭhadāma  /<BR>
kāntaṃ karṇāv abhiniviśate komalāgraṃ śirīṣaṃ<BR>
strīṇām aṅge vibhajati tapas tatra tatrā8tmacihnam  // VidSrk_9.19 *(209) //<BR>
madhuśīlasya<BR>
<BR>
śukapatraharitakomalakusumaśaṭānāṃ śirīṣayaṣṭīnām  /<BR>
talam āśrayati dinātapabhayena paripiṇḍitaṃ śaityam  // VidSrk_9.20 *(210) //<BR>
vāgurasya<BR>
<BR>
haranti hṛdayāni yacchravaṇaśītalā veṇavo<BR>
yad arghati karambitā śiśiravāriṇā vāruṇī  /<BR>
bhavanti ca himopamāḥ stanabhuvo yad eṇīdṛśāṃ<BR>
śucer upari saṃsthito ratipateḥ prasādo guruḥ  // VidSrk_9.21 *(211) //<BR>
<BR>
jalārdrāḥ saṃvyānaṃ bisakisalayaiḥ kelivalayāḥ<BR>
śirīṣair uttaṃso vicakilamayī hāraracanā  /<BR>
śucāv eṇākṣīṇāṃ malayajarasārdrāś ca tanavo<BR>
vinā tantraṃ mantraṃ ratiramaṇamṛtyuṃjayavidhiḥ  // VidSrk_9.22 *(212) //<BR>
<BR>
rajaniviramayāmeṣv ādiśantī ratecchāṃ<BR>
kim api kaṭhinayantī nārikelīphalāmbhaḥ  /<BR>
api pariṇamayitrī rājarambhāphalānāṃ<BR>
dinapariṇatiramyā vartate grīṣmalakṣmīḥ  // VidSrk_9.23 *(213) //<BR>
ete rājaśekharasya<BR>
<BR>
ambhodher jalayantramandiraparaspande 'pi nidrāṇayoḥ<BR>
śrīnārāyaṇayor ghanaṃ vighaṭayaty ūṣmā samāliṅganam  /<BR>
kiṃ co7ttaptaviyatkalāpaphalake kaṅkālaśeṣaśriyaṃ<BR>
candraṃ marmarayanti parpaṭam iva krūrā raver aṃśavaḥ  // VidSrk_9.24 *(214) //<BR>
nārāyaṇalaccheḥ<BR>
<BR>
\Colo iti grīṣmavrajyā<BR>
<BR>
% tataḥ prāvṛḍvrajyā<BR>
vānīraprasavair nikuñjasaritām āsaktavāsaṃ payaḥ<BR>
paryanteṣu ca yūthikāsumanasām ujjṛmbhitaṃ jālakaiḥ  /<BR>
unmīlatkuṭajaprahāsiṣu girer ālambya sānūn itaḥ<BR>
prāgbhāreṣu śikhaṇḍitāṇḍavavidhau meghair vitānāyyate  // VidSrk_10.1 *(215) //<BR>
<BR>
phalabharapariṇāmaśyāmajambūnikuñjaskhalitatanutaraṅgām uttareṇa śravantīm  /<BR>
uparivighaṭamānaprauḍhatāpiñjanīlaḥ śrayati śikharam adrer nūtanas toyavāhaḥ  // VidSrk_10.2 *(216) //<BR>
<BR>
jṛmbhājarjaraḍimbaḍambaraghanaśrīmatkadambadrumāḥ<BR>
śailābhogabhuvo bhavanti kakubhaḥ kādambinīśyāmalāḥ  /<BR>
udyatkundalatāntaketakabhṛtaḥ kacchāḥ saricchrotasām<BR>
āvirgandhaśilīndhralodhrakusumasmerā vanānāṃ gatiḥ  // VidSrk_10.3 *(217) //<BR>
<BR>
utphullārjunasarvavāsitavahatpaurastyajhaṃjhāmarutpreṅkholaskhalitendranīlaśakalasnigdhāmbudaśreṇayaḥ  /<BR>
dhārāsiktavasundharāsurabhayaḥ prāptās ta ete 'dhunā gharmāmbhovigamāgamavyatikaraśrīvāhino vāsarāḥ  // VidSrk_10.4 *(218) //<BR>
bhavabhūter amī<BR>
<BR>
eṇī yāti vilokya bālaśalabhāñ śaṣpāṅkurāditsayā<BR>
chatrīkuḍmalakāni rakṣati cirād aṇḍabhramāt kukkuṭī  /<BR>
dhūtvā dhāvati kṛṣṇakīṭapaṭalaśreṇīṃ śikhaṇḍī śiro<BR>
dūrād eva vanāntare viṣadharagrāsābhilāṣāturaḥ  // VidSrk_10.5 *(219) //<BR>
<BR>
āsārāntamṛdupravṛttamaruto meghopaliptāmbarā<BR>
vidyutpātamuhūrtadṛṣṭakakubhaḥ suptendutārāgrahāḥ  /<BR>
dhārāklinnakadambasambhṛtasurāmododvahāḥ proṣitair<BR>
niḥsampātavisāridarduraravā nītāḥ kathaṃ rātrayaḥ  // VidSrk_10.6 *(220) //<BR>
yogeśvarasya<BR>
<BR>
dātyūhadhvanibhāñji vetasaśikhāsuptoragāṇi dhvanatkādambāni kuraṅgayūthakalitastūpāny udambhāṃsi ca  /<BR>
tīrāṇy adya pipīlikāsamudayāvarjajjaṭālolapavyāptāny unmadakukkubhāni saritāṃ kurvanti lolaṃ manaḥ  // VidSrk_10.7 *(221) //<BR>
<BR>
kāntāṃ kvā7pi vilambinīṃ kalarutair āhūya bhūyas tato<BR>
digbhāgān avalokya raṅgavasudhām utsṛjya padbhyāṃ tataḥ  /<BR>
eṣa sphāramṛdaṅganādamadhurair ambhomucām āravair<BR>
barhaśreṇikṛtātapatraracano hṛṣṭaḥ śikhī nṛtyati  // VidSrk_10.8 *(222) //<BR>
<BR>
pītāmbhaḥstimitāḥ sṛjanti salilāny ābaddhadhāraṃ ghanās<BR>
taddhārādhvanimīlitāni nayanāny abhyeti nidrāgamaḥ  /<BR>
nidrāmudritalocane pratigṛhaṃ mūkāyamāne jane<BR>
nirdvandvoccaraduccadarduraravaiḥ kolāhalinyo niśāḥ  // VidSrk_10.9 *(223) //<BR>
<BR>
dhārānipātaravabodhitapañjarasthadātyūhaḍambarakarambitakaṇṭhakūjāḥ  /<BR>
aṭṭeṣu kāṇḍapaṭavāritaśīkareṣu dhanyāḥ pibanti mukhatāmarasaṃ vadhūnām  // VidSrk_10.10 *(224) //<BR>
<BR>
śailaśreṇir apetadāvadahanā dagdhaprarūḍhaṃ vanaṃ<BR>
jīmūtāṅkuradanturā daśa diśo bhūreṇumuktaṃ nabhaḥ  /<BR>
kiṃ cā7nyat kalikormimeduramukhī jātā kadambacchaviś<BR>
chidyante kiyatā kṣaṇena śikhināṃ maunavratagranthayaḥ  // VidSrk_10.11 *(225) //<BR>
<BR>
kedāre navavāripūrṇajaṭhare kiṃcitkvaṇaddardure<BR>
śambūkāṇḍakapiṇḍapāṇḍuratataprāntasthalīvīraṇe  /<BR>
ḍimbhā daṇḍakapāṇayaḥ pratidiśaṃ paṅkacchaṭācarcitāś<BR>
cubhrūś cubhrur iti bhramanti rabhasād udyāyimatsyotsukāḥ  // VidSrk_10.12 *(226) //<BR>
<BR>
samantato visphuradindranīlamaṇiprabhāvicchuritāntarālaḥ  /<BR>
martyāvatīrṇasya biḍojaso 'yaṃ nīlāṃśukacchatram ivā7mbuvāhaḥ  // VidSrk_10.13 *(227) //<BR>
<BR>
khadyotacchuritāndhakārapaṭalāḥ spaṣṭasphuradvidyutaḥ<BR>
snigdhadhvānavibhāvitorujaladonnāhā raṭatkambavaḥ  /<BR>
etāḥ ketakabhedavāsitapurovātāḥ patadvārayo<BR>
na pratyemi janasya yad virahiṇo yāsyanti soḍhuṃ niśāḥ  // VidSrk_10.14 *(228) //<BR>
<BR>
etasmin madajarjarair upacite kambūravāḍambaraiḥ<BR>
staimityaṃ manaso diśaty anibhṛtaṃ dhārārave mūrchati  /<BR>
utsaṅge kakubho nidhāya rasitair ambhomucāṃ ghorayan<BR>
manye mudritacandrasūryanayanaṃ vyomā7pi nidrāyate  // VidSrk_10.15 *(229) //<BR>
<BR>
gambhīrāmbhodharāṇām aviralanipatadvāridhārāninādān<BR>
īṣannidrālasākṣā dṛḍhagṛhapaṭalārūḍhakuṣmāṇḍabandhyāḥ  /<BR>
dorbhyām āliṅgyamānā jaladharasamaye patraṣaṇḍe niśāyāṃ<BR>
dhanyāḥ śṛṇvanti suptāḥ stanayugabharitoraḥsthalāḥ kāminīnām  // VidSrk_10.16 *(230) //<BR>
<BR>
apagatarajovikārā ghanapaṭalākrāntatārakālokā  /<BR>
lambapayodharabhārā prāvṛd iyaṃ vṛddhavanite9va  // VidSrk_10.17 *(231) //<BR>
<BR>
ambhodher vaḍavāmukhānalajhalājvālopagūḍhāntarā<BR>
vyāmohād apibann apaḥ sphuṭam amī tarṣeṇa paryāvilāḥ  /<BR>
uddeśasphuradindracāpavalayajvālāpadeśād aho<BR>
dahyante katham anyathā9rdhamalināṅgāradyutas toyadāḥ  // VidSrk_10.18 *(232) //<BR>
<BR>
kṛtvā picchilatāṃ pathaḥ sthagayatā nirbhartsanaṃ pādayoḥ<BR>
sāndrair vārikaṇaiḥ kapolaphalake vicchittim āchindatā  /<BR>
megheno7pakṛtaṃ yad āśu vihitā tasyā7gaso niṣkṛtiḥ<BR>
svairiṇyāḥ priyaveśmavartma diśatā vidyudvilāsair muhuḥ  // VidSrk_10.19 *(233) //<BR>
<BR>
āsāroparame pragāḍhatimirāḥ kim īrayantyo niśāḥ<BR>
pānthastrīmanasāṃ smarānalakaṇāsantānaśaṅkāspṛśaḥ  /<BR>
piṣṭānāṃ prasabhaṃ ghanāghanaghaṭāsaṃghaṭṭato vidyutāṃ<BR>
cūrṇābhāḥ paritaḥ patanti taralāḥ khadyotakaśreṇayaḥ  // VidSrk_10.20 *(234) //<BR>
<BR>
hastaprāpyam ivā7mbaraṃ vidadhataḥ kharvā ivā8śātatīr<BR>
garjābhiḥ kṣaṇajarjarīkṛtaghanānuttāladhārāravāḥ  /<BR>
kvā7magnaṃ sthalam asti nāma tad ibhī9vo7ddāmasaudāminīnetronmeṣavilokitākhilabhuvo varṣanti naktaṃ ghanāḥ  // VidSrk_10.21 *(235) //<BR>
% NB in b divide ghana-an-uttāla; cf.\ Browne 2001, 21.<BR>
<BR>
utpucchānatadhūtapakṣatatayo jhātkāriṇo vibhramair<BR>
udvācyās tatacañcavo layavaśād utkṣiptapādā muhuḥ  /<BR>
paśyanto nijakaṇṭhakāṇḍamalināṃ kādambinīm unnatagrīvābhyarṇamilatkalāpaviṭapā nṛtyanti kekābhṛtaḥ  // VidSrk_10.22 *(236) //<BR>
<BR>
idānīṃ vaṃśīnāṃ śabaramithunocchṛṅkhalarahaḥkriyāsakhyenā7laṃ girivanasaridgrāmasuhṛdām  /<BR>
sphurallomaśyāmacchagalaśiśikarṇapratisamacchadāgrābhis tvagbhir valayitakarīrās talabhuvaḥ  // VidSrk_10.23 *(237) //<BR>
<BR>
pārśvābhyāṃ śirasā nimīlitadṛśaḥ kāmaṃ nimajya kramād<BR>
aṃsau pṛṣṭham uraḥ sapakṣatitalaṃ gāḍhaṃ spṛśanto muhuḥ  /<BR>
ete kuñcitajānavo navajale nirvānti gharmāhatā<BR>
bhūyaḥ pakṣapuṭābhipātarabhasotsarpatkaṇāḥ patriṇaḥ  // VidSrk_10.24 *(238) //<BR>
<BR>
majjānam api vilimpati nā7kṛtapuṇyasya varṣati payode  /<BR>
nirgamakelisamutsukaśiśivāraṇagāḍhaparirambhaḥ  // VidSrk_10.25 *(239) //<BR>
<BR>
ākrandāḥ stanitair vilocanajalāny aśrāntadhārāmbubhis<BR>
tadvicchedabhuvaś ca śokaśikhinas tulyās taḍidvibhramaiḥ  /<BR>
antar me dayitāmukhaṃ tava śaśī vṛttiḥ samai9vā8vayos<BR>
tat kiṃ mām aniśaṃ sakhe jaladhara tvaṃ dagdhum evo7dyataḥ  // VidSrk_10.26 *(240) //<BR>
<BR>
bhuvaḥ kim etā divam utpatanti divo 'thavā bhūtalam āviśanti  /<BR>
calāḥ sthirā ve9ti vitarkayantyo dhārāḥ karāgrair abalāḥ spṛśnati  // VidSrk_10.27 *(241) //<BR>
<BR>
chatrāvalambi vimalorupayaḥpravāhadhārābharasphaṭikapañjarasaṃyatāṅgaḥ  /<BR>
pānthaḥ svaśāsanavilaṅghanajātakopakāmājñayā priyatamām iva nīyate sma  // VidSrk_10.28 *(242) //<BR>
<BR>
adyā7mbhaḥ paritaḥ patiṣyati bhuvas tāpo 'dya nirvāsyati<BR>
kṣetreṣv adya yatiṣyate janapadaḥ sasyeṣu paryutsukaḥ  /<BR>
nartiṣyanti tavo7daye 'dya jalada vyālolapucchacchadacchatracchāditamaulayo diśi diśi krīḍālasāḥ kekinaḥ  // VidSrk_10.29 *(243) //<BR>
<BR>
gāyati hi nīlakaṇṭho nṛtyati gaurī taḍit taralatārā  /<BR>
āsphālayati mṛdaṅgaṃ tadanu ghano 'yaṃ mahākālaḥ  // VidSrk_10.30 *(244) //<BR>
<BR>
alakeṣu cūrṇabhāsaḥ svedalavābhān kapolaphalakeṣu  /<BR>
navaghanakautukinīnāṃ vārikaṇān paśyati kṛtārthaḥ  // VidSrk_10.31 *(245) //<BR>
<BR>
kāle vāridharāṇām apatitayā nai7va śakyate sthātum  /<BR>
utkaṇṭhitā9si tarale na hi na hi sakhi picchilaḥ panthāḥ  // VidSrk_10.32 *(246) //<BR>
<BR>
asitabhujagaśiśuveṣṭitam abhinavam ābhāti ketakīkusumam  /<BR>
āyasavalayākaṃkṛtaviṣāṇam iva dantinaḥ patitam  // VidSrk_10.33 *(247) //<BR>
<BR>
stambeṣu ketakīnāṃ yathottaraṃ vāmanair dalair adya  /<BR>
vidalanti meṣatarṇakapucchacchavikeśarāḥ sūcyaḥ  // VidSrk_10.34 *(248) //<BR>
<BR>
dhūlībhiḥ ketakīnāṃ parimalanasamuddhūlitāṅgaḥ samantād<BR>
antodvelladbalākāvalikuṇapaśironaddhanīlābhrakeśaḥ  /<BR>
preṅkhadvidyutpatākāvaliruciradhanuḥkhaṇḍakhaṭvāṅgadhārī<BR>
samprāptaḥ proṣitastrīpratibhayajanakaḥ kālakāpāliko 'yam  // VidSrk_10.35 *(249) //<BR>
<BR>
meghaśyāmadiśi pravṛttadhanuṣi krīḍattaḍittejasi<BR>
cchannā9har niśi garjitapramanasi pramlānalīlāruṣi  /<BR>
pūrṇaśrotasi śāntacātakatṛṣi vyāmugdhacandratviṣi<BR>
prāṇān pāntha kathaṃ dadhāsi nivasann etādṛśi prāvṛṣi  // VidSrk_10.36 *(250) //<BR>
<BR>
kṣapāṃ kṣāmīkṛtya prasabham apahṛtyā7mbu saritāṃ<BR>
pratāpyo7rvīṃ sarvāṃ vanagahanam ucchādya sakalam  /<BR>
kva sampraty uṣṇāṃśur gata iti samanveṣaṇaparās<BR>
taḍiddīpālokair diśi diśi carantī7va jaladāḥ  // VidSrk_10.37 *(251) //<BR>
<BR>
vidyuddīdhitibhedabhīṣaṇatamaḥstomāntarāḥ saṃtataśyāmāmbhodhararodhasaṃkaṭaviyadviproṣitajyotiṣaḥ  /<BR>
khadyotānumitopakaṇṭhataravaḥ puṣṇanti gambhīratām<BR>
āsārodakamattakīṭapaṭalīkvāṇottarā rātrayaḥ  // VidSrk_10.38 *(252) //<BR>
abhinandasya<BR>
<BR>
harṣollāsitacārucandrakabṛhadbarhair vanānām amī<BR>
jātāḥ puṣpitabālaśākhina ivā8bhogā bhujaṅgāśibhiḥ  /<BR>
spṛṣṭāḥ koṭaranirgatārdhatanubhiḥ pātuṃ payodānilaṃ<BR>
niryadvaṃśakarīrakoṭaya iva kṣoṇībhṛto bhogibhiḥ  // VidSrk_10.39 *(253) //<BR>
śatānandasya<BR>
<BR>
etāḥ paṅktilakūlarūḍhanakadastambakvaṇatkambavaḥ<BR>
krīḍatkarkaṭacakravālavidalajjambālatoyāvilāḥ  /<BR>
hṛllekhaṃ janayanty anūpasaritām uttuṇḍagaṇḍūpadotkīrṇaklinnamṛdo nadasthapuṭitaprāntās taṭībhūmayaḥ  // VidSrk_10.40 *(254) //<BR>
yogeśvarasya<BR>
<BR>
nave dhārāsāre pramadacaṭulāyāḥ sthalajuṣo<BR>
varāṭīśubhrāyāḥ śapharasaraṇer ebhir upari  /<BR>
kulīrair bhrāmyadbhir gaṇayitum iva vyāpṛtakarā<BR>
manaḥ krīṇantī7va prakaṭavibhavāḥ palvalabhuvaḥ  // VidSrk_10.41 *(255) //<BR>
abhiṣekasya<BR>
<BR>
vindhyādrimahāliṅgaṃ snapayati paryanyadhārmikaḥ śucibhiḥ  /<BR>
jaladendranīlagaḍḍūśatojjhitaiḥ samprati payobhiḥ  // VidSrk_10.42 *(256) //<BR>
<BR>
pibati vyomakaṭāhe saṃsaktacalattaḍillatārasanaḥ  /<BR>
meghamahāmārjāraḥ samprati candrātapakṣīram  // VidSrk_10.43 *(257) //<BR>
yogeśvarasyai7tau<BR>
<BR>
ardhodgatena kadalī mṛdutāmratalena garbhakoṣeṇa  /<BR>
pibati nidāghajvaritā ghanadhārāṃ karapuṭenai7va  // VidSrk_10.44 *(258) //<BR>
tasyai7va<BR>
<BR>
ārohavallībhir ivā7mbudhārārājībhir ābhūmivilambinībhiḥ  /<BR>
saṃlakṣyate vyoma vaṭadrumābham ambhodharaśyāmadalaprakāśam  // VidSrk_10.45 *(259) //<BR>
dakṣasya<BR>
<BR>
nīpaiḥ kāñcīkṛtaviracanaiḥ piñjaraṃ śroṇibimbaṃ<BR>
miśrāvaṃsau śravasi vasatā kandalīkuḍmalena  /<BR>
pāṇḍicchāyaḥ stanaparisaro yūthikākaṇṭhasūtrair<BR>
ity ākalpaḥ prakṛtilalito vallabhaḥ sundarīṇām  // VidSrk_10.46 *(260) //<BR>
<BR>
lūne kālāñjanaparicaye śīkaraiḥ kāmam akṣṇor<BR>
ekībhūte kucakalaśayor vāsasi śyāmasūkṣme  /<BR>
dṛṣṭe svābhāvikatanuguṇe durdinasvairiṇīnāṃ<BR>
dhanyo veṣāntaraviracanaṃ pratyudāste kṛtārthaḥ  // VidSrk_10.47 *(261) //<BR>
<BR>
asau nā7stī7ve7nduḥ kvacid api raviḥ proṣita iva<BR>
grahoḍūnāṃ cakraṃ nabhasi likhitaproñchitam iva  /<BR>
ahar vā rātrir vā dvayam api viluptapravicayaṃ<BR>
ghanair baddhavyūhaiḥ kim idam atighoraṃ vyavasitam  // VidSrk_10.48 *(262) //<BR>
\var{vilupta@\lem<BR>
     \msK (cf.\ Browne 2001, 21), pralupta@ \edKG (unmetrical)}<BR>
<BR>
tāvad vācaḥ prayuktā manasi vinihitā jīvitāśā9pi tāvad<BR>
vikṣiptau tāvad aṅghrī pathi pathikajanair lambhitā tāvad āśā  /<BR>
phulladdhārākadambastabakavalayitā yāvad ete na dṛṣṭā<BR>
nirmuktavyālanīladyutinavajaladavyākulā vidhyapādāḥ  // VidSrk_10.49 *(263) //<BR>
<BR>
kāmaṃ kūle nadīnām anugiri mahiṣīyūthanīḍopakaṇṭhe<BR>
gāhante śaṣparājīr abhinavaśalabhagrāsalokā balākāḥ  /<BR>
antarvinyastavīruttṛṇamayapuruṣatrāsavighnaṃ kathaṃcit<BR>
kāpotaṃ kodravāṇāṃ kavalayati kaṇān kṣetrakoṇaikadeśe  // VidSrk_10.50 *(264) //<BR>
yogeśvarasyai7tau<BR>
<BR>
amuṣmin saṃnaddhe jalamuci samabhyasya katicit<BR>
kakārān paryantadviguṇamatarephaprasavinaḥ  /<BR>
sa mādhyandātyūhaś calavipulakaṇṭhaḥ prasarati<BR>
kramodañcattāraḥ kramavaśanaman mandamadhuraḥ  // VidSrk_10.51 *(265) //<BR>
<BR>
\Colo iti prāvṛḍvrajyā|| 10<BR>
<BR>
tataḥ śaradvrajyā|| 11<BR>
<BR>
aindraṃ dhanuḥ pāṇḍupayodhareṇa śarad dadhānā0rdranakhakṣatābham  /<BR>
prasādayantī sakalaṅkam induṃ tāpaṃ raver abhyadhikaṃ cakāra  // VidSrk_11.1 *(266) //<BR>
<BR>
yady apy ahaṃ śaśimukhī vimalāmbaraśrīr<BR>
bandhūkapuṣparucirādharapallavā9pi  /<BR>
dhiṅ māṃ tathā9pi galitorupayodharatvād ity uccakaiḥ śarad iyaṃ vahatī7va tāpam  // VidSrk_11.2 *(267) //<BR>
<BR>
te haṃsātithivatsalā jalaruhāṃ kālena pītāyuṣāṃ<BR>
saṃjīvauṣadhayo jarā jalamucām ete śaradvāsarāḥ  /<BR>
yeṣv abhyāgatakhañjarīṭaśabalās toyāpasārakramastokastokataraṅgitāntapulināḥ karṣanti nadyo manaḥ  // VidSrk_11.3 *(268) //<BR>
<BR>
dhūmraiḥ pakṣapuṭaiḥ patadbhir abhitaḥ pāṇḍūdaraiḥ khañjanair<BR>
āyāntīṃ śaradaṃ kiranti rabhasāl lājair ivā8śāṅganāḥ  /<BR>
maṅgalyaṃ ca kalaṅkapallavasakhaṃ smerānanā śarbarī<BR>
jyotsnātarpaṇagauram indukalaśaṃ vyomāṅgaṇe nyasyati  // VidSrk_11.4 *(269) //<BR>
<BR>
dadhati dhavalāmbhodacchāyāṃ sitacchadapaṅktayo<BR>
divi payasi ca śvetāmbhojabhramaṃ pratimāśataiḥ  /<BR>
vidadhati na ced utkaṇṭhārdraṃ śaran maṇinūpuradhvanitamadhurottālasnigdhair manaḥ kvaṇitormibhiḥ  // VidSrk_11.5 *(270) //<BR>
<BR>
ghanaiḥ śephālīnāṃ hṛdayanibiḍāśliṣṭavasudhaiḥ<BR>
prasūnair unnālaiḥ pulakitatarodyānataravaḥ  /<BR>
niśāntāḥ prīṇanti pramadakurarodgītarabhaso<BR>
nabhasvadvyādhūtasphuṭakumudagandhaplutadiśaḥ  // VidSrk_11.6 *(271) //<BR>
<BR>
rajaḥpātajñānāṃ kumudasumanomaṇḍalabhuvi<BR>
smarasyo7ccair mantraṃ kim api japatāṃ huṃkṛtim iyam  /<BR>
sthire yūnāṃ mānagrahaparibhave mūrchati ghano<BR>
dvirephācāryāṇāṃ madhumadapaṭīyān kalakalaḥ  // VidSrk_11.7 *(272) //<BR>
<BR>
adhaḥ paśyan pārśvadvayavalitasācīkṛtaśirāḥ<BR>
śanaiḥ pakṣasthairyād divi masṛṇacakrākṛtigatiḥ  /<BR>
cirāc cillas tiryaktvaritataram āhāranipuṇo<BR>
nipatyai7vā7kasmāc calacaraṇamūrdhaṃ prapatati  // VidSrk_11.8 *(273) //<BR>
<BR>
dūrotpucchaḥ salayacaraṇo lambalolatpatatraḥ<BR>
kaṇṭheno7ccair madakalarutastokavācālacañcuḥ  /<BR>
harṣāśrūrmistimitanayananyastasotkaṇṭhadṛṣṭeḥ<BR>
kaṃcit kālaṃ naṭati nikaṭe khañjarīṭaḥ priyāyāḥ  // VidSrk_11.9 *(274) //<BR>
manovinodasyā7mī<BR>
<BR>
toyāntarlīnamīnapracayavicayanavyāpṛtatroṭikoṭiprāgbhāgaprahvakaṅkāvalidhavalarucaḥ paryaṭatkhañjarīṭāḥ  /<BR>
kūjatkādambarājīpihitaparisarāḥ śāradīnāṃ nadīnāṃ<BR>
tīrāntā mañjuguñjanmadakalkurabaśreṇayaḥ prīṇayanti  // VidSrk_11.10 *(275) //<BR>
<BR>
tīṣṇaṃ ravis tapati nīca ivā7cirāḍhyaḥ śṛṅgaṃ rurus tyajati mitram ivā7kṛtajñaḥ  /<BR>
toyaṃ prasīdati muner iva dharmacintā kāmī daridra iva śoṇam upaiti paṅkaḥ  // VidSrk_11.11 *(276) //<BR>
<BR>
saṃtāpinī samadahaṃsakalābhilāpā prāleyadhāmadhavalāmbaram ādadhānā  /<BR>
āpāṇḍupīvarapayodharam udvahantī kācid vadhūr virahiṇī9va śarad vibhāti  // VidSrk_11.12 *(277) //<BR>
<BR>
śanaiḥ śāntākūtāḥ sitakaladharacchedapulināḥ<BR>
purastād ākīrṇāḥ kalavirutibhiḥ sārasakulaiḥ  /<BR>
citāś citrākārair niśi vikacanakṣatrakumudair<BR>
nabhastaḥ syandante sarita iva dīrghā daśa diśaḥ  // VidSrk_11.13 *(278) //<BR>
<BR>
āpīnapravisāritoruvikaṭaiḥ paścārdhabhāgair gurur<BR>
vellatpīvarakambalālasarasadgambhīraghaṇṭākulaḥ  /<BR>
grāmānteṣu navīnasasyahariteṣū7ddāmacandrātapasmerāsu kṣaṇadāsu dhenadhavalīvargaḥ parikrāmati  // VidSrk_11.14 *(279) //<BR>
<BR>
pṛṣṭheṣu śaṅkhaśakalacchaviṣu cchadānāṃ rājībhir aṅkitam alaktakalohitābhiḥ  /<BR>
gorocanāharitababhru bahiḥpalāśam āmodate kumudam ambhasi palvalasya  // VidSrk_11.15 *(280) //<BR>
<BR>
sāndrasthūlanaloparodhaviṣamāḥ śakyāvatārāḥ puras<BR>
toyottīrṇanivṛttanakrajaṭharakṣuṇṇasthalīvālukāḥ  /<BR>
vyaktavyāghrapadāṅkapaṅktinicitonmudrārdrapaṅkodarāḥ<BR>
saṃtrāsaṃ janayanti kuñjasaritaḥ kācābhanīlodakāḥ  // VidSrk_11.16 *(281) //<BR>
<BR>
ikṣutvakkṣodasārāḥ śakaṭasaraṇayo dhīradhūlīpatākāḥ<BR>
pākasvīkāranamre śirasi niviśate śūkaśāleḥ śukālī  /<BR>
kedārebhyaḥ praṇālaiḥ praviśati śapharīpaṅktir ādhāram ārād<BR>
acchaḥ kaccheṣu paṅkaḥ sukhayati saritām ātapād ukṣapālam  // VidSrk_11.17 *(282) //<BR>
abhinandasya<BR>
<BR>
sadyaḥsnātānuliptā iva dadhati rucaṃ pallavāḥ kardamāṅkāḥ<BR>
kacchāntāḥ kāśatūlaiḥ pavanavaśagatair meṣayūthopameyāḥ  /<BR>
nadyaḥ pratyagratīropanatisarabhasaiḥ khañjanaiḥ sāñjanākṣā<BR>
haṃsāḥ kaṃsāridehatviṣi gaganatale śaṅkhaśobhāṃ vahanti  // VidSrk_11.18 *(283) //<BR>
<BR>
haṃsānāṃ ninadeṣu yaiḥ kavalitair āsajyate kūjatām<BR>
anyaḥ ko 'pi kaṣāyakaṇṭhaliṭhanād āghargharo nisvanaḥ  /<BR>
te sampraty akaṭhoravāraṇavadhūdantāṅkuraspardhino<BR>
niryātāḥ kamalākareṣu bisinīkandāgrimagranthayaḥ  // VidSrk_11.19 *(284) //<BR>
śrīkamalāyudhasya<BR>
<BR>
varāhān ākṣeptuṃ kalamakavalaprītyabhimukhān<BR>
idānīṃ sīmānaḥ prativihitamañcāḥ svapatibhiḥ  /<BR>
kapotaiḥ potārthaṃ kṛtanibiḍanīḍā viṭapinaḥ<BR>
śikhābhir valmīkāḥ kharanakharakhātodaramṛdaḥ  // VidSrk_11.20 *(285) //<BR>
śatānandasya<BR>
<BR>
lālākalpais tridaśakariṇāṃ digvadhūhāsabhūtair<BR>
adhvaśrāntapravahaṇaharitphenaśaṅkāṃ diśadbhiḥ  /<BR>
vātodastaiḥ śaśadharakalākomalair indratūlair<BR>
līlottaṃsaṃ racayitum alaṃ kanyakāḥ kautukinyaḥ  // VidSrk_11.21 *(286) //<BR>
śubhāṅgasya<BR>
<BR>
hāracchāyāṃ vahati kucayor antarāle mṛṇālī<BR>
karṇopānte navakuvalayair acyutaḥ karṇikārthaḥ  /<BR>
yā sīmante maṇibhir aruṇaiḥ sā cchavir bandhujīvair<BR>
veśaḥ śobhāṃ diśati paramām ārtavaḥ śāligopyāḥ  // VidSrk_11.22 *(287) //<BR>
madhuśīlasya<BR>
<BR>
dūrāpāyaprakaṭaviṭapāḥ paryaṭatkhañjarīṭākrāntaprāntāḥ prasabhavilasadrājahaṃsāvataṃsāḥ  /<BR>
adyā8nandaṃ dadati vicaraccakravākopacañcugrāsatrāsapracalaśapharasmeranīrās taṭinyaḥ  // VidSrk_11.23 *(288) //<BR>
ḍimbokasya<BR>
<BR>
unmagnacañcalavanāni vanāpagānām āśyānasaikatataraṅgaparaṃparāṇi  /<BR>
nimnāvaśiṣṭasalilāni mano haranti rodhāṃsi haṃsapadamudritakardamāni  // VidSrk_11.24 *(289) //<BR>
<BR>
vyālīvimardavigalajjalakoṭarāṇi śākhāvilambimṛtaśaivalakandalāni  /<BR>
dūrībhavanti saritāṃ taṭakānanāni pūrvapravāhamahimānam udāharanti  // VidSrk_11.25 *(290) //<BR>
śubhāṅgasya<BR>
<BR>
tṛṇarājapākasaurabhasugandhayaḥ pariṇatāśavo divasāḥ  /<BR>
ādyakulopanimantraṇasuhitadvijaduḥsahoṣmāṇaḥ  // VidSrk_11.26 *(291) //<BR>
yogeśvarasya<BR>
<BR>
āḍhyān nivāpalambho niketagāmī ca picchilaḥ panthāḥ  /<BR>
dvayam ākulayati cetaḥ skandhāvāradvijātīnām  // VidSrk_11.27 *(292) //<BR>
vāgurasya<BR>
<BR>
\Colo iti śaradvrajyā|| 11<BR>
<BR>
tato hemantavrajyā|| 12<BR>
<BR>
yātrālagnaṃ tuhinamarutāṃ bāndhavaḥ kundalakṣmyāḥ<BR>
kālaḥ sa ayaṃ kamalasarasāṃ sampadaḥ kāladūtaḥ  /<BR>
nidrāvyājāj jaḍimavidhurā yatra gāḍhe 'pi mantau<BR>
vāmāḥ kaṇṭhagraham aśithilaṃ preyasām ādriyante  // VidSrk_12.1 *(293) //<BR>
<BR>
agre śyāmalabindubaddhatilakair madhye 'pi pākānvayaprauḍhībhūtapaṭolapāṭalatarair mūle manāgbabhrubhiḥ  /<BR>
vṛnte karkaśakīrapicchaharibhiḥ sthūlaiḥ phalair bandhurāḥ<BR>
sampraty utsukayanti kasya na manaḥ pūgadrumāṇāṃ chaṭāḥ  // VidSrk_12.2 *(294) //<BR>
<BR>
dalānāṃ mūleṣu stimitapatitaṃ kesararajaḥ<BR>
samīro ne7dānīṃ harati haritāladyutiharam  /<BR>
kumudvatyāḥ koṣe madhu śiśiramiśraṃ madhuliho<BR>
lihanti pratyūṣe virasavirasaṃ mandarucayaḥ  // VidSrk_12.3 *(295) //<BR>
<BR>
āvāti sphuṭitapriyaṅgusurabhir nīhāravāricchalāt<BR>
svacchandaṃ kamalākareṣu vikiran pracchannavahnicchaṭāḥ  /<BR>
prātaḥ kundasamṛddhidarśanarasaprītiprakarṣollasanmālākāravadhūkapolapulakasthairyakṣamo mārutaḥ  // VidSrk_12.4 *(296) //<BR>
<BR>
garvāyante palālaṃ prati pathikaśataiḥ pāmarāḥ stūyamānā<BR>
gopān gogarbhiṇīnāṃ sukhayati bahulo rātriromanthabāṣpaḥ  /<BR>
prātaḥ pṛṣṭhāvagāḍhaprathamaravirucir grāmasīmopaśalye<BR>
śete siddhārthapuṣpacchandanacitahimaklinnapakṣmā mahokṣaḥ  // VidSrk_12.5 *(297) //<BR>
yogeśvarasya<BR>
<BR>
kaṭumadhurāṇy āmodaiḥ parṇair utkīrṇapatrabhaṅgāni  /<BR>
damanakavanāni samprati kāṇḍair ekāntapāṇḍūni  // VidSrk_12.6 *(298) //<BR>
<BR>
laghuni tṛṇakuṭīre kṣetrakoṇe yavānāṃ navakalamapalālasrastare sopadhāne  /<BR>
pariharati suṣuptaṃ hālikadvandvam ārāt stanakalaśamahoṣmābaddharekhas tuṣāraḥ  // VidSrk_12.7 *(299) //<BR>
<BR>
kṣetropāntapalāyamānaśaśakadvandvaṃ parīkṣyā7parān<BR>
āhūyā7tirasena karṣakajanān ābaddhakolāhalāḥ  /<BR>
hastāropitadātrarajjulaguḍair vṛddhair avṛddhaiḥ saha<BR>
tyaktvā śālicikartiṣām ita ito dhānvanty amī pāmarāḥ  // VidSrk_12.8 *(300) //<BR>
<BR>
kṛtvā pṛṣṭhatare paṭaccaram atha jyotiḥprataṅkāṅkayor<BR>
ūrvor antarayor niṣeduṣi karau kṛtvā kukūlānale  /<BR>
pārśvau kampajaḍau pidhāya kaphaṇidvandvena romāñcitā<BR>
prātar no na ca sāyam adya jaratī gehodaraṃ muñcati  // VidSrk_12.9 *(301) //<BR>
vaiśyasya<BR>
% NB Ingalls proposes tentatively @kṣatāṅkā@ for @prataṅkā@ in a.<BR>
<BR>
dhūmaprāyaḥ pratimuhur atikṣobhanodvāntatejāḥ<BR>
kārīṣāgniḥ satatamṛtunā sevyatāṃ nīyamānaḥ  /<BR>
bāhukṣepāt stanaparisarād astalīlāṃśukābhir<BR>
ghoṣastrībhir divasaviratau bhāti nirviśyamānaḥ  // VidSrk_12.10 *(302) //<BR>
<BR>
ābhoginaḥ kim api samprati vāsarānte sampannaśālikhalapallavitopaśalyāḥ  /<BR>
grāmās tuṣārabandhuragomayāgnidhūmāvalīvalayamekhalino haranti  // VidSrk_12.11 *(303) //<BR>
abhinandasya<BR>
<BR>
mūle harinti kiṃcit pārśve pītāni lohitāny agre  /<BR>
madhurasurabhīṇi sampraty agāḍhapākāni badarāṇi  // VidSrk_12.12 *(304) //<BR>
tasyai7va<BR>
<BR>
bhadraṃ te sadṛśaṃ yad adhvagaśataiḥ kīrtis tavo7dgīyate<BR>
sthāne rūpam anuttamaṃ sukṛtino dānena karṇo jitaḥ  /<BR>
ity ālokya ciraṃ dṛśā kṛpaṇayā dūrāgatena stutaḥ<BR>
pānthenai7kapalālamuṣṭirucinā garvāyate hālikaḥ  // VidSrk_12.13 *(305) //<BR>
yogeśvarasya<BR>
<BR>
\Colo iti hemantavrajyā|| 12<BR>
<BR>
tataḥ śiśiravrajyā|| 13<BR>
<BR>
kundasyā7pi na pūjanavyatikare nā7py ātmano maṇḍane<BR>
vyāpāre 'pi tathā praheṇakavidher nā7rghanti baddhādarāḥ  /<BR>
nāryaḥ kundacaturthikāmahasam ārambhābhiṣeke yathā<BR>
hūtānaṅgam ulūlukākalaravaiḥ prīṇanti yūnāṃ manaḥ  // VidSrk_13.1 *(306) //<BR>
<BR>
durlakṣyā syād damanakavane dhūmadhūmre patantī<BR>
kārīṣāgneḥ paṭamayagṛhā vāmalīlāṃ tanoti  /<BR>
prādurbhāvaṃ tirayati raver adhvagānām idānīṃ<BR>
sarvāṅgīṇaṃ diśati palitaṃ lomalagnā himānī  // VidSrk_13.2 *(307) //<BR>
<BR>
pūṣā prātar gaganapathikaḥ prasthitaḥ pūrvaśailāt<BR>
sūcībhedyaprabalamahikājālakanthāvṛtāṅgaḥ  /<BR>
rātriṃ sarvāṃ hutavahapariṣvaṅgabhājo 'pi manye<BR>
jāḍyābaddhāṃs tvarayitum ayaṃ drāṅ na śaknoti pādān  // VidSrk_13.3 *(308) //<BR>
<BR>
pānthasyā8rāt kṣaṇam iva gater mandimānaṃ diśanti<BR>
pratyūṣeṣu pratanusalilodgīrṇabāṣpapravāhāḥ  /<BR>
vārāṃ pūrṇā iva sacakitā vārapārīṇadṛṣṭer<BR>
dūrottānā api śikhariṇāṃ nirjharadroṇimārgāḥ  // VidSrk_13.4 *(309) //<BR>
<BR>
dūraproṣitakair avākaraparīhāsāḥ svakāntāśmasu<BR>
prāleyasnapiteṣu muktasalilotpādaspṛhākelayaḥ  /<BR>
kṣīyante suratāntare 'pi na dṛśāṃ pātrīkṛtāṃ kāmibhiḥ<BR>
saubhāgyāpagamād ive7ndumahasāṃ lāvaṇyaśūnyāḥ śriyaḥ  // VidSrk_13.5 *(310) //<BR>
<BR>
haṃsair jarjararūkṣapakṣamalinair naktaṃ divā9ntar bahis<BR>
tiṣṭhadbhiḥ parivārya bandhubhir iva snigdhaiḥ kṛtāvekṣaṇam  /<BR>
pratyāsīdati vallabhe jalaruhāṃ kṣāmāyamāṇadyutau <BR>
bāṣpān ujjhati vāri vāriruhiṇīnāśād ivo7pārjitān  // VidSrk_13.6 *(311) //<BR>
<BR>
dhanyānāṃ navapūgapūritamukhaśyāmāṅganāliṅganaprāptānekasukhapramodavapuṣāṃ ramyas tuṣārāgamaḥ  /<BR>
asmākaṃ tu vidīrṇadaṇḍitapaṭīpracchāditodghāṭitakroḍasvīkṛtajānuvepathumatāṃ cetaḥ paraṃ sīdati  // VidSrk_13.7 *(312) //<BR>
<BR>
kampante kapayo bhṛśaṃ jaḍakṛśaṃ go 'jāvikaṃ glāyati<BR>
śvā cullīkuharodaraṃ kṣaṇam api kṣipto 'pi nai7vo7jjhati  /<BR>
śītārtivyasanāturaḥ punar ayaṃ dīno janaḥ kūrmavat<BR>
svāny aṅgāni śarīra eva hi nije nihnotum ākāṅkṣati  // VidSrk_13.8 *(313) //<BR>
lakṣmīdharasya<BR>
<BR>
idānīm arghanti prathamakalamacchedamuditā navāgrānnasthālīparimalamuco hālikagṛhāḥ  /<BR>
udañcaddorvallīraṇitavalayābhir yuvatibhir gṛhītaprotkṣiptabhramitamasṛṇodgīrṇamuśalāḥ  // VidSrk_13.9 *(314) //<BR>
<BR>
pākakṣāmatilāḥ samutsukayituṃ śaktāḥ kapotān bhuvaḥ<BR>
śyāmatvaṃ phalapīḍyamānakusumān āpadyate sarṣapān  /<BR>
vāyur vyastaśaṇas tuṣārakaṇavān abhyeti kampapradaḥ<BR>
pānthaiḥ śuṣkavivādabaddhakalahaiḥ puṇyāgnir āsevyate  // VidSrk_13.10 *(315) //<BR>
yogeśvarasya<BR>
<BR>
siddhārthāḥ phalasūcibandhagurubhir lolanty amī pallavair<BR>
ucchindanty adha eva bandhuratayā kolīphalāny arbhakāḥ  /<BR>
pākapraślathapatrakoṣadalanavyaktāṅkuragranthayo<BR>
niṣṭhīvanty api hastayantrakalitāḥ puṇḍrekṣuyaṣṭyo rasam  // VidSrk_13.11 *(316) //<BR>
vācaspateḥ<BR>
<BR>
vyathitavanitāvaktraupamyaṃ bibharti niśāpatir<BR>
galitavibhavasyā8jñe9vā7dya dyutir masṛṇā raveḥ  /<BR>
abhinavavadhūroṣasvāduḥ karīṣatanūnapād<BR>
asaralajanāśleṣakrūras tuṣārasamīraṇaḥ  // VidSrk_13.12 *(317) //<BR>
abhinandasya<BR>
<BR>
vāraṃ vāraṃ tuṣārānilatulitapalāloṣmaṇāṃ pāmarāṇāṃ<BR>
daṇḍavyāghaṭṭanābhiḥ kramapihitarucau bodhyamāne kṛśānau  /<BR>
uddhūmair bījakoṣoccaṭanapaṭuravaiḥ sarṣapakṣodakūṭaiḥ<BR>
koṇe koṇe khalānāṃ parisarasakaṭuḥ kīryate ko 'pi gandhaḥ  // VidSrk_13.13 *(318) //<BR>
yogeśvarasya<BR>
<BR>
naṣṭaprāyāḥ pralayamahikājuṣṭajīrṇaiḥ pratānair<BR>
bījāny evo7nmadaparabhṛtālocanāpāṭalāni  /<BR>
utpākatvād vighaṭitaśamīkoṣasaṃdarśitāni<BR>
vyākurvanti sphuṭasahacarīvīrudhaḥ kṛṣṇalānām  // VidSrk_13.14 *(319) //<BR>
sāvarṇeḥ<BR>
<BR>
śukasnigdhaiḥ patrair yuvatikaradīrghaiḥ kiśalayaiḥ<BR>
phalinyo rājante himasamayasaṃvardhitarucaḥ  /<BR>
manojñā mañjaryo haritakapiśaiḥ pāṃsumukulaiḥ<BR>
sphuṭanti pratyaṅgaṃ paṭuparimalāhūtamadhupāḥ  // VidSrk_13.15 *(320) //<BR>
śatānandasya<BR>
<BR>
māṣīṇāṃ muṣitaṃ yaveṣu yavasaśyāmā chaviḥ śīryate<BR>
grāmāntāś ca masūradhūsarabhuvaḥ smeraṃ yamānīvanam  /<BR>
puṣpāḍhyāḥ śatapuṣpikāḥ phalabhṛtaḥ sidhyanti siddhārthakāḥ<BR>
snigdhā vāstukavāstavaḥ stabakitastambā ca kustumbinī  // VidSrk_13.16 *(321) //<BR>
śubhāṅgasya<BR>
<BR>
puraḥ pāṇḍuprāyaṃ tadanu kapilimnā kṛtapadaṃ<BR>
tataḥ pākotsekād aruṇaguṇasaṃsargitavapuḥ  /<BR>
śanaiḥ śoṣārambhe sthapuṭanijaviṣkambhaviṣamaṃ<BR>
vane vītāmodaṃ badaram arasatvaṃ kalayati  // VidSrk_13.17 *(322) //<BR>
<BR>
\Colo iti śiśiravrajyā|| 13<BR>
<BR>
% tato madanavrajyā|| 14<BR>
<BR>
ayaṃ sa bhuvanatrayaprathitasaṃyamaḥ śaṃkaro<BR>
bibharti vapuṣā9dhunā virahakātaraḥ kāminīm  /<BR>
anena kila nirjitā vayam iti priyāyāḥ karaṃ<BR>
kareṇa paritāḍayañ jayati jātahāsaḥ smaraḥ  // VidSrk_14.1 *(323) //<BR>
nīlapaṭahasya<BR>
<BR>
bhrūśārṅgākṛṣṭamuktāḥ kuvalayamadhupastomalakṣmīmuṣo ye<BR>
kṣepīyāḥ kṛṣṇasārā narahṛdayabhidas tāravakrūraśalyāḥ  /<BR>
te dīrghāpāṅgapuṅkhāḥ smitaviṣaviṣamāḥ pakṣmalāḥ strīkaṭākṣāḥ<BR>
pāyāsur vo 'tivīryās tribhuvanajayinaḥ pañcabāṇasya bāṇāḥ  // VidSrk_14.2 *(324) //<BR>
<BR>
manasi kusumabāṇair ekakālaṃ trilokīṃ kusumadhanur anaṅgas tāḍayaty aspṛśadbhiḥ  /<BR>
iti vitatavicitrāścaryasaṃkalpaśilpo jayati manasijanmā janmibhir mānitājñaḥ  // VidSrk_14.3 *(325) //<BR>
<BR>
śatruḥ kāraṇamānmano 'pi bhagavān vāmāṅganityāṅganaḥ<BR>
svarlokasya sudhaikapānacaṣako mitraṃ ca tārāpatiḥ  /<BR>
cumbanto jagatāṃ manaḥ sumanaso marmaspṛśaḥ sāyakā<BR>
dārāḥ prītiratī iti kva mahimā kāmasya nā7laukikaḥ  // VidSrk_14.4 *(326) //<BR>
manivinodasyā7mū<BR>
<BR>
kulagurubalānāṃ kelidīkṣāpradāne paramasuhṛd anaṅgo rohiṇīvallabhasya  /<BR>
api kusumapṛṣatkair devadevasya jetā jayati suratalīlānāṭikāsūtradhāraḥ  // VidSrk_14.5 *(327) //<BR>
rājaśekharasya<BR>
<BR>
vande devam anaṅgam eva ramaṇīnetrotpalacchadmanā<BR>
pāśenā8yataśālinā sunibiḍaṃ saṃyamya lokatrayam  /<BR>
yenā7sāv api bhasmalāñchitatanur devaḥ kapālī balāt<BR>
premakruddhanagātmajāṅghrivinatikrīḍāvrate dīkṣitaḥ  // VidSrk_14.6 *(328) //<BR>
lalitokasya<BR>
<BR>
sa jayati saṃkalpabhavo ratimukhaśatapatracumbanabhramaraḥ  /<BR>
yasyā7nuraktalalanānayanāntavilokitaṃ vasatiḥ  // VidSrk_14.7 *(329) //<BR>
dāmodaraguptasya<BR>
<BR>
aho dhanuṣi naipuṇyaṃ manmathasya mahātmanaḥ  /<BR>
śarīram akṣataṃ kṛtvā bhinatty antargataṃ manaḥ  // VidSrk_14.8 *(330) //<BR>
<BR>
dhanur mālā maurvī kvaṇadalikulaṃ lakṣyam abalā<BR>
mano bhedyaṃ śabdaprabhṛtaya ime pañca viśikhāḥ  /<BR>
iyāñ jetuṃ yasya tribhuvanam adehasya vibhavaḥ<BR>
sa vaḥ kāmaḥ kāmān diśatu dayitāpāṅgavasatiḥ  // VidSrk_14.9 *(331) //<BR>
<BR>
jayati sa madakhelocchṛṅkhalapremarāmālalitasuratalīlādaivataṃ puṣpacāpaḥ  /<BR>
tribhuvanajayasiddhyai yasya śṛṅgāramūrter upakaraṇam apūrvaṃ mālyam indur madhūni  // VidSrk_14.10 *(332) //<BR>
utpalarājasya<BR>
<BR>
yācyo na kaścana guruḥ pratimā ca kāntā<BR>
pūjā vilokanavigūhanacumbanāni  /<BR>
ātmā nivedyam itaravratasārajetrīṃ<BR>
vandāmahe makaraketanadevadīkṣām  // VidSrk_14.11 *(333) //<BR>
vallaṇasya<BR>
<BR>
\Colo iti madanavrajyā|| 14<BR>
<BR>
% tato vayaḥsandhivrajyā|| 15<BR>
<BR>
bhruvoḥ kācil līlā pariṇatir apūrvā nayanayoḥ<BR>
stanābhogo 'vyaktas taruṇimasamārambhasamaye  /<BR>
idānīṃ bālāyāḥ kim amṛtamayaḥ kiṃ madhumayaḥ<BR>
kim ānandaḥ sākṣād dhvanati madhuraḥ pañcamakalaḥ  // VidSrk_15.1 *(334) //<BR>
vīryamitrasya<BR>
\var{@kalaḥ\lem<BR>
    \conj\ \Ingalls, @layaḥ \edKG}<BR>
<BR>
unnālālakabhañjanāni kabarīpāśeṣu śikṣāraso<BR>
dantānāṃ parikarma nīvinahanaṃ bhrūlāsyayogyāgrahaḥ  /<BR>
tiryaglocanaceṣṭitāni vacasi cchekoktisaṃkrāntayaḥ<BR>
strīṇāṃ glāyati śaiśave pratikalaṃ ko 'py eṣa kelikramaḥ  // VidSrk_15.2 *(335) //<BR>
<BR>
vidhatte sollekhaṃ katarad iha nā7ṅgaṃ taruṇimā<BR>
tathā9pi prāgalbhyaṃ kim api caturaṃ locanayuge  /<BR>
yad ādatte dṛśyād akhilam api bhāvavyatikaraṃ<BR>
manovṛttiṃ draṣṭuḥ prathayati ca dṛśyaṃ prati janam  // VidSrk_15.3 *(336) //<BR>
etau rājaśekharasya<BR>
<BR>
etad dadhāti navayauvananartakasya kaśmīrajacchuritatālakayugmalakṣmīm  /<BR>
madhye samucchvasitavṛtti manāg upānte labdhātmasīma kucakuḍmalayugmam asyāḥ  // VidSrk_15.4 *(337) //<BR>
<BR>
yauvananagarārambhe rāmāhṛdayasthalīṣu kusumeṣoḥ  /<BR>
makarapatāke9ve7yaṃ rājati romāvalī ramyā  // VidSrk_15.5 *(338) //<BR>
etau laḍahacandrasya<BR>
<BR>
calitaśiśudaśānāṃ yauvanārambharekhāparicayaparicumbatpremakautūhalānām  /<BR>
ucitasahajalajjādurbalā bālikānāṃ gurujanabhayabhājāṃ ke 'pi te bhrūvilāsāḥ  // VidSrk_15.6 *(339) //<BR>
guṇeśvarasya<BR>
<BR>
nai7tat samunnamitacūcukamudram antaḥsaṃkrāntasīmakucakorakacakram asyāḥ  /<BR>
saṃketitāṅganavayauvananāṭakasya kaśmīrajacchuritanūtanakāṃsyatālam  // VidSrk_15.7 *(340) //<BR>
<BR>
nitambaḥ saṃvādaṃ masṛṇamaṇivedyā mṛgayate <BR>
manāg gaṇḍaḥ pāṇḍur madhumukulalakṣmīṃ tulayati  /<BR>
viśantyās tāruṇyaṃ ghusṛṇaghanalāvaṇyapayasi<BR>
prakāmaṃ pronmajjad vapur api ca tasyā vijayate  // VidSrk_15.8 *(341) //<BR>
<BR>
udbhinnastanakuḍmaladvayam uraḥ kiṃcit kapolasthalīṃ<BR>
limpaty eva madhūkakāntir adharaḥ saṃmugdhalakṣmīmayaḥ  /<BR>
pratyāsīdati yauvane mṛgadṛśaḥ kiṃ cā7nyad āvirbhaval<BR>
lāvaṇyāmṛtapaṅkalepalaḍahacchāyaṃ vapur vartate  // VidSrk_15.9 *(342) //<BR>
<BR>
gehād bahir virama cāpalam astu dūram adyā7pi śaiśavadaśālaḍitāni tāni  /<BR>
āpyāyamānajaghanasthalapīḍyamānam ardhorukaṃ truṭati putri tava kṣaṇena  // VidSrk_15.10 *(343) //<BR>
<BR>
premā8saṅgi ca bhaṅgi ca prativaco 'py uktaṃ ca guptaṃ tathā<BR>
yatnād yācitam ānanaṃ prati samādhāne ca hāne ca dhīḥ  /<BR>
ity anyo madhuraḥ sa ko 'pi śiśutātāruṇyayor antare<BR>
vartiṣṇor mṛgacakṣuṣo vijayate dvaividhyamugdho rasaḥ  // VidSrk_15.11 *(344) //<BR>
lakṣmīdharasya<BR>
<BR>
nitambaḥ svāṃ lakṣmīm abhilaṣati nā7dyā7pi labhate<BR>
samantāt sābhogaṃ na ca kucavibhāgāñcitam uraḥ  /<BR>
dṛśor līlāmudrā sphurati ca na cā7pi sthitimatī<BR>
tad asyās tāruṇyaṃ prathamam avatīrṇaṃ vijayate  // VidSrk_15.12 *(345) //<BR>
<BR>
śāridyūtakathākutūhali manaś chekoktiśikṣāratir<BR>
nityaṃ darpaṇapāṇitā sahacarīvargeṇa cā8cāryakam  /<BR>
prauḍhastrīcaritānuvṛttiṣu raso bālyena lajjā manāk<BR>
stokārohiṇi yauvane mṛgadṛśaḥ ko 'py eṣa kelikramaḥ  // VidSrk_15.13 *(346) //<BR>
<BR>
dṛṣṭiḥ śaiśavamaṇḍanā pratikalaṃ prāgalbhyam abhyasyate<BR>
pūrvākāram uras tathā9pi kucayoḥ śobhāṃ navām īhate  /<BR>
no dhatte gurutāṃ tad apy upacitābhogā nitambasthalī<BR>
tanvyāḥ svīkṛtamanmathaṃ vijayate netraikapeyaṃ vapuḥ  // VidSrk_15.14 *(347) //<BR>
<BR>
ākaṇṭhārpitakañcukāñcalam uro hastāṅgulīmudraṇāmātrāsūtritahāsyam āsyam alasāḥ pañcālikākelayaḥ  /<BR>
tiryaglocanaceṣṭitāni vacasāṃ chekoktisaṃkrāntayas<BR>
tasyāḥ sīdati śaiśave pratikalaṃ ko 'py eṣa kelikramaḥ  // VidSrk_15.15 *(348) //<BR>
<BR>
dormūlāvadhisūtritastanam uraḥ snihyatkaṭākṣe dṛśāv<BR>
īṣattāṇḍavapaṇḍite smitasudhācchekoktiṣu bhrūlate  /<BR>
cetaḥ kandalitasmaravyatikaraṃ lāvaṇyam aṅgair vṛtaṃ<BR>
tanvaṅgyās taruṇimni sarpati śanair anyai9va kācid gatiḥ  // VidSrk_15.16 *(349) //<BR>
<BR>
vāraṃ vāram anekadhā sakhi mayā cūtadrumāṇāṃ vane<BR>
pītaḥ karṇadarīpraṇālavalitaḥ puṃskokilānāṃ dhvaniḥ  /<BR>
tasminn adya punaḥ śrutipraṇayini pratyaṅgam utkampitaṃ<BR>
tāpaś cetasi netrayos taralimā kasmād akasmān mama  // VidSrk_15.17 *(350) //<BR>
bhojyadevasya<BR>
<BR>
darottānaṃ cakṣuḥ kalitaviralāpāṅgavalanaṃ<BR>
bhaviṣyadvistāristanamukulagarbhālasam uraḥ  /<BR>
nitambe saṃkrāntāḥ katipayakalā gauravajuṣo<BR>
vapur muñcad bālyaṃ kim api kamanīyaṃ mṛgadṛśaḥ  // VidSrk_15.18 *(351) //<BR>
<BR>
gaṇitagarimā śroṇir madhyaṃ nibaddhavalitrayaṃ<BR>
hṛdayam udayallajjaṃ sajjaccirantanacāpalam  /<BR>
mukulitakucaṃ vakṣaś cakṣur manāgvṛtavakrima<BR>
kramaparigaladbālyaṃ tanvyā vapus tanute śriyam  // VidSrk_15.19 *(352) //<BR>
<BR>
bālo 'dyā7pi kile7ti lakṣitam alaṃkartuṃ nijair bhūṣaṇair<BR>
rāmābhiś ciram udyate hṛdi lihann icchām anicchāṃ vahan  /<BR>
snihyattāram athā7nyadṛṣṭivirahe yaḥ saṃmukhaṃ vīkṣito<BR>
namraḥ smeramukhībhavann iti vayaḥsandhiśriyā0liṅgitaḥ  // VidSrk_15.20 *(353) //<BR>
vallaṇasya<BR>
<BR>
mādhyasthyaṃ ca samastavastuṣu paripraśne śiroghūrṇanaṃ<BR>
preyasyāṃ param arpitāntarabahirvṛttiprapañcakramaḥ  /<BR>
kiṃ cā7pi sphuṭadṛṣṭivibhramakalānirmāṇaśikṣārasaḥ<BR>
pratyaṅgaṃ smarakelimudritamaho bālā vayovibhrame  // VidSrk_15.21 *(354) //<BR>
<BR>
padbhyāṃ muktās taralagatayaḥ saṃśritā locanābhyāṃ<BR>
śroṇībimbaṃ tyajati tanutāṃ sevate madhyabhāgaḥ  /<BR>
dhatte vakṣaḥ kucasacivatām advitīyatvam āsyaṃ<BR>
tadgātrāṇāṃ guṇavinimayaḥ kalpito yauvanena  // VidSrk_15.22 *(355) //<BR>
<BR>
bālyaṃ yad asyās trivalītaṭinyās taṭe vinaṣṭaṃ saha cāpalena  /<BR>
tadartham utthāpitacārucaityakalpau stanau pāṇḍutarau taruṇyāḥ  // VidSrk_15.23 *(356) //<BR>
<BR>
tadātvapronmīlanmradimaramaṇīyāt kaṭhinatāṃ<BR>
nicitya pratyaṅgād iva taruṇabhāvena ghaṭitau  /<BR>
stanau sambibhrāṇāḥ kṣaṇavinayavaijātyamasṛṇasmaronmeṣāḥ keṣām upari na rasānāṃ yuvatayaḥ  // VidSrk_15.24 *(357) //<BR>
murāreḥ<BR>
<BR>
bhrūlīlā caturā tribhāgavalitā dṛṣṭir gatir mantharā<BR>
visrabdhaṃ hasitaṃ kapolaphalake vaidagdhyavakraṃ vacaḥ  /<BR>
no7ddiṣṭaṃ guruṇā na bandhukathitaṃ dṛṣṭaṃ na śāstre kvacid<BR>
bālāyāḥ svayam eva manmathakalāpāṇḍityam unmīlati  // VidSrk_15.25 *(358) //<BR>
<BR>
lāvaṇyāmṛtasindhusāndralaharīsaṃsiktam asyā vapur<BR>
jātas tatra navīnayauvanakalālīlālatāmaṇḍapaḥ  /<BR>
tatrā7yaṃ spṛhaṇīyaśītalataracchāyāsu suptotthitaḥ<BR>
saṃmugdho madhubāndhavaḥ sa bhagavān adyā7pi nidrālasaḥ  // VidSrk_15.26 *(359) //<BR>
vīryamitrasya<BR>
<BR>
bhruvir līlai9vā7nyā darahasitam abhyasyati mukhaṃ<BR>
dṛśor vakraḥ panthās taruṇimasamārambhasacivaḥ  /<BR>
idānīm etasyāḥ kuvalayadṛśaḥ pratyaham ayaṃ<BR>
nitambasyā8bhogo nayati maṇikāñcīm adhikatām  // VidSrk_15.27 *(360) //<BR>
rājyapālasya<BR>
<BR>
madhyaṃ baddhavalitrayaṃ vijayate niḥsandhibandhonnamadvistāristanabhāramantharam uro mugdhāḥ kapolaśriyaḥ  /<BR>
kiṃcinmugdhavilokanīrajadṛśas tāruṇyapuṇyātithes<BR>
tasyāḥ kuṅkumapaṅkalepanaḍahacchāyaṃ vapur vartate  // VidSrk_15.28 *(361) //<BR>
vajramuṣṭeḥ<BR>
<BR>
samastaṃ vijñāya smaranarapateś cārucaritaṃ<BR>
caraś cakṣuḥ karṇe kathayitum agāt satvaram iva  /<BR>
prayāṇaṃ bālyasya pratipadam abhūd vigrahabharaḥ<BR>
parispando vācām api ca kucayoḥ sandhir abhavat  // VidSrk_15.29 *(362) //<BR>
<BR>
utkhelattrivalītaraṅgataralā romāvalīśaivalasragvalir yuvatī dhruvaṃ janamanonirvāṇavārāṇasī  /<BR>
etasyā yad urastaṭīparisare yad bālyacāpalyayoḥ<BR>
sthāne yauvanaśilpikalpitacitācaityadvayaṃ dṛśyate  // VidSrk_15.30 *(363) //<BR>
bhavasya<BR>
<BR>
stanodbhedaḥ kiṃcit tyajati tanutāyāḥ paricayaṃ<BR>
tathā madhyo bhāgas trivalivalayebhyaḥ spṛhayati  /<BR>
nitambe ca svairaṃ vilasati vilāsavyasanitā<BR>
mṛgākṣyāḥ pratyaṅgaṃ kṛtapadam ivā7naṅgalaḍitam  // VidSrk_15.31 *(364) //<BR>
<BR>
yat pratyaṅgaṃ taṭam anusaranty ūrmayo vibhramāṇāṃ<BR>
kṣobhaṃ dhatte yad api bahalaḥ snigdhalāvaṇyapaṅkaḥ  /<BR>
unmagnaṃ yat sphurati ca manāk kumbhayor dvandvam etat<BR>
tan manye 'syāḥ smaragajayuvā gāhate hṛttaḍāgam  // VidSrk_15.32 *(365) //<BR>
<BR>
kṛtanibhaśataṃ niṣkrāmantīṃ sakhībhir anūddhṛtāṃ<BR>
katham api haṭhād ākṛṣyā7nte paṭasya niveśitām  /<BR>
navanidhuvanakrīḍārambhaprakampavivartinīm<BR>
anubhavamṛdūbhūtatrāsāṃ manaḥ smarati priyām  // VidSrk_15.33 *(366) //<BR>
<BR>
smitaṃ kiṃcinmugdhaṃ taralamadhuro dṛṣṭivibhavaḥ<BR>
parispando vācām abhinavavilāsoktisarasaḥ  /<BR>
gatīnām ārambhaḥ kisalayitalīlāparimalaḥ<BR>
spṛśantyās tāruṇyaṃ kim iva na manojñaṃ mṛgadṛśaḥ  // VidSrk_15.34 *(367) //<BR>
<BR>
asti bhayam asti kautukam asti ca mandākṣam asti co7tkaṇṭhā  /<BR>
bālānāṃ praṇayijane bhāvaḥ ko 'py eṣa naikarasaḥ  // VidSrk_15.35 *(368) //<BR>
<BR>
pragalbhānām ante nivasati śṛṇoti smarakathāṃ<BR>
svayaṃ tattacceṣṭāśatam abhinayenā7rpayati ca  /<BR>
spṛhām antaḥ kānte vahati na samabhyeti nikaṭaṃ<BR>
yathai9ve7yaṃ bālā harati ca tathai9ve7yam adhikam  // VidSrk_15.36 *(369) //<BR>
<BR>
anyonyāntaranirgatāṅgulidalaśreṇībhavanniścalagranthipragrathitaṃ karadvayam upary uttānam āvibhratā  /<BR>
se9yaṃ vibhramatoraṇapraṇayinā jṛmbhābharottambhiteno7ccairbāhuyugena śaṃsati manojanmapraveśotsavam  // VidSrk_15.37 *(370) //<BR>
śatānandasya<BR>
<BR>
sa eṣa yauvanācāryaḥ siddhaye smarabhūbhujaḥ  /<BR>
priyāyāṃ balim uddiśya tanoti stanamaṇḍalam  // VidSrk_15.38 *(371) //<BR>
<BR>
bibhratyā vapur unnamatkucayugaṃ prādurbhavadvibhramaṃ<BR>
bālāyā lasadaṅgasaṃdhiviramadbālyaṃ valadbhrūlatam  /<BR>
antar visphurati smaro bahir api vrīḍā samunmīlate<BR>
svairaṃ locanavakrimā vilasati śrīḥ kācid ujjṛmbhate  // VidSrk_15.39 *(372) //<BR>
rudrasya<BR>
<BR>
sutanur adhunā se9yaṃ nimnāṃ svanābhim abhīkṣate<BR>
kalayati parāvṛttenā7kṣṇā nitambasamunnatim  /<BR>
rahasi kurute vāsoguptau svamadhyakadarthanām<BR>
api ca kim api vrīḍāṃ krīḍāsakhīm iva manyate  // VidSrk_15.40 *(373) //<BR>
<BR>
yad anyonyapremapravaṇayuvatīmanmathakathāsamārambhe stambhībhavati pulakair añcitatanuḥ  /<BR>
tathā manye dhanyaṃ paramasuratabrahmanirataṃ kuraṅgākṣī dīkṣāgurum akṛta kaṃcit sukṛtinam  // VidSrk_15.41 *(374) //<BR>
narasiṃhasya<BR>
<BR>
tarantī9vā7ṅgāni sphuradamalalāvaṇyajaladhau<BR>
prathimnaḥ prāgalbhyaṃ stanajaghanam unmudrayati ca  /<BR>
dṛśor līlārambhāḥ sphuṭam apavadante saralatām<BR>
aho sāraṅgākṣyās taruṇimani gāḍhaḥ paricayaḥ  // VidSrk_15.42 *(375) //<BR>
rājaśekharasya<BR>
<BR>
gatir mandā sāndraṃ jaghanam udaraṃ kṣāmam atanuḥ<BR>
stanābhogaḥ stokaṃ vacanam atimugdhaṃ ca hasitam  /<BR>
vilokabhrūvallīcalanalayalolaṃ ca nayanaṃ<BR>
kva jātaṃ bālāyāḥ kva ca viṣayam akṣṇor iyam agāt  // VidSrk_15.43 *(376) //<BR>
sudokasya<BR>
<BR>
haratitarāṃ janahṛdayaṃ kalikopagatā latā ca dayitā ca  /<BR>
yadi punar atanuśilīmukhasamākulā kiṃ na paryāptam  // VidSrk_15.44 *(377) //<BR>
gobhaṭasya<BR>
<BR>
dhṛtam iva puraḥ paścāt kaiścit praṇunnam ivo7llasatpulakam iva yatprāptocchvāsavyudastamithontaram  /<BR>
atigatasakhīhastonmānakramaṃ divasakramair<BR>
idam anubhavadvāñchāpūrtikṣamarddhi kucadvayam  // VidSrk_15.45 *(378) //<BR>
<BR>
stanataṭam idam uttuṅgaṃ nimno madhyaḥ samunnataṃ jaghanam  /<BR>
iti viṣame hariṇākṣyā vapuṣi nave ka iha na skhalati  // VidSrk_15.46 *(379) //<BR>
<BR>
mātrānartanapaṇḍitabhru vadanaṃ kiṃcitpragalbhe dṛśau<BR>
stokodbhedaniveśitastanam uro madhyaṃ daridrāti ca  /<BR>
asyā yaj jaghanaṃ ghanaṃ ca kalayā pratyaṅgam eṇīdṛśaḥ<BR>
satyaṃkāra iva smaraikasuhṛdā tad yauvanenā7rpitam  // VidSrk_15.47 *(380) //<BR>
rājaśekharasya<BR>
<BR>
ayi purāri parunmalayānilā vavur amī jagur eva ca kokilāḥ  /<BR>
kalamalotkalitaṃ tu na me manaḥ sakhi babhūva vṛthai9va yathai9ṣamaḥ  // VidSrk_15.48 *(381) //<BR>
utpalarājasya<BR>
<BR>
skhalati vayasi bāle nirjite rājanī7va sphurati ratinidhāne yauvane jetarī7va  /<BR>
madamadanavivṛddhispardhaye9vā7balānāṃ kim api vapuṣi līlākuḍmalāni sphuṭanti  // VidSrk_15.49 *(382) //<BR>
<BR>
dṛṣṭyā varjitam ārjavaṃ samatayā dattaṃ payo vakṣase<BR>
kṣīṇāyur gatiṣu tvarā smitam api bhrūlāsyalīlāsakham  /<BR>
satyā na prakṛtau guraḥ śiśutayā prasthānadattārghayā<BR>
kā9py anyā hariṇīdṛśaḥ pariṇatiḥ kandarpamudrāṅkitā  // VidSrk_15.50 *(383) //<BR>
rājaśekharasya<BR>
<BR>
\Colo iti vayaḥsandhivrajyā<BR>
<BR>
tato yuvativarṇanavrajyā<BR>
<BR>
yāsāṃ saty api sadguṇānusaraṇe doṣānurāgaḥ sadā<BR>
yāḥ prāṇān varam arpayanti na punaḥ sampūrṇadṛṣṭiṃ priye  /<BR>
atyantābhimate 'pi vastuni vidhir yāsāṃ niṣedhātmakaṃ<BR>
tās trailokyavilakṣaṇaprakṛtayo vāmāḥ prasīdantu vaḥ  // VidSrk_16.1 *(384) //<BR>
<BR>
kaṇṭhe mauktikamālikāḥ stanataṭe kārpūram acchaṃ rajaḥ<BR>
sāndraṃ candanam aṅgake valayitāḥ pāṇau mṛṇālīlatāḥ  /<BR>
tanvī naktam iyaṃ cakāsti śucinī cīnāṃśuke bibhratī<BR>
śītāṃśor adhidevate9va galitā vyomāgram ārohataḥ  // VidSrk_16.2 *(385) //<BR>
<BR>
līlāskhalaccaraṇacārugatāgatāni tiryagvivartitavilocanavīkṣitāni  /<BR>
vāmabhruvāṃ mṛdu ca mañju ca bhāṣitāni nirmāyam āyudham idaṃ makaradhvajasya  // VidSrk_16.3 *(386) //<BR>
<BR>
dṛṣṭā kāñcanayaṣṭir adya nagaropānte bhramantī mayā<BR>
tasyām adbhutapadmam ekam aniśaṃ protphullam ālokitam  /<BR>
tatro7bhau madhupau tatho9pari tayor eko 'ṣṭamīcandramās<BR>
tasyā7gre paripuñjitena tamasā naktaṃdivaṃ sthīyate  // VidSrk_16.4 *(387) //<BR>
<BR>
madhyehemalataṃ kapitthayugalaṃ prādurbabhūva kramaprāptau tālaphaladvayaṃ tadanu tan niḥsandhibhāvasthitam  /<BR>
paścāt tulyasamunnativyatikaraṃ sauvarṇakumbhadvayākāreṇa sphuṭam eva tat pariṇataṃ kve7daṃ vadāmo 'dbhutam  // VidSrk_16.5 *(388) //<BR>
vittokasyai7tau<BR>
<BR>
smitajyotsnāliptaṃ mṛgamadamasīpatrahariṇaṃ<BR>
mukhaṃ tanmugdhāyā harati hariṇāṅkasya laḍitam  /<BR>
kva candre saundaryaṃ tadadhararuciḥ sātiśayinī<BR>
kva bālāyās te te kva caṭulakaṭākṣā nayamuṣaḥ  // VidSrk_16.6 *(389) //<BR>
yāgokasya<BR>
<BR>
āścaryam ūrjitam idaṃ kim u kiṃ madīya ittabhramo yad ayam indur anambare 'pi  /<BR>
tatrā7pi kā9pi nanu citraparampare9yam ujjṛmbhitaṃ kuvalayadvitayaṃ yad atra  // VidSrk_16.7 *(390) //<BR>
śrīharṣapāladevasya<BR>
<BR>
nijanayanapratibimbair ambuni bahuśaḥ pratāritā kā9pi  /<BR>
nīlotpale 'pi vimṛṣati karam arpayituṃ kusumalāvī  // VidSrk_16.8 *(391) //<BR>
dharaṇīdharasya<BR>
<BR>
yauvanaśilpisukalpitanūtanatanuveśma viśati ratināthe  /<BR>
lāvaṇyapallavāṅgau maṅgalakalaśau stanāv asyāḥ  // VidSrk_16.9 *(392) //<BR>
<BR>
ekam eva baliṃ baddhvā jagāma harir unnatim  /<BR>
asyās trivalibandhena sai9va madhyasya namratā  // VidSrk_16.10 *(393) //<BR>
<BR>
romāvalī kanakacampakadāmagauryā lakṣmīṃ tanoti navayauvanasambhṛtaśrīḥ  /<BR>
trailokyalabdhavijayasya manobhavasya sauvarṇapaṭṭalikhite9va jayapraśastiḥ  // VidSrk_16.11 *(394) //<BR>
<BR>
dṛśā dagdhaṃ manasikaṃ jīvayanti dṛśai9va yāḥ  /<BR>
virūpākṣasya jayinīs tāḥ sutve vāmalocanāḥ  // VidSrk_16.12 *(395) //<BR>
<BR>
so 'yam abhyuditaḥ paśya priyāyā mukhacandramāḥ  /<BR>
yasya pārvaṇacandreṇa tulyatai9va hi lāñchanam  // VidSrk_16.13 *(396) //<BR>
<BR>
vidhāyā7pūrvapūrṇendum asyā mukham abhūd dhruvam  /<BR>
dhātā jināsanāmbhojavinimīlanaduḥsthitaḥ  // VidSrk_16.14 *(397) //<BR>
śrīharṣadevasya<BR>
<BR>
mai9kaṃ tamaḥstabakam ūrdhvam apākṛthās tvam eṇaṃ tyajā7sya vimale nayane gṛhāṇa  /<BR>
lolālakaṃ taralavīkṣitam āyatākṣyāḥ sākṣān mukhaṃ yadi bhavān anukartukāmaḥ  // VidSrk_16.151 *(398) //<BR>
<BR>
etasminn avadātakāntini kucadvandve kuraṅgīdṛśaḥ<BR>
saṃkrāntapratibimbam aindavam idaṃ dvedhā vibhaktaṃ vapuḥ  /<BR>
ānandottaralasya puṣpadhanuṣas tatkālanṛtyotsavaprāptiprodyatakāṃsyatālayugalaprāyaṃ samālokyate  // VidSrk_16.16 *(399) //<BR>
vasukalpasya <BR>
<BR>
ghanaū8rū tasyā yadi yadi vidagdho 'yam adharaḥ<BR>
stanadvandvaṃ sāndraṃ yadi yadi mukhābjaṃ vijayate  /<BR>
hatau rambhāstambhau hatam ahaha bandhūkakusumaṃ<BR>
hatau hemnaḥ kumbhāv ahaha vihataḥ pārvaṇaśaśī  // VidSrk_16.17 *(400) //<BR>
<BR>
yad api vibudhaiḥ sindhor antaḥ kathaṃcid upārjitaṃ<BR>
tad api sakalaṃ cārustrīṇāṃ mukheṣu vibhāvyate  /<BR>
surasumanasaḥ śvāsāmode śaśī ca kapolayor<BR>
amṛtam adhare tiryagbhūte viṣaṃ ca vilocane  // VidSrk_16.18 *(401) //<BR>
lakṣmīdharasya <BR>
<BR>
taralanayanā tanvaṅgī9yaṃ payodharahāriṇī<BR>
racanapaṭunā manye dhātrā śaśidravanirmitā  /<BR>
bhavatu mahimā lāvaṇyānām ayaṃ katham anyathā<BR>
vigalitatanur lekhāśeṣaḥ kathaṃ ca niśākaraḥ  // VidSrk_16.19 *(402) //<BR>
suvarṇarekhasya<BR>
<BR>
so 'naṅgaḥ kusumāni pañca viśikhāḥ puṣpāṇi bāṇāsanaṃ<BR>
svacchandacchidurā madhuvratamayī paṅktir guṇaḥ kārmuke  /<BR>
evaṃsādanam utsaheta sa jagaj jetuṃ kathaṃ manmathaṃ<BR>
tasyā7mogham amūr bhavanti na hi ced astraṃ kuraṅgīdṛśaḥ  // VidSrk_16.20 *(403) //<BR>
amarasiṃhasya<BR>
<BR>
gurutāṃ jaghanastanayoḥ sraṣṭur muṣṭyo9nnamayya tulitavataḥ  /<BR>
magnāṅgulisaṃdhitrayanirgatalāvaṇyapaṅktilā trivalī  // VidSrk_16.21 *(404) //<BR>
<BR>
asāraṃ saṃsāraṃ parimuṣitaratnaṃ tribhuvanaṃ<BR>
nirālokaṃ lokaṃ maraṇaśaraṇaṃ bāndhavajanam  /<BR>
adarpaṃ kandarpaṃ jananayananirmāṇam aphalaṃ<BR>
jagaj jīrṇāraṇyaṃ katham asi vidhātuṃ vyavasitaḥ  // VidSrk_16.22 *(405) //<BR>
bhavabhūteḥ<BR>
<BR>
tvadgaṇḍasthalapāṇḍu dehi lavalaṃ dehi tvadoṣṭhāruṇaṃ<BR>
bimbaṃ dehi nitambini tvadalakaśyāmaṃ ca me jāmbavam  /<BR>
ity akṣuṇṇamanojñacāṭujanitavrīḍaḥ purandhrījano<BR>
dhanyānāṃ bhavaneṣu pañjaraśukair āhāram abhyarthyate  // VidSrk_16.23 *(406) //<BR>
vākkūṭasya<BR>
<BR>
dūrvāśyāmo jayati pulakair eṣa kāntaḥ kapolaḥ<BR>
kastūrībhiḥ kim iha likhito drāviḍaḥ patrabhaṅgaḥ  /<BR>
pratyagrāṇi priyakararuhakrīḍitāny eva mugdhe<BR>
śobhābhāñji stanakalaśayos tanvi hāro 'pi bhāraḥ  // VidSrk_16.24 *(407) //<BR>
<BR>
janaḥ puṇyair yāyāj jaladhijalabhāvaṃ jalamucaṃ<BR>
tathāvasthaṃ cai7naṃ vidadhati śubhaiḥ śuktivadane  /<BR>
tatas tāṃ śreyobhiḥ pariṇatim asau vindati yayā<BR>
ruciṃ tanvan pīnastani hṛdi tavā7yaṃ vilasati  // VidSrk_16.25 *(408) //<BR>
acalasiṃhasya<BR>
<BR>
na nīlābjaṃ cakṣuḥ sarasiruham etan na vadanaṃ<BR>
na bandhūkasye7daṃ kusumam adharas taddyutidharaḥ  /<BR>
mamā7py atra bhrāntiḥ prathamam abhavad bhṛṅga kim u te<BR>
kṛtaṃ yatnair ebhyo virama virama śrāmyasi mudhā  // VidSrk_16.26 *(409) //<BR>
<BR>
manasijavijayāstraṃ netraviśrāmapātraṃ<BR>
tava mukham anukartuṃ tanvi vāñchā dvayoś ca  /<BR>
iti janitavirodhād bhūtakopād ivā7yaṃ<BR>
harati tuhinaraśmiḥ paṅkajānāṃ vikāśam  // VidSrk_16.27 *(410) //<BR>
dharmākarasya<BR>
<BR>
cetobhuvo racitavibhramasaṃvidhānaṃ nūnaṃ na gocaram abhūd dayitānanaṃ vaḥ  /<BR>
tatkāntisampadam avāpsyata cec cakorāḥ pānotsavaṃ kim akariṣyata candrikāsu  // VidSrk_16.28 *(411) //<BR>
<BR>
yad gīyate jagati śastrahatā vrajanti nūnaṃ surālayam iti sphuṭam etad adya  /<BR>
sūcyagramātraparikhaṇḍitavigraheṇa prāptaṃ yataḥ stanataṭaṃ tava kañcukena  // VidSrk_16.29 *(412) //<BR>
<BR>
anena kumbhadvayasaṃniveśasaṃlakṣyamāṇena kucadvayena  /<BR>
unmajjatā yauvanavāraṇena vāpī9va tanvaṅgi taraṅgitā9si  // VidSrk_16.30 *(413) //<BR>
bhāgurasya<BR>
<BR>
satyaṃ śaraiḥ sumanasāṃ hṛdayaṃ tavai7tal lolākṣi nirbharam apūri manobhavena  /<BR>
āmodam ulbaṇam akṛtrimam udvahanti śvāsāḥ svabhāvasubhagaṃ katham anyathai9te  // VidSrk_16.31 *(414) //<BR>
<BR>
sutanu bhavagabhīraṃ gartam utpādya nābhīm adha upari nidhāya stambhikāṃ romarājīm  /<BR>
stanayugabharabhaṅgāśaṅkitene7va dhātrā trivalivalayabaddhaṃ madhyam ālokayāmaḥ  // VidSrk_16.32 *(415) //<BR>
<BR>
muhuḥ śastracchedair muhur asamapāṣāṇakaṣaṇair<BR>
muhur jyotiḥkṣepaiḥ payasi paritāpaiḥ pratimuhuḥ  /<BR>
tad evaṃ tanvaṅgyāḥ katham api nitambasthalam idaṃ<BR>
mayā labdhaṃ puṇyair iti raṇati kāñcīparikaraḥ  // VidSrk_16.33 *(416) //<BR>
<BR>
guṇavṛddhir varṇalopadvandvanipātopasargasaṃkīrṇā  /<BR>
durghaṭapaṭavākyārthā vyākaraṇaprakriye9vā7sau  // VidSrk_16.34 *(417) //<BR>
<BR>
nayanacchalena sutanor vadanajite śaśini kulavibhau krodhāt  /<BR>
nāsānālanibaddhaṃ sphuṭitam ive7ndīvaraṃ dvedhā  // VidSrk_16.35 *(418) //<BR>
<BR>
cakṣur mecakam ambujaṃ vijayate vaktrasya mitraṃ śaśī<BR>
bhrūsūtrasya sanābhi manmathadhanur lāvaṇyapuṇyaṃ vapuḥ  /<BR>
rekhā kā9pi radacchade ca sutanor gātre ca tat kāminīm<BR>
enāṃ varṇayitā smaro yadi sa ced vaidarbhyam abhyasyati  // VidSrk_16.36 *(419) //<BR>
rājaśekharasyai7tau<BR>
<BR>
caṇḍīśadarpadalanāt prabhṛti smarasya vāmabhruvāṃ vadanam eva hi rājadhānī  /<BR>
niḥśaṅkam aṅkuritapuṣpitakāntikāśe tatrā7dhunā tuhinadhāmni mṛgāś caranti  // VidSrk_16.37 *(420) //<BR>
sarokasya<BR>
<BR>
lāvaṇyakāntiparipūritadiṅmukhe 'smin smere 'dhunā tava mukhe taralāyatākṣi  /<BR>
kṣobhaṃ yad eti na manāg api tena manye suvyatam eva jalarāśir ayaṃ payodhiḥ  // VidSrk_16.38 *(421) //<BR>
ānandavardhanasya<BR>
<BR>
adhīrākṣyāḥ pīnastanakalaśam āskandasi muhuḥ<BR>
kramād ūrudvandvaṃ kalayasi ca lāvaṇyalalitam  /<BR>
bhujāśliṣṭo harṣād anubhavasi hastāhatikalām<BR>
idaṃ vīṇādaṇḍa prakaṭaya phalaṃ kasya tapasaḥ  // VidSrk_16.39 *(422) //<BR>
vācaspateḥ<BR>
<BR>
na tāvad bimboṣṭhi sphuritanavarāgo 'yam adharo<BR>
na cā7mī te dantāḥ sudati jitakundendumahasaḥ  /<BR>
imāṃ manye mudrām atanutarasindūrasubhagām<BR>
idaṃ muktāratnaṃ madananṛpater mudritam iva  // VidSrk_16.40 *(423) //<BR>
kamalādharasya<BR>
<BR>
imau rambhāstambhau dviradapatikumbhadvayam idaṃ<BR>
tad etal līlābjaṃ śaradamṛtaraśmiḥ sphuṭam ayam  /<BR>
kim aṅge tanvaṅgyāḥ kalayati jagat kāntam adhikaṃ<BR>
yad etasyāṃ śaśvat paravaśam ivo7nmattam iva ca  // VidSrk_16.41 *(424) //<BR>
<BR>
janānandaś candro bhavati na kathaṃ nāma sukṛtī<BR>
prayāto 'vasthābhis tisṛbhir api yaḥ koṭim iyatīm  /<BR>
bhruvor līlāṃ bālaḥ śriyam alikapaṭṭasya taruṇo<BR>
mukhendoḥ sarvasvaṃ harati hariṇākṣyāḥ pariṇataḥ  // VidSrk_16.42 *(425) //<BR>
vāmadevasya<BR>
<BR>
lāvaṇyasindhur aparai9va hi ke9yam atra yatro7tpalāni śaśinā saha samplavante  /<BR>
unmajjati dviradakumbhataṭī ca yatra yatrā7pare kadalakāṇḍamṛṇāladaṇḍāḥ  // VidSrk_16.43 *(426) //<BR>
śrīvikramādityadevasya<BR>
<BR>
iyaṃ gehe lakṣmīr iyam amṛtavartir nayanayor<BR>
asāv asyāḥ sparśo vapuṣi balahaś candanarasaḥ  /<BR>
ayaṃ kaṇṭhe bāhuḥ śiśiramasṛṇo mauktikarasaḥ<BR>
kim asyā na preyo yadi param asahyas tu virahaḥ  // VidSrk_16.44 *(427) //<BR>
bhavabhūteḥ<BR>
<BR>
nitambaśrīḥ kaṃ na svagatamitayānaṃ janayati<BR>
stanābhogo mugdhe hṛdayam aparasyā7pi harati  /<BR>
tavā7kṣṇor apabhraṣṭaṃ smarajaraśarendīvaradalaṃ<BR>
mukhaṃ tad yasye7nduḥ prathamalikhanaproñchanapadam  // VidSrk_16.45 *(428) //<BR>
vallaṇasya<BR>
<BR>
sajanmānau tulyāvabhijanabhuvājanma ca sahaprabuddhau nāmnā ca stana iti samānaū7dayinau  /<BR>
mithaḥ sīyamātre yad idam anayor maṇḍalavator api spardhāyuddhaṃ tad iha hi namasyaḥ kaṇṭhinimā  // VidSrk_16.46 *(429) //<BR>
bhāvakadevyāḥ<BR>
<BR>
śṛṅgāradrumamañjarī sukhasudhāsarvasvanikṣepabhūḥ<BR>
sargābhyāsaphalaṃ vidher madhumayī vartir jagaccakṣuṣām  /<BR>
līlānirjhariṇī manojanṛpater lāvaṇyasindhor iyaṃ<BR>
velā kasya mṛgekṣaṇā sukṛtinaḥ saundaryasīmāsthalī  // VidSrk_16.47 *(430) //<BR>
himāṅgasya<BR>
<BR>
kim iyam amṛtavartiḥ kiṃ nu lāvaṇyasindhuḥ<BR>
kim atha nalinalakṣmīḥ kiṃ nu śṛṅgāravallī  /<BR>
iti navahariṇākṣyāḥ kāntim ālokayanto<BR>
jagad akhilam asāraṃ bhāram ālocayāmaḥ  // VidSrk_16.48 *(431) //<BR>
<BR>
smitajyotsnādhautaṃ sphuradadharapatraṃ mṛgadṛśāṃ<BR>
mukhābjaṃ cet pītaṃ tad alam iha pīyūṣakathayā  /<BR>
aho mohaḥ ko 'yaṃ śatamakhamukhānāṃ sumanasāṃ<BR>
yad asyā7rthe 'tyarthaṃ jaladhimathanāyāsam aviśan  // VidSrk_16.49 *(432) //<BR>
<BR>
etal locanam utpalabhramavaśāt padmabhramād ānanaṃ<BR>
bhrāntyā bimbaphalasya cā7jani dadhad vāmādharo vedhasā  /<BR>
tasyāḥ satyam anaṅgavibhramabhuvaḥ pratyaṅgam āsaṅginī<BR>
bhrāntir viśvasṛjo 'pi yatra kiyatī tatrā7smadāder matiḥ  // VidSrk_16.50 *(433) //<BR>
vīryamitrasya<BR>
<BR>
ānīlacūcukaśilīmukham udgataikaromāvalīvipulanālam idaṃ priyāyāḥ  /<BR>
uttu|ngasaṃgatapayodharapadmayugmaṃ nābher adhaḥ kathayatī7va mahānidhānam  // VidSrk_16.51 *(434) //<BR>
<BR>
yannāmā9pi sukhākaroti kalayaty urvīm api dyām iva<BR>
prāptir yasya yadaṅgasaṅgavidhinā kiṃ yan na nihnūyate  /<BR>
antaḥ kiṃ ca sudhāsapatnam aniśaṃ jāgarti yad rāgiṇāṃ<BR>
viśrambhāspadam adbhutaṃ kim api tat kānte9ti tattvāntaram  // VidSrk_16.52 *(435) //<BR>
<BR>
tanvaṅgyāḥ stanayugmena mukhaṃ na prakaṭīkṛtam  /<BR>
hārāya guṇine sthānaṃ na dattam iti lajjayā  // VidSrk_16.53 *(436) //<BR>
bhojyadevasya<BR>
<BR>
hantu nāma jagat sarvam aviveki kucadvayam  /<BR>
prāptaśravaṇayor akṣṇor na yuktaṃ janamāraṇam  // VidSrk_16.54 *(437) //<BR>
dharmakīrteḥ<BR>
\var{yuktaṃ\lem<BR>
     \msK, muktaṃ \edKG}<BR>
% NB Ingalls also translates muktam, but yuktam clearly right!!<BR>
<BR>
tanvaṅgīnāṃ stanau dṛṣṭvā śiraḥ kampāyate yuvā  /<BR>
tayor antarasaṃlagnāṃ dṛṣṭim utpāṭayann iva  // VidSrk_16.55 *(438) //<BR>
pāṇineḥ<BR>
<BR>
śikhariṇi kva nu nāma kiyacciraṃ kimabhidhānam asāv akarot tapaḥ  /<BR>
taruṇi yena tavā7dharapāṭalaṃ daśati bimbaphalaṃ śukaśāvakaḥ  // VidSrk_16.56 *(439) //<BR>
<BR>
yātā locanagocaraṃ yadi vidher eṇekṣaṇā sundarī<BR>
ne7yaṃ kuṅkumapaṅkapiñjaramukhī teno7jjhitā syāt kṣaṇam  /<BR>
nā7py āmīlitalocanasya racanād rūpaṃ bhaved īdṛśaṃ<BR>
tasmāt sarvam akartṛkaṃ jagad idaṃ śreyo mataṃ saugatam  // VidSrk_16.57 *(440) //<BR>
dharmakīrteḥ<BR>
<BR>
vyarthaṃ vilokya kusumeṣum asuvyaye 'pi gaurīpatīkṣaṇaśikhijvalito manobhūḥ  /<BR>
roṣād vaśīkaraṇam astram upādade yāṃ sā subhruvāṃ vijayate jagati pratiṣṭhā  // VidSrk_16.58 *(441) //<BR>
manovinodakṛtaḥ<BR>
<BR>
ārabdhe dayitāmukhapratisame nirmātum asminn api<BR>
vyaktaṃ janmasamānakālamilitām aṃśucchaṭāṃ varṣati  /<BR>
ātmadrohiṇi rohiṇīparivṛḍhe paryaṅkapaṅkeruhaḥ<BR>
saṃkocād atiduḥsthitasya na vidhes tacchilpam unmīlitam  // VidSrk_16.59 *(442) //<BR>
<BR>
anena rambhoru bhavanmukhena tuṣārabhānos tulayā jitasya  /<BR>
ūnasya nūnaṃ paripūraṇāya tārāḥ sphuranti pratimānakhaṇḍāḥ  // VidSrk_16.60 *(443) //<BR>
<BR>
gotre sākṣād ajani bhagavān eṣa yat padmayoniḥ<BR>
śayyotthāyaṃ yad akhilamahaḥ prīṇayanti dvirephān  /<BR>
ekāgrāṃ yad dadhati bhagavaty uṣṇabhānau ca bhaktiṃ<BR>
tat prāpus te sutanu vadanaupamyam ambhoruhāṇi  // VidSrk_16.61 *(444) //<BR>
murārer amī<BR>
<BR>
koṣaḥ sphītataraḥ sthitāni paritaḥ patrāṇi durgaṃ jalaṃ<BR>
maitraṃ maṇḍalam ujjvalaṃ ciram adho nītās tathā kaṇṭakāḥ  /<BR>
ity ākṛṣṭaśilīmukhena racanāṃ kṛtvā tad atyadbhutaṃ<BR>
yat padmena jigīṣuṇā9pi na jitaṃ mugdhe tvadīyaṃ mukham  // VidSrk_16.62 *(445) //<BR>
<BR>
sā rāmaṇīyakanidher adhidevatā vā saundaryasārasamudāyaniketanaṃ vā  /<BR>
tasyāḥ sakhe niyatam indusudhāmṛṇālajyotsnādi kāraṇam abhūn madanaś ca vedhāḥ  // VidSrk_16.63 *(446) //<BR>
bhavabhūteḥ<BR>
<BR>
upaprākārāgraṃ prahiṇu nayane tarkaya manāg<BR>
anākāśe ko 'yaṃ galitahariṇaḥ śītakiraṇaḥ  /<BR>
sudhābaddhagrāsair upavanacakorair anusṛtāṃ<BR>
kirañ jyotsnām acchāṃ navalavalapākapraṇayinīm  // VidSrk_16.64 *(447) //<BR>
rājaśekharasya<BR>
<BR>
candro jaḍaḥ kadalakāṇḍam akāṇḍaśītam indīvarāṇi ca visūtritavibhramāṇi  /<BR>
yenā8kriyanta sutanoḥ sa kathaṃ vidhātā kiṃ candrikāṃ kvacid aśītaruciḥ prasūte  // VidSrk_16.65 *(448) //<BR>
ayam api tasyai7va<BR>
<BR>
alīkavyāmuktapracurakabarībandhanamiṣād<BR>
udañcaddorvallīdvayadhṛtaparīveśanihitaḥ  /<BR>
ayaṃ jṛmbhārambhasphaṭikaśucidantāṃśunicayo<BR>
mukhendur gaurāṅgyā galitamṛgalakṣmā vijayate  // VidSrk_16.66 *(449) //<BR>
<BR>
rambhoru kṣipa locanārdham abhito bāṇān vṛthā manmathaḥ<BR>
saṃdhattāṃ dhanur ujjhatu kṣaṇam ito bhrūvallim ullāsaya  /<BR>
kiṃ cā7ntarnihitānurāgamadhurām avyaktavarṇakramāṃ<BR>
mugdhe vācam udīrayā7stu jagato vīṇāsu bhedībhramaḥ  // VidSrk_16.67 *(450) //<BR>
<BR>
pāṇau padmadhiyā madhūkamukulabhrāntyā tathā gaṇḍayor<BR>
nīlendīvaraśaṅkayā nayanayor bandhūkabuddhyādhare  /<BR>
līyante kabarīṣu bāndhavajanavyāmohajātaspṛhā<BR>
durvārā madhupāḥ kiyanti sutanu sthānāni rakṣiṣyasi  // VidSrk_16.68 *(451) //<BR>
<BR>
dṛṣṭāḥ śaivalamañjarīparicitāḥ sindhoś ciraṃ vīcayo<BR>
ratnāny apy avalokitāni bahuśo yuktāni muktāphalaiḥ  /<BR>
yat tu proñchitalāñchane himarucaū7nnidram indīvaraṃ<BR>
saṃsaktaṃ ca mitho rathāṅgayugalaṃ tat kena dṛṣṭaṃ punaḥ  // VidSrk_16.69 *(452) //<BR>
vikramādityasya<BR>
<BR>
anyonyopamitaṃ yugaṃ nirupamaṃ te 'yugmam aṅgeṣu yat<BR>
so 'yaṃ sikthakam āsyakāntimadhunas tanvaṅgi candras tava  /<BR>
tvadvācāṃ svaramātrikāṃ madakalaḥ puṣkokilo ghoṣayaty<BR>
abhyāsasya kim asty agocaram iti pratyāśayā mohitaḥ  // VidSrk_16.70 *(453) //<BR>
<BR>
lāvaṇyadraviṇavyayo na gaṇitaḥ kleśo mahān svīkṛtaḥ<BR>
svacchandaṃ vasato janasya hṛdaye cintājvaro nirmitaḥ  /<BR>
eṣā9pi svaguṇānurūparamaṇābhāvād varākī hatā<BR>
ko 'rthaś cetasi vedhasā vinihitas tanvyās tanuṃ tanvatā  // VidSrk_16.71 *(454) //<BR>
dharmakīrteḥ<BR>
<BR>
kiṃ kaumudīḥ śaśikalāḥ sakalā vicūrṇya<BR>
saṃyojya cā7mṛtarasena punaḥ prayatnāt  /<BR>
kāmasya ghoraharahūṃkṛtidagdhamūrteḥ<BR>
saṃjīvanauṣadhir iyaṃ vihitā vidhātrā  // VidSrk_16.72 *(455) //<BR>
bhaṭṭodbhaṭasya<BR>
<BR>
asyāḥ sargavidhau prajāpatir abhūc candro nu kāntipradaḥ<BR>
śṛṅgāraikarasaḥ svayaṃ tu madano māsaḥ sa puṣpākaraḥ  /<BR>
vedābhyāsajaḍaḥ kathaṃ nu viṣayavyāvṛttakautūhalo<BR>
nirmātuṃ prabhaven manoharam idaṃ rūpaṃ purāṇo muniḥ  // VidSrk_16.73 *(456) //<BR>
kālidāsasya<BR>
<BR>
tad vaktraṃ yadi mudritā śaśikathā hā hema sā ced dyutis<BR>
tac cakṣur yadi hāritaṃ kuvalayais tac co7tsmitaṃ kā sudhā  /<BR>
dhik kandarpadhanur bhruvau yadi ca te kiṃ vā bahu brūmahe<BR>
yat satyaṃ punaruktavastuvimukhaḥ sargakramo vedhasaḥ  // VidSrk_16.74 *(457) //<BR>
rājaśekharasya<BR>
<BR>
tasyā mukhasyā8yatalocanāyāḥ kartuṃ na śaktaḥ sadṛśaṃ priyāyāḥ  /<BR>
itī7va śītadyutir ātmabimbaṃ nirmāya nirmāya punar bhinatti  // VidSrk_16.75 *(458) //<BR>
<BR>
tulitas tvanmukhenā7yaṃ yad unnamati candramāḥ  /<BR>
avanamramukhi vyaktam etenai7vā7sya lāghavam  // VidSrk_16.76 *(459) //<BR>
<BR>
tapasyatī7va candro 'yaṃ tvanmukhendujigīṣayā  /<BR>
kṛśaḥ śambhujaṭājūṭataṭinītaṭam āśritaḥ  // VidSrk_16.77 *(460) //<BR>
<BR>
tava tanvi stanāv etau kurvāte vigrahaṃ gurum  /<BR>
anyonyamaṇḍalākrāntau naṣṭasaṃdhī nṛpāv iva  // VidSrk_16.78 *(461) //<BR>
<BR>
prāyaḥ stanataṭībhūmiḥ prakāmaphaladāyinī  /<BR>
yasyām agre karaṃ dattvā yojyate nakhalāṅgalam  // VidSrk_16.79 *(462) //<BR>
<BR>
amīṣāṃ maṇḍalābhogaḥ stanānām eva śobhate  /<BR>
yeṣām upetya sotkampā rājāno 'pi karapradāḥ  // VidSrk_16.80 *(463) //<BR>
<BR>
lakṣmīṃ vakṣasi kaustubhastabakini premṇā karoty acyuto<BR>
dehārdhe vahati tripiḍapagurur gaurīṃ svayaṃ śaṃkaraḥ  /<BR>
śaṅke paṅkajasambhavas tu bhagavān adyā7pi bālyāvadhiḥ<BR>
sarvāṅgapraṇayāṃ priyāṃ kalayituṃ dīrghaṃ tapas tapyate  // VidSrk_16.81 *(464) //<BR>
<BR>
\Colo iti yuvativarṇanavrajyā|| 16<BR>
<BR>
% tato 'nurāgavrajyā|| 17<BR>
<BR>
dattvā vāmakaraṃ nitambaphalake līlāvalanmadhyayā <BR>
vyāvṛttastanam aṅgacumbicibukaṃ sthitvā tayā māṃ prati  /<BR>
antarvisphuradindranīlamaṇimanmuktāvalīmāṃsalāḥ<BR>
saprema prahitāḥ smarajvaramuco dvitrāḥ kaṭākṣacchaṭāḥ  // VidSrk_17.1 *(465) //<BR>
<BR>
ākarṇāntavisarpiṇaḥ kuvalayacchāyāmuṣaś cakṣuṣaḥ<BR>
kṣepā eva tavā8haranti hṛdayaṃ kiṃ sambhrameṇā7munā  /<BR>
mugdhe kevalam etad āhitanakhotkhātāṅkam utpāṃśulaṃ<BR>
bāhvor mūlam alīkamuktakabarībandhacchalād darśitam  // VidSrk_17.2 *(466) //<BR>
<BR>
tarattāraṃ tāvat prathamam atha citrārpitam iva<BR>
kramād evā7pāṅge sahajam iva līlāmukulitam  /<BR>
tataḥ kiṃcit phullaṃ tadanu ghanabāṣpāmbulaharīparikṣāmaṃ cakṣuḥ patatu mayi tasyā mṛgadṛśaḥ  // VidSrk_17.3 *(467) //<BR>
vīryamitrasya<BR>
<BR>
līlātāṇḍavitabhru vibhramavalad vaktraṃ kuraṅgīdṛśā<BR>
sākūtaṃ ca sakautukaṃ ca suciraṃ nyastāḥ kilā7smān prati  /<BR>
nīlābjavyatimiśraketakadaladrāghīyasīnāṃ srajāṃ<BR>
sodaryāḥ suhṛdaḥ smarasya sudhayā digdhāḥ kaṭākṣacchaṭāḥ  // VidSrk_17.4 *(468) //<BR>
rājaśekharasya<BR>
<BR>
dṛṣṭā dṛṣṭim adho dadāti kurute nā8lāpam ābhāṣitā<BR>
śayyāyāṃ parivṛtya tiṣṭhati balād āliṅtitā vepate  /<BR>
niryāntīṣu sakhīṣu vāsabhavanān nirgantum eve8hate<BR>
yātā vāmatayai9va me 'dya sutarāṃ prītyai navoḍhā priyā  // VidSrk_17.5 *(469) //<BR>
<BR>
tadvrīḍābharabhugnam āsyakamalaṃ vinyasya jānūpari <BR>
prodyatpakṣmanirīkṣitaṃ vijayate saprema vāmabhruvaḥ  /<BR>
hāsyaśrīlavalāñchitā ca yad asāv asyāḥ kapolasthalī<BR>
lokallocanagocaraṃ vrajati sa svargād apūrvo vidhiḥ  // VidSrk_17.6 *(470) //<BR>
pradyumnasya<BR>
<BR>
bisakavalanalilāmagnapūrvārdhakāyaṃ kamalam iti gṛhītaṃ haṃsam āśu tyajantyāḥ  /<BR>
viratacaritatārasphāranetraṃ yad asyāś cakitam iha na dṛṣṭaṃ mūḍha tad vañcito 'si  // VidSrk_17.7 *(471) //<BR>
<BR>
ayaṃ lokanmuktāvalikiraṇamālāparikaraḥ sphuṭasye7ndor lakṣmīṃ kṣapayitum alaṃ manmathasuhṛt  /<BR>
viśālaḥ śyāmāyāḥ skhalitaghananīlāṃśukavṛtiḥ stanābhogaḥ snihyanmasṛṇaghusṛṇālepasubhagaḥ  // VidSrk_17.8 *(472) //<BR>
<BR>
manye hīnaṃ stanajaghanayor ekam āśaṅkya dhātrā<BR>
prārabdho 'syāḥ parikalayituṃ pāṇinā0dāya madhyaḥ  /<BR>
lāvaṇyārdre katham itarathā tatra tasyā7ṅguīnām<BR>
āmagnānāṃ trivalivalayacchadmanā bhānti mudrāḥ  // VidSrk_17.9 *(473) //<BR>
<BR>
yatrai7tan mṛganābhipatratilakaṃ puṣṇāti lakṣmaśriyaṃ<BR>
yasmin hāsamayo vilimpati diśo lāvaṇyabālātapaḥ  /<BR>
tan mitraṃ kusumāyudhasya dadhatī bālāndhakārāñcitā<BR>
tāraikāvalimaṇḍane9yam anaghā śyāmā vadhūr dṛśyatām  // VidSrk_17.10 *(474) //<BR>
manovinodasyā7mī<BR>
<BR>
vaktrāmbujaṃ bhujamṛṇālalataṃ priyāyā lāvaṇyavāri valivīci vapus taḍāgam  /<BR>
tatpremapaṅkapatito na samujjihīte maccittakuñjarapatiḥ parigāhamānaḥ  // VidSrk_17.11 *(475) //<BR>
<BR>
kṛcchreṇo7ruyugaṃ vyatītya suciraṃ bhrāntvā nitambasthale<BR>
madhye 'syās trivalīvibhaṅgaviṣame niṣpandatām āgatā  /<BR>
maddṛṣṭis tṛṣite9va samprati śanair āruhya tuṅgau stanau<BR>
sākāṅkṣaṃ muhur īkṣate jalalavaprasyandinī locane  // VidSrk_17.12 *(476) //<BR>
śrīharṣadevasya<BR>
<BR>
alam aticapalatvāt svapnamāyopamatvāt pariṇativirasatvāt saṃgamena priyāyāḥ  /<BR>
iti yadi śatakṛtvas tattvam ālokayāmas tad api na hariṇākṣīṃ vismaraty antarātmā  // VidSrk_17.13 *(477) //<BR>
napuṃsakam iti jñātvā tāṃ prati prahitaṃ manaḥ  /<BR>
ramate tac ca tatrai7va hatāḥ pāṇininā vayam  // VidSrk_17.14 *(478) //<BR>
<BR>
hāro 'yaṃ hariṇākṣīṇāṃ luṭhati stanamaṇḍale  /<BR>
muktānām apy avasthe9yaṃ ke vayaṃ smarakiṃkarāḥ  // VidSrk_17.15 *(479) //<BR>
dharmakīrter amī<BR>
<BR>
sā sundarī9ti taruṇī9ti tanūdarī9ti mugdhe9ti mugdhavadane9ti muhur muhur me  /<BR>
kāntām ayaṃ virahiṇīm anurantukāmaḥ kāmāturo japati mantram ivā7ntarātmā  // VidSrk_17.16 *(480) //<BR>
vīryamitrasya <BR>
<BR>
sā bālā vayam apragalbhamanasaḥ sā strī vayaṃ kātarāḥ<BR>
sā0krāntā jaghanasthalena guruṇā gantuṃ na śaktā vayam  /<BR>
sā pīnonnatimatpayodharayugaṃ dhatte sakhedā vayaṃ<BR>
doṣair anyajanāśrito 'paṭavo jātāḥ sma ity adbhutam  // VidSrk_17.17 *(481) //<BR>
dharmakīrteḥ<BR>
<BR>
alasavalitamugdhasnigdhaniṣpandamandair<BR>
adhikavikasadantarvismayasmeratāraiḥ  /<BR>
hṛdayam aśaraṇaṃ me pakṣmalākṣyāḥ kaṭākṣair<BR>
apahṛtam apaviddhaṃ pītam unmūlitaṃ ca  // VidSrk_17.18 *(482) //<BR>
<BR>
yāntyā muhur valitakandharam ānanaṃ tad<BR>
āvṛttavṛntaśatapatranibhaṃ vahantyā  /<BR>
digdho 'mṛtena ca viṣeṇa ca pakṣmalākṣyā<BR>
gāḍhaṃ nikhāta iva me hṛdaye kaṭākṣaḥ  // VidSrk_17.19 *(483) //<BR>
<BR>
paricchedavyaktir bhavati na purasthe 'pi viṣaye<BR>
bhavaty abhyaste 'pi smaraṇam atathābhāvaviramam  /<BR>
na saṃtāpacchedo himasarasi vā candramasi vā<BR>
mano niṣṭhāśūnyaṃ bhramati ca kim apy ālikhati ca  // VidSrk_17.20 *(484) //<BR>
<BR>
paricchedātītaḥ sakalavacanānām aviṣayaḥ<BR>
punarjanmany asminn anubhavapathaṃ yo na gatavān  /<BR>
vivekapradhvaṃsād upacitamahāmohagahano<BR>
vikāraḥ ko 'py antar jaḍayati ca tāpaṃ ca kurute  // VidSrk_17.21 *(485) //<BR>
bhavabhūter amī<BR>
<BR>
gacchantyā muhur arpitaṃ mṛgadṛśā tārasphuradvīkṣaṇaṃ<BR>
prāntabhrāmyadasañjitabhru yad idaṃ kiṃ tan na jānīmahe  /<BR>
kvā7pi svedasamuccayaḥ snapayati kvā7pi prakamodgamaḥ<BR>
kvā7py aṅgeṣu tuṣānalapratisamaḥ kandarpadarpakramaḥ  // VidSrk_17.22 *(486) //<BR>
<BR>
amṛtasiktam ivā7ṅgam idaṃ yadi bhavati tanvi tavā7dbhutavīkṣitaiḥ  /<BR>
adharam indukarād api śubhrayanty aruṇayanty aruṇād api kiṃ dṛśam  // VidSrk_17.23 *(487) //<BR>
<BR>
sā netrāñjanatāṃ punar vrajati me vācām ayaṃ vibhramaḥ<BR>
pratyāsannakaragrahe9ti ca karī hastodare śāyitaḥ  /<BR>
etāvad bahu yad babhūva katham apy ekatra manvantare<BR>
nirmāṇaṃ vapuṣo mamo7rutapasas tasyāś ca vāmabhruvaḥ  // VidSrk_17.24 *(488) //<BR>
vallaṇasya<BR>
<BR>
nūnam ājñākaras tasyāḥ subhruvo makaradhvajaḥ  /<BR>
yatas tannetrasaṃcārasūciteṣu pravartate  // VidSrk_17.25 *(489) //<BR>
<BR>
ādau vismayanistaraṅgam anu ca preṅkholitaṃ sādhvasair<BR>
vrīḍānamram atha kṣaṇaṃ pravikasattāraṃ didṛkṣārasaiḥ  /<BR>
ākṛṣṭaṃ sahajābhijātyakalanāt premṇā puraḥ preritaṃ<BR>
cakṣur bhūri kathaṃkathaṃcid agamat preyāṃsam eṇīdṛśaḥ  // VidSrk_17.26 *(490) //<BR>
<BR>
gacchati puraḥ śarīraṃ dhāvati paścād asaṃsthitaṃ cetaḥ  /<BR>
cīnāṃśukam iva ketoḥ prativātaṃ nīyamānasya  // VidSrk_17.27 *(491) //<BR>
kālidāsasya<BR>
<BR>
ayaṃ te vidrumacchāyo marumārga ivā7dharaḥ  /<BR>
karoti kasya no bāle pipāsākulitaṃ manaḥ  // VidSrk_17.28 *(492) //<BR>
daṇḍinaḥ<BR>
<BR>
asyās tuṅgam iva stanadvayam idaṃ nimne9va nābhiḥ sthitā<BR>
dṛśyante viṣamonnatāś ca valayo bhittau samāyām api  /<BR>
aṅge ca pratibhāti mārdavam idaṃ snigdhasvabhāvaś ciraṃ<BR>
premṇā manmukhacandram īkṣita eva smere9va vaktī7ti ca  // VidSrk_17.29 *(493) //<BR>
<BR>
svacchandaṃ svagṛhāṅgaṇaṃ bhramati sā maddarśanāl līyate<BR>
dhanyān paśyati locanena sakalenā7rdhena māṃ vīkṣate  /<BR>
anyān mantrayate punar mayi gate maunaṃ samālambate<BR>
nīto dūram ahaṃ tayā dayitayā sāmānyalokād api  // VidSrk_17.30 *(494) //<BR>
<BR>
sa khalu sukṛtibhājām agraṇīḥ sa atidhanyo<BR>
vinihitakucakumbhā pṛṣṭhato yan mṛgākṣī  /<BR>
bahalataranakhāgrakṣodavinyastamārge <BR>
śirasi ṭasiti likṣāṃ hanti hūṃkāragarbham  // VidSrk_17.31 *(495) //<BR>
<BR>
alasayati gātram adhikaṃ bhramayati cetas tanoti saṃtāpam  /<BR>
mohaṃ ca muhuḥ kurute viṣamaviṣaṃ vīkṣitaṃ tasyāḥ  // VidSrk_17.32 *(496) //<BR>
<BR>
mattebhakumbhapariṇāhini kuṅkumārdre kāntāpayodharayuge ratikhedakhinnaḥ  /<BR>
vakṣo nidhāya bhujapañjaramadhyavartī dhanyaḥ kṣapāḥ kṣapayati kṣaṇalabdhanidraḥ  // VidSrk_17.33 *(497) //<BR>
<BR>
dhik tasya mūḍhamanasaḥ kukaveḥ kavitvaṃ yaḥ strīmukhaṃ ca śaśinaṃ ca samīkaroti  /<BR>
bhrūbhaṅgavibhramavilāsanirīkṣitāni kopaprasādahasitāni kutaḥ śaśāṅke  // VidSrk_17.34 *(498) //<BR>
<BR>
tāvaj jarāmaraṇabandhuviyogaśokasaṃvegabhinnamanasām apavargavāñchā  /<BR>
yāvan na vakragatir añjananīlarocir eṇīdṛśāṃ daśati locanadantaśūkaḥ  // VidSrk_17.35 *(499) //<BR>
<BR>
sā yair dṛṣṭā na vā dṛṣṭā muṣitāḥ samam eva te  /<BR>
hṛtaṃ hṛdayam ekeṣām anyeṣāṃ cakṣuṣaḥ phalam  // VidSrk_17.36 *(500) //<BR>
<BR>
sā bāle9ti mṛgekṣaṇe9ti vikasatpadmānane9ti kramapronmīlatkucakuḍmale9ti hṛdaya tvāṃ dhig vṛthā śrāmyasi  /<BR>
māye9yaṃ mṛgatṛṣṇikāsv api payaḥ pātuṃ samīhā tava<BR>
tyaktavye pathi mā kṛthāḥ punar api premapramādāspadam  // VidSrk_17.37 *(501) //<BR>
dharmakīrteḥ<BR>
<BR>
avacanaṃ vacanaṃ priyasaṃnidhāv anavalokanam eva vilokanam  /<BR>
avayavāvaraṇaṃ ca yad añcalavyatikareṇa tad aṅgasamarpaṇam  // VidSrk_17.38 *(502) //<BR>
<BR>
romāñcair iva kīlitā calati no dṛṣṭiḥ kapolasthale<BR>
svāntaṃ premapayodhipaṅkapatanān niśceṣṭam āste gatam  /<BR>
uddhārāya tayor gatā iva punas trāsān nivṛttā iva<BR>
śvāsā dīrgham aho gatāgatam amī kurvanta evā8sate  // VidSrk_17.39 *(503) //<BR>
<BR>
yadi sarojam idaṃ kva niśi prabhā yadi niśāpatir ahni kuto nu sa   /<BR>
racayato9bhayadharmi tavā8nanaṃ prakaṭitaṃ vidhinā bahu naipuṇam  // VidSrk_17.40 *(504) //<BR>
<BR>
abhimukhe mayi saṃvṛtam īkṣitaṃ hasitam anyanimittakathodayam  /<BR>
vinayavāritavṛttir atas tayā na vivṛto madano na ca saṃvṛtaḥ  // VidSrk_17.41 *(505) //<BR>
<BR>
ko 'sau kṛtī kathaya ko madanaikabandhur udgrīvam arcayasi kasya mṛgākṣi mārgam  /<BR>
nīlābjakarburitamadhyavinidrakundadāmābhirāmarucibhis taralaiḥ kaṭākṣaiḥ  // VidSrk_17.42 *(506) //<BR>
<BR>
guruṇā stanabhāreṇa mukhacandreṇa bhāsvatā  /<BR>
śanaiścarābhyāṃ pādābhyāṃ reje grahamayī9va sā  // VidSrk_17.43 *(507) //<BR>
sāvarṇeḥ<BR>
<BR>
alasavalitaiḥ premārdrārdrair nimeṣaparāṅmukhaiḥ<BR>
kṣaṇam abhimukhaṃ lajjālolair muhur mukulīkṛtaiḥ  /<BR>
hṛdayanihitaṃ bhāvākūtaṃ vamadbhir ive8kṣaṇaiḥ<BR>
kathaya sukṛtī ko 'sau mugdhe tvayā9dya vilokyate  // VidSrk_17.44 *(508) //<BR>
śrīharṣasya<BR>
<BR>
upari kabarībandhagranther atha grathitāṅgulī<BR>
nijabhujalate tiryak tanvyā vitatya vivṛttayā  /<BR>
vivṛtavilasadvāmāpāṅgastanārdhakapolayā<BR>
kuvalayadalasraksaṃdigdhaśriyaḥ prahitā dṛśaḥ  // VidSrk_17.45 *(509) //<BR>
<BR>
sākūtaṃ dayitena sā parijanābhyāśe samālokitā<BR>
svākūtapratipādanāya rabhasād āśvāsayantī priyam  /<BR>
vaidarbhākṣaragarbhiṇīṃ giram udīryā7nyāpadeśāc chiśuṃ<BR>
prītyā karṣati cumbati tvarayati śliṣyaty asūyaty api  // VidSrk_17.46 *(510) //<BR>
<BR>
vyāvṛttyā śithilīkaroti vasanaṃ jāgraty api vrīḍayā<BR>
svapnabhrāntipariplutena manasā gāḍhaṃ samāliṅgati  /<BR>
dattvā9ṅgaṃ svapiti priyasya rataye vyājena nidrāṃ gatā<BR>
tanvaṅgyā viphalaṃ viceṣṭitam aho bhāvānabhijñe jane  // VidSrk_17.47 *(511) //<BR>
<BR>
āyāte dayite marusthalabhuvām ullaṅghya durlaṅghyatāṃ<BR>
gehinyā paritoṣabāṣpataralām āsajya dṛṣṭiṃ mukhe  /<BR>
dattvā pīluśamīkarīrakavalān svenā7ñcalenā8darād<BR>
āmṛṣṭaṃ karabhaya keśarasaṭābhārāvalagnaṃ rajaḥ  // VidSrk_17.48 *(512) //<BR>
keśaṭasya<BR>
<BR>
darbhāṅkureṇa caraṇaḥ kṣata ity akāṇḍe tanvī sthitā katicid eva padāni gatvā  /<BR>
āsīd vivṛttavadanā ca vimocayantī śākhāsu valkalam asaktam api drumāṇām  // VidSrk_17.49 *(513) //<BR>
% QUOTE "Sākuntala 2.12<BR>
kālidāsasya<BR>
<BR>
dūrād eva kṛto 'ñjalir na sa punaḥ pānīyapānocito<BR>
rūpālokanavismitena calitaṃ mūrdhnā na śāntyā tṛṣaḥ  /<BR>
romāñco 'pi nirantaraṃ prakaṭitaḥ prītyā na śaityād apām<BR>
akṣuṇṇo vidhir adhvagena ghaṭito vīkṣya prapāpālikām  // VidSrk_17.50 *(514) //<BR>
bāṇasya<BR>
<BR>
calāpāṅgāṃ dṛṣṭiṃ spṛśasi bahuśo vepathumatīṃ<BR>
rahasyākhyāyī9va mṛśasi mṛdu karṇāntikagataḥ  /<BR>
karaṃ vyādhunvatyāḥ pibasi ratisarvasvam adharaṃ<BR>
vayaṃ tattvānveṣān madhukara hatās tvaṃ khalu kṛtī  // VidSrk_17.51 *(515) //<BR>
% QUOTE "Sākuntala 1.20<BR>
<BR>
snigdhaṃ vīkṣitam anyato 'pi nayane yat preṣayantyā tayā<BR>
yātaṃ yac ca nirambayor gurutayā mandaṃ viṣādād iva  /<BR>
mā gā ity uparuddhayā yad api tat sāsūyam uktā sakhī<BR>
sarvaṃ tat kila matparāyaṇam aho kāmaḥ svatāṃ paśyati  // VidSrk_17.52 *(516) //<BR>
% QUOTE "Sākuntala 2.2<BR>
kālidāsasyai7tau<BR>
<BR>
vaktraśrījitalajjitendumalinaṃ kṛtvā kare kandukaṃ<BR>
krīḍākautukamiśrabhāvam anayā tāmraṃ vahantyā0nanam  /<BR>
bhṛṅgāgragrahakṛṣṭaketakadalaspardhāvatīnāṃ dṛśāṃ<BR>
dīrghāpāṅgataraṅgaṇaikasuhṛdām eṣa asmi pātrīkṛtaḥ  // VidSrk_17.53 *(517) //<BR>
rājaśekharasya<BR>
<BR>
taraṅgaya dṛśo 'ṅgane patatu citram indīvaraṃ<BR>
sphuṭīkuru radacchadaṃ vrajatu vidrumaḥ śvetatām  /<BR>
magāg vapur apāvṛṇu spṛśatu kāñcanaṃ kālikām<BR>
udañcaya nijānanaṃ bhavatu ca dvicandraṃ nabhaḥ  // VidSrk_17.54 *(518) //<BR>
<BR>
eko jayati sadvṛttaḥ kiṃ punar dvau susaṃhatau  /<BR>
kiṃ citraṃ yadi tanvaṅgyāḥ stanābhyāṃ nirjitaṃ jagat  // VidSrk_17.55 *(519) //<BR>
<BR>
praṇālīdīrghasya pratikalam apāṅgasya suhṛdaḥ<BR>
kaṭākṣavyākṣepāḥ śiśuśapharaphālapratibhuvaḥ  /<BR>
snuvānāḥ sarvasvaṃ kusumadhanuṣo 'smān prati sakhe<BR>
navaṃ netrādvaitaṃ kuvalayadṛśaḥ saṃnidadhati  // VidSrk_17.56 *(520) //<BR>
<BR>
bhuvanabhuvi sṛjantas tārahārāvatārān<BR>
diśi diśi vikirantaḥ ketakānāṃ kuṭumbam  /<BR>
viyati viracayantaś candrikāṃ dugdhamugdhāṃ<BR>
pratinayananipātāḥ subhruvo vibhramanti  // VidSrk_17.57 *(521) //<BR>
rājaśekharasya<BR>
<BR>
yat paśyanti jhagity apāṅgasaraṇidroṇījuṣā cakṣuṣā<BR>
viṅkhanti kramadolitobhayabhujaṃ yan nāma vāmabhruvaḥ  /<BR>
bhāṣante ca yad uktibhiḥ stabakitaṃ vaidagdhyamudrātmabhis<BR>
tad devasya rasāyanaṃ rasanidher manye manojanmanaḥ  // VidSrk_17.58 *(522) //<BR>
<BR>
kramasaralitakaṇṭhaprakramollāsitorastaralitavalirekhāsūtrasarvasvam asyāḥ  /<BR>
sthitam aticiram uccair agrapādāṅgulībhiḥ karakalitasakhīkaṃ māṃ didṛkṣoḥ smarāmi  // VidSrk_17.59 *(523) //<BR>
<BR>
smaraśaradhisakāśaṃ karṇapāśaṃ kṛśāṅgī rayavigalitatāḍīpatratāḍaṅkam ekam  /<BR>
vahati hṛdayacauraṃ kuṅkumanyāsagauraṃ valayitam iva nālaṃ locanendīvarasya  // VidSrk_17.60 *(524) //<BR>
<BR>
colāñcalena calahāralatāprakāṇḍair veṇīguṇena ca balād valayīkṛtena  /<BR>
helāhitabhramarakabhramamaṇḍalībhiś chatratrayaṃ racayatī7va ciraṃ natabhrūḥ  // VidSrk_17.61 *(525) //<BR>
<BR>
amandamaṇinūpurakvaṇanacārucārīkramaṃ<BR>
jhaṇajjhaṇitamekhalāskhalitatārahāracchaṭam  /<BR>
idaṃ taralakaṅkaṇāvaliviśeṣavācālitaṃ<BR>
mano harati subhruvaḥ kim api kandukakrīḍitam  // VidSrk_17.62 *(526) //<BR>
<BR>
sā dugdhamugdhamadhuracchaviraṅgayaṣṭis te locane taruṇaketakapatradīrghe  /<BR>
kambor viḍambanakaraś ca sa eva kaṇṭhaḥ sai9ve7yam induvadanā madanāyudhāya  // VidSrk_17.63 *(527) //<BR>
<BR>
kva pātavyā jyotsnāmṛtabhavanagarbhā9pi tṛṣitair<BR>
mṛṇālītantubhyaḥ sicayaracanā kutra ghaṭate  /<BR>
kva vā pārīmeyo bata bakuladāmnāṃ parimalaḥ<BR>
kathaṃ svapnaḥ sākṣāt kuvalayadṛśaṃ kalpayatu tām  // VidSrk_17.64 *(528) //<BR>
rājaśekharasyā7mī<BR>
<BR>
rasavad amṛtaṃ kaḥ saṃdeho madhūny api nā7nyathā<BR>
madhuram api kiṃ cūtasyā7pi prasannarasaṃ phalam  /<BR>
sakṛd api punar madhyasthaḥ san rasāntaravij jano<BR>
vadatu yad ihā7nyat svādu syāt priyādaśanacchadāt  // VidSrk_17.65 *(529) //<BR>
<BR>
kuvalayavanaṃ pratyākhyātaṃ navaṃ madhu ninditaṃ<BR>
hasitam amṛtaṃ hanta svādoḥ paraṃ rasasampadaḥ  /<BR>
viṣam upahitaṃ cintāvyājān manasy api kāminām<BR>
alasamadhurair līlātantrais tayā9rdhavilokitaiḥ  // VidSrk_17.66 *(530) //<BR>
<BR>
cañcaccolāñcalāni pratisaraṇarayavyastaveṇīni bāhor<BR>
vikṣepād dakṣiṇasya pracalitavalayāsphālakolāhalāni  /<BR>
śvāsatruṭyadvacāṃsi drutam itarakarotkṣiptalolālakāni<BR>
srastasrañji pramodaṃ dadhati mṛgadṛśāṃ kandukakrīḍitāni  // VidSrk_17.67 *(531) //<BR>
praharaviratau madhye vāhnas tato 'pi pareṇa vā kim uta sakale yāte 'py ahni tvam adya sameṣv asi  /<BR>
iti dinaśataprāpyaṃ deśaṃ priyasya yiyāsato harati gamanaṃ bālālāpaiḥ sabāṣpajhalajjhalaiḥ  // VidSrk_17.68 *(532) //<BR>
jhalajjhalasya<BR>
<BR>
kalyāṇaṃ parikalpyatāṃ pikakule rohantu vāñcāptayo<BR>
haṃsānām udayo 'stu pūrṇaśaśinaḥ stād bhadram indīvare  /<BR>
ity udbāṣpavadhūgiraḥ pratipadaṃ sampūrayantyā9ntike<BR>
kāntaḥ prasthitikalpitopakaraṇaḥ sakhyā bhṛśaṃ vāritaḥ  // VidSrk_17.69 *(533) //<BR>
śṛṅgārasya<BR>
<BR>
sāmānyavāci padam apy abhidhīyamānaṃ māṃ prāpya jātam abhidheyaviśeṣaniṣṭham  /<BR>
strī kācid ity abhihite hi mano madīyaṃ tām eva vāmanayanāṃ viṣayīkaroti  // VidSrk_17.70 *(534) //<BR>
<BR>
% tato dūtīvacanavrajyā<BR>
lāvaṇyena pidhīyate 'ṅgatanimā saṃdhāryate jīvitaṃ<BR>
tvaddhyānaiḥ satataṃ kuraṅgakadṛśaḥ kiṃ tv etad āste navam  /<BR>
niḥśvāsaiḥ kucakumbhapīṭhaluṭhanapratyudgamān māṃsalaiḥ<BR>
śyāmībhūtakapolam indur adhunā yat tanmukhaṃ spardhate  // VidSrk_18.1 *(535) //<BR>
śṛṅgārasya<BR>
<BR>
sodvegā mṛgalāñchane mukham api svaṃ ne8kṣate darpaṇe<BR>
trastā kokilakūjitād api giraṃ no7nmudrayaty ātmanaḥ  /<BR>
citraṃ duḥsahadāhadāyini dhṛtadveṣā9pi puṣpāyudhe<BR>
bālā sā subhaga tvayi pratipadaṃ premādhikaṃ puṣyati  // VidSrk_18.2 *(536) //<BR>
śṛṅgārasyai7tau<BR>
<BR>
vilimpaty etasmin malayajarasādreṇa mahasā<BR>
diśāṃ cakraṃ candre sukṛtamaya tasyā mṛgadṛśaḥ  /<BR>
dṛśor bāṣpaḥ pāṇau vadanam asavaḥ kaṇṭhakuhare<BR>
hṛdi tvaṃ hrīḥ pṛṣṭhe vacasi ca guṇā eva bhavataḥ  // VidSrk_18.3 *(537) //<BR>
<BR>
ambhoruhaṃ vadanam ambakam indukāntaḥ pāthonidhiḥ kusumacāpabhṛto vikāraḥ  /<BR>
prādurbabhūva subhaga tvayi dūrasaṃsthe caṇḍālacandradhavalāsu niśāsu tasyāḥ  // VidSrk_18.4 *(538) //<BR>
<BR>
vaktrendor na haranti bāṣpapayasāṃ dhārā manojñāṃ śriyaṃ<BR>
niśvāsā na kadarthayanti madhurāṃ bimbādharasya dyutim  /<BR>
tasyās tvadvirahe vipakvalavalīlāvaṇyasaṃvādinī<BR>
chāyā kā9pi kapolayor anudinaṃ tanvyāḥ paraṃ śuṣyati  // VidSrk_18.5 *(539) //<BR>
dharmakīrteḥ<BR>
<BR>
tāpombhaḥprasṛtaṃpacaḥ pracayavān bāṣpaḥ praṇālocitaḥ<BR>
śvāsā nartitadīpavartilatikāḥ pāṇḍimni magnaṃ vapuḥ  /<BR>
kiṃ cā7nyat kathayāmi rātrim akhilāṃ tvadvartmavātāyane<BR>
hastacchatraniruddhacandraniruddhacandramahasas tasyāḥ sthitir vartate  // VidSrk_18.6 *(540) //<BR>
<BR>
candraṃ candanakardamena likhitaṃ sā mārṣṭi daṣṭādharā<BR>
vandyaṃ nindati yac ca manmatham asau bhaṅktvā9grahastāṅurīḥ  /<BR>
kāmaḥ puṣpaśaraḥ kile7ti sumanovargaṃ lunīte ca yat<BR>
tat kāmyā subhaga tvayā varatanur vātūlatāṃ lambhitā  // VidSrk_18.7 *(541) //<BR>
rājaśekharasya<BR>
<BR>
vapuḥ śāraṅgākṣyās tad aviralaromāñcanicayaṃ<BR>
tvayi svapnāvāpte snapayati paraḥ khedavisaraḥ  /<BR>
balākarṣatryuṭyadvalayajakaḍatkāraninadair<BR>
vinidrāyāḥ paścād anavaratabāṣpāmbunivahāḥ  // VidSrk_18.8 *(542) //<BR>
vasukalpasya<BR>
<BR>
no śakyā gadituṃ smarānaladaśā yā9syās tvayi prasthite<BR>
patraiḥ sāsrasakhījanoparacite talpe luṭhantyā muhuḥ  /<BR>
yal liptaṃ kucacandanena sutanor adyā7pi candracchalāc<BR>
chvāsoḍḍīnaviśuṣkapāṇḍubisinīpatraṃ divi bhrāmyati  // VidSrk_18.9 *(543) //<BR>
rudrasya<BR>
<BR>
prakaṭayati kṣaṇabhaṅgaṃ paśyati sarvaṃ jagad gataṃ śūnyam  /<BR>
ācarati smṛtibāhyaṃ jātā sā bauddhabuddhir iva  // VidSrk_18.10 *(544) //<BR>
<BR>
tvadarthinī candanabhasmadigdhalalāṭalekhāśrujalābhiṣiktā  /<BR>
mṛṇālacīraṃ dadhatī stanābhyāṃ smaropadiṣṭaṃ carati vrataṃ sā  // VidSrk_18.11 *(545) //<BR>
<BR>
ye nirdahanti daśanaśvasitāvalokaiḥ krūraṃ dvijihvakuṭilāḥ kva vilāsinas te  /<BR>
bhīṣmoṣmabhiḥ smaraṇamātraviṣais tave7yam avyāla mārayati kā9pi bhujaṅgabhaṅgiḥ  // VidSrk_18.12 *(546) //<BR>
<BR>
svedāpūraviluptakuṅkumarasāśleṣāvilapracchadāt<BR>
talpād vyaktamanobhavānalaśikhālīḍhād ivā8śaṅkitā  /<BR>
sā bālā balavan mṛgāṅkakiraṇair utpāditāntarjvarā<BR>
tvatsaṃkalpajaḍe tvadaṅkaśayane nidrāsukhaṃ vāñchati  // VidSrk_18.13 *(547) //<BR>
<BR>
dhūmene7va hate dṛśau visṛjato bāṣpaṃ pravāhakṣamaṃ<BR>
kvāthotpheṇam ivā8ttacandanarasaṃ svedaṃ vapur muñcati  /<BR>
antaḥprajvalitasya kāmaśikhino dāhārjitair bhasmabhiḥ<BR>
śvāsāvegavinirgatair iva tanoḥ pāṇḍutvam unmīlati  // VidSrk_18.14 *(548) //<BR>
manovinodasyai7tau<BR>
<BR>
atrai7ṣa svayam eva citraphalake kampaskhalallekhayā<BR>
saṃtāpārtivinodanāya katham apy ālikhya sakhyā bhavān  /<BR>
bāṣpavyākulam īkṣitaḥ sarabhasaṃ cūtāṅkurair arcito<BR>
mūrdhnā ca praṇataḥ sakhīṣu madanavyājena cā7pahnutaḥ  // VidSrk_18.15 *(549) //<BR>
ḍimbokasya<BR>
<BR>
sā sundarī tava viyogahutāśane 'sminn abhyukṣya bāṣpasalilair nijadehahavyam  /<BR>
janmāntare virahaduḥkhavināśakāmā puṃskokilābhihitimantrapadair juhoti  // VidSrk_18.16 *(550) //<BR>
prabhākarasya<BR>
<BR>
subhaga sukṛtaprāpyo yady apy asi tvam asāv api<BR>
priyasahacarī nā7dhanyānām upaiti vidheyatām  /<BR>
tad alam adhunā nirbandhena prasīda parasparaṃ<BR>
praṇayamadhuraḥ sadbhāvo vāṃ cirāya vivardhatām  // VidSrk_18.17 *(551) //<BR>
vākkūṭasya<BR>
<BR>
dolālolāḥ śvasanamarutaś cakṣuṣī nirjharābhe<BR>
tasyāḥ śuṣyattagarasumanaḥpāṇḍurā gaṇḍabhittiḥ  /<BR>
tadgātrāṇāṃ kim iva hi vayaṃ brūmahe durbalatvaṃ<BR>
yeṣām agre pratipad uditā candralekhā9py atanvī  // VidSrk_18.18 *(552) //<BR>
<BR>
tasyās tāpabhuvaṃ nṛśaṃsa kathayāmy eṇīdṛśas te kathaṃ<BR>
padminyāḥ sarasaṃ dalaṃ vinihitaṃ yasyāḥ śamāyo7rasi  /<BR>
ādau śuṣyati saṃkucaty anu tataś cūrṇatvam ādadyate<BR>
paścān murmuratāṃ dadhad dahati ca śvāsāvadhūtaṃ sakhīm  // VidSrk_18.19 *(553) //<BR>
utpalarajāsya<BR>
<BR>
viṣaṃ candrālokaḥ kumudavanavāto hutavahaḥ<BR>
kṣatakṣāro hāraḥ sa khalu puṭapāko malayajaḥ  /<BR>
aye kiṃcidvakre tvayi subhaga sarve katham amī<BR>
samaṃ jātās tasyām ahaha viparītaprakṛtayaḥ  // VidSrk_18.20 *(554) //<BR>
acalasiṃhasya<BR>
<BR>
tvāṃ cintāparikalpitaṃ subhaga sā sambhāvya romāñcitā<BR>
śūnyāliṅganasaṃvaladbhujayugenā8tmānam āliṅgati  /<BR>
kiṃ cā7nyad virahavyathāpraṇayinī samprāpya mūrchāṃ cirāt<BR>
pratyujjīvati karṇamūlapaṭhitais tvannāmamantrākṣaraiḥ  // VidSrk_18.21 *(555) //<BR>
<BR>
gāḍhāvadhaḥkṛtavalitritayau susaṅgau tuṅgau stanāv iti tayos talam ārtam āgāt  /<BR>
tasyāḥ sphuṭaṃ hṛdayam ity api na smareṣūṃs tau rakṣataḥ praviśato vimukho 'tha vā kva  // VidSrk_18.22 *(556) //<BR>
vallaṇasya<BR>
<BR>
mṛgaśiśudṛśas tasyās tāpaṃ kathaṃ kathayāmi te<BR>
dahanapatitā dṛṣṭā mūrtir mayā na hi vaidhavī  /<BR>
iti tu niyataṃ nārīrūpaḥ sa lokadṛśāṃ priyas<BR>
tava śaṭhatayā śilpotkarṣo vidher vighaṭiṣyate  // VidSrk_18.23 *(557) //<BR>
<BR>
punar uktāvadhi vāsaram etasyāḥ kitava paśya gaṇayantyāḥ  /<BR>
iyam iva karajaḥ kṣīṇas tvam iva kaṭhorāṇi parvāṇi  // VidSrk_18.24 *(558) //<BR>
dharaṇīdharasya<BR>
<BR>
\Colo iti dūtīvacanavrajyā<BR>
<BR>
% tataḥ sambhogavrajyā<BR>
<BR>
prauḍhapremarasān nitambaphalakād viśraṃsite 'py aṃśuke<BR>
kāñcīdāmamaṇiprabhābhir anu cā8rabdhe dukūlāntare  /<BR>
kāntenā8śu mudhā vilokitam atho tanvyā mudhā lajjitaṃ<BR>
bhūyo 'nena mudhā9vakṛṣṭam atha tat tanvyā mudhā saṃvṛtam  // VidSrk_19.1 *(559) //<BR>
<BR>
rūḍhe rativyatikare karaṇīyaśeṣamāyāsabhāji dayite muhur āturāyāḥ  /<BR>
pratyakṣaraṃ madanamantharam arthayantyāḥ kiṃ kiṃ na hanta hṛdayaṃgamam aṅganāyāḥ  // VidSrk_19.2 *(560) //<BR>
<BR>
ratāntaśrāntāyāḥ stanajaghanasaṃdānitadṛśi<BR>
smarāveśavyagre davayati dukūlaṃ praṇayini  /<BR>
kṣaṇaṃ śroṇau pāṇī kṣaṇam api kucāgre priyadṛśoḥ<BR>
kṣaṇaṃ vinyasyantyā jagad api na mūlyaṃ mṛgadṛśaḥ  // VidSrk_19.3 *(561) //<BR>
<BR>
tais tair vijṛmbhitaśatair madanopadeśair mugdhā vidhāya laḍitāni ca tāni tāni  /<BR>
aṅke nilīya kamituḥ śithilāṅgamudrā nidrāti nā7lpatapasaḥ phalasampad eṣā  // VidSrk_19.4 *(562) //<BR>
<BR>
yad vrīḍābharabhugnam āsyakamalaṃ yac cakṣur atyullasat<BR>
pakṣmaśreṇi yad aṅgam aṅgajamanorājyaśriyām āśrayaḥ  /<BR>
yad vardhiṣṇu manobhavapranayitā yan mandamanyugrahas<BR>
tenai7ve7ha mano haraty adharitaprauḍhā navoḍhā na kim  // VidSrk_19.5 *(563) //<BR>
<BR>
sa svargād aparo vidhiḥ sa ca sudhāsekaḥ kṣaṇaṃ netrayos<BR>
tat sāmrājyam agañjitaṃ tad aparaṃ premṇaḥ pratiṣṭhāspadam  /<BR>
yad bālā balavanmanobhavabhayabhraśyattapaṃ satrapā<BR>
tatkālocitanarmakarma dayitād abhyāsyam abhyasyati  // VidSrk_19.6 *(564) //<BR>
<BR>
samāliṅgaty aṅgair apasarati yat preyasi vapuḥ<BR>
pidhātuṃ yad dṛśyaṃ ghaṭayati ghanāliṅganam api  /<BR>
tapobhir bhūyobhiḥ kim u na kamanīyaṃ sukṛtinām<BR>
idaṃ ramyaṃ vāmyaṃ madanavivaśāyā mṛgadṛśaḥ  // VidSrk_19.7 *(565) //<BR>
<BR>
idam amṛtam ameyaṃ se9yam ānandasindhur madhumadhuram apī7daṃ kiṃcid antar dhunoti  /<BR>
yad ayam udayalīlālālasānāṃ vadhūnāṃ rativinimayabhājāṃ kelibhir yāti kālaḥ  // VidSrk_19.8 *(566) //<BR>
<BR>
ko 'sau sundari puṣpasāyakasakhaḥ saubhāgyavārāṃnidhaḥ<BR>
ko 'sāv indumukhi prasannahṛdayaḥ kaḥ kumbhikumbhastani  /<BR>
yasmin vismayanīyataptatapase svairaṃ samucchṛṅkhalā<BR>
viśrāmyanti tava smarajvaraharāḥ kandarpakeliśriyaḥ  // VidSrk_19.9 *(567) //<BR>
pradyumnasya<BR>
<BR>
ātte vāsasi roddhum akṣamatayā doḥkandalībhyāṃ stanau<BR>
tasyo7raḥsthalam uttarīyaviṣaye sadyo mayā sañjitam  /<BR>
śroṇīṃ tasya kare 'dhirohati punar vrīḍāmbudhau mām atho<BR>
mañjantīm udatārayan manasijo devaḥ sa mūrchāguruḥ  // VidSrk_19.10 *(568) //<BR>
vallaṇasya<BR>
<BR>
yad etad dhanyānām urasi yuvatīsaṅgasamaye<BR>
samārūḍhaṃ kiṃcit pulakam idam āhuḥ kila janāḥ  /<BR>
matis tv eṣā9smākaṃ kucayugataṭīcumbakaśilāniveśād ākṛṣṭaḥ smaraśaraśalākotkara iva  // VidSrk_19.11 *(569) //<BR>
saṃkarṣaṇasya<BR>
<BR>
aṅgākṛṣṭadukūlayā sarabhasaṃ gūḍhau bhujābhyāṃ stanāv<BR>
ākṛṣṭe jaghanāṃśuke kṛtam adhaḥsaṃsaktam ūrudvayam  /<BR>
nābhīmūlanibaddhacakṣuṣi mayi vrīḍānatāṅgyā tayā<BR>
dīpaḥ sphūtkṛtavātavepitaśikhaḥ karṇotpalenā8hataḥ  // VidSrk_19.12 *(570) //<BR>
<BR>
jihremi jāgarti gṛhopakaṇṭhe sakhījano vallabhakautukena  /<BR>
tadaṃśukākṣepam adhīrapāṇe vimuñca kāñcīmaṇayo raṇanti  // VidSrk_19.13 *(571) //<BR>
mahodadheḥ<BR>
<BR>
kānte talpam upāgate vigalitā nīvī svayaṃ bandhanād<BR>
vāsaś ca ślathamekhalāguṇadhṛtaṃ kiṃcin nitambe sthitam  /<BR>
etāvat sakhi vedmi kevalam ahaṃ tasyā7ṅgasaṅge punaḥ<BR>
ko 'sau kā9smi rataṃ tu kiṃ katham api svalpā9pi me na smṛtiḥ  // VidSrk_19.14 *(572) //<BR>
vikaṭanitambāyāḥ<BR>
<BR>
atiprauḍhā rātrir bahalaśikhadīpaḥ prabhavati<BR>
priyaḥ premārabdhasmaravidhirasajñaḥ param asau  /<BR>
sakhi svairaṃ svairaṃ suratam akarod vrīḍitavapur<BR>
yataḥ paryaṅgo 'yaṃ ripur iva kaḍatkāramukharaḥ  // VidSrk_19.15 *(573) //<BR>
<BR>
dhanyā9si yat kathayasi priyasaṃgamena narmasmitaṃ ca vacanaṃ ca rasaṃ ca tasya  /<BR>
nīvīṃ prati praṇihite tu kare priyeṇa sakhyaḥ śapāmi yadi kiṃcid api smarāmi  // VidSrk_19.16 *(574) //<BR>
vidyāyāḥ<BR>
<BR>
jayati samaratāntāndolanāpāṇḍagaṇḍasthalakṛtanijavāsakhedapūrānujanmā  /<BR>
ślathatanubhujabandhaprāpradīrghaprasāro mukhaparimalamugdhaḥ kāntayoḥ śvāsavātaḥ  // VidSrk_19.17 *(575) //<BR>
<BR>
manojanmaprauḍhavyatikaraśatāyāsavidhiṣu<BR>
priyaḥ prāyo mugdho jhagiti kṛtacetobhavavidhiḥ  /<BR>
sahūṃkārojjṛmbhā smaraparavaśā kāntavimukhaṃ<BR>
mukhaṃ mugdhāpāṅgaṃ kṣipati virasaṃ prauḍhayuvatī  // VidSrk_19.18 *(576) //<BR>
<BR>
navanavaraholīlābhyāsaprapañcitamanmathavyatikarakalākallolāntarnimagnamanaskayoḥ  /<BR>
api taruṇayoḥ kiṃ syāt tasyāṃ divi spṛhayālutā<BR>
mukulitadṛśor udbhidyante na ced virahatviṣaḥ  // VidSrk_19.19 *(577) //<BR>
<BR>
tasyā7pāṅgavilokitasya madhuraprollāsitārdhabhruvas<BR>
tasya smeraśuceḥ kramasya ca girāṃ mugdhākṣarāṇāṃ hriyā  /<BR>
bhāvānām api tādṛśāṃ mṛgadṛśo hāvānugānām aho<BR>
nā7dhanyaḥ kurute prarūḍhapulakair ātithyam aṅgair janaḥ  // VidSrk_19.20 *(578) //<BR>
<BR>
samākṛṣṭaṃ vāsaḥ katham api haṭhāt paśyati mayi<BR>
kramād ūrudvandvaṃ jaraṭhaśaragauraṃ mṛgadṛśaḥ  /<BR>
tayā dṛṣṭiṃ dattvā mahati maṇidīpe nipuṇayā<BR>
niruddhaṃ hastābhyāṃ jhagiti mama netrotpalayugam  // VidSrk_19.21 *(579) //<BR>
<BR>
analpaṃ saṃtāpaṃ śamayati manojanmajanitaṃ tathā śītaṃ sphītaṃ himavati niśīthe glapayati  /<BR>
tad evaṃ ko 'py ūṣmā ramaṇaparirambhotsavamilatpurandhrīnīrandhrastanakalaśajanmā vijayate  // VidSrk_19.22 *(580) //<BR>
<BR>
nā7dhanyān viparītamohanarasapreṅkhannitambasthalīloladbhūṣaṇakiṅkiṇīkalaravavyāmiśrakaṇṭhasvanam  /<BR>
saṃrambhaślathakeśabandhavigalanmuktākalāpadrutaśvāsacchedataraṅgitastanayugaṃ prīṇāti śṛṅgāriṇī  // VidSrk_19.23 *(581) //<BR>
sonnokasya<BR>
<BR>
śītkāravanti daramīlitalocanāni romāñcamuñcitanugharmakaṇāvalīni  /<BR>
eṇīdṛśāṃ makaraketuniketanāni vandāmahe suratavibhramaceṣṭitāni  // VidSrk_19.24 *(582) //<BR>
<BR>
muhur vrīḍāvatyāḥ pratihasitavatyāḥ pratimuhur<BR>
muhur viśrāntāyā muhur abhiniviṣṭavyavasiteḥ  /<BR>
śramāmbhobhis tamyattilakamalikāghūrṇadalakaṃ<BR>
mukhaṃ līlāvatyā harati viparītavyatikare  // VidSrk_19.25 *(583) //<BR>
surabheḥ<BR>
<BR>
āstāṃ dūreṇa viśleṣaḥ priyām āliṅgato mama  /<BR>
svedaḥ kiṃ na sarinnātho romāñcaḥ kiṃ na parvataḥ  // VidSrk_19.26 *(584) //<BR>
<BR>
cirārūḍhapremapraṇayaparihāsena hṛtayā tad ārabdhaṃ tanvyā na tu yad abalāyāḥ samucitam  /<BR>
anirvyūḍhe tasmin prakṛtisukumārāṅgalatayā punar lajjālolaṃ mayi vinihitaṃ locanayugam  // VidSrk_19.27 *(585) //<BR>
<BR>
nakhadaśananipātajarjarāṅgī ratikalahe paripīḍitā prahāraiḥ  /<BR>
sapadi maraṇam eva sā tu yāyād yadi na pibed adharāmṛtaṃ priyasya  // VidSrk_19.28 *(586) //<BR>
<BR>
mugdhe tavā7smi dayitā dayito bhava tvam ity uktayā na hi na hī7ti śiro 'vadhūya  /<BR>
svasmāt karān mama kare valayaṃ kṣipantyā vācaṃ vinā9bhyupagamaḥ kathito mṛgākṣyā  // VidSrk_19.29 *(587) //<BR>
<BR>
patatu tavo7rasi satataṃ dayitādhammillamallikāprakaraḥ  /<BR>
ratirasarabhasakacagrahalulitālakavallarīgalitaḥ  // VidSrk_19.30 *(588) //<BR>
bāṇasya<BR>
<BR>
āvṛṇvānā jhagiti jaghanaṃ maddukūlāñcalena<BR>
preṅkhakrīḍākulitakabarībandhanavyagrapāṇiḥ  /<BR>
ardhocchvāsasphuṭanakhapadālaṃkṛtābhyāṃ stanābhyāṃ<BR>
dṛṣṭā dhārṣṭyasmṛtinatamukhī mohanānte mayā sā  // VidSrk_19.31 *(589) //<BR>
abhinandasya<BR>
<BR>
harati rativimarde luptapātrāṅkuratvāt prakaṭanakhapadāṅkaḥ kiṃ ca romāñcamudraḥ  /<BR>
hariṇaśiśudṛśo 'syā mugdhamugdhaṃ hasantyāḥ pariṇataśarakāṇḍasnigdhapāṇḍuḥ kapolaḥ  // VidSrk_19.32 *(590) //<BR>
vīryamitrasya<BR>
<BR>
karakisalayaṃ dhūtvā dhūtvā vimārgati vāsasī<BR>
kṣipati sumanomālāśeṣaṃ pradīpaśikhāṃ prati  /<BR>
sthagayati karaiḥ patyur netre vihasya samākulā <BR>
surataviratau ramyā tanvī muhur muhur īkṣitum  // VidSrk_19.33 *(591) //<BR>
<BR>
viśrāntiṃ nūpure yāte śrūyate rasanādhvaniḥ  /<BR>
prāyaḥ kānte ratiśrānte kāminī puruṣāyate  // VidSrk_19.34 *(592) //<BR>
<BR>
bhāvodgāḍham upoḍhakampapulakair aṅgaiḥ samāliṅgitaṃ<BR>
rāgāc cumbitam abhyupetya vadanaṃ pītaṃ ca vaktrāmṛtam  /<BR>
jalpantyai9va muhur na ne7ti nibhṛtaṃ pradhvastacāritrayā<BR>
niḥśeṣeṇa samāpito ratavidhir vācā tu nā7ṅgīkṛtaḥ  // VidSrk_19.35 *(593) //<BR>
<BR>
yat pīnastanabhāralālasalasadvāsaḥsphuradgaṇḍayā<BR>
tanvaṅgyā rabhasārpitaṃ sarabhasaṃ vaktraṃ muhuḥ pīyate  /<BR>
tac chlāghyaṃ surataṃ ca tat tad amṛtaṃ tad vastu tad brahma tac<BR>
cetohāri tad eva tat kim api tat tattvāntaraṃ sarvathā  // VidSrk_19.36 *(594) //<BR>
<BR>
na bata vidhṛtaḥ kāñcīsthāne karaḥ ślathavāsasi<BR>
prahitam asakṛd dīpe cakṣur ghanasthiratejasi  /<BR>
kucakalaśayor ūḍhaḥ kampas tayā mama saṃnidhau<BR>
manasijarujo bhāvair uktā vacobhir apahnutāḥ  // VidSrk_19.37 *(595) //<BR>
abhinandasya<BR>
<BR>
harṣāśrudūṣitavilocanayā mayā9dya kiṃ tasya tat sakhi nirūpitam aṅgam aṅgam  /<BR>
romāñcakañcukatiraskṛtadehayā vā jñātāni tāni parirambhasukhāni kiṃ vā  // VidSrk_19.38 *(596) //<BR>
acalasya<BR>
<BR>
sa kasmān me preyān sakhi katham ahaṃ tasya dayitā<BR>
yato māṃ spṛṣṭvai9va snapayati karaṃ svedapayasā  /<BR>
vilokyā8śleṣād apy avahita ivā7mīlya nayane<BR>
vyudañcadromāñcasthagitavapur āliṅgati samām  // VidSrk_19.39 *(597) //<BR>
<BR>
kim api kim api mandaṃ mandam āsattiyogād avicalitakapolaṃ jalpatoś ca krameṇa  /<BR>
aśithilaparirambhavyāpṛtaikaikadoṣṇor aviditagatayāmā rātrir eva vyaraṃsīt  // VidSrk_19.40 *(598) //<BR>
% QUOTE Uttararāmacarita 1.27<BR>
bhavabhūteḥ<BR>
<BR>
dākṣiṇyād abhimānato rasavaśād viśrāmahetor mama<BR>
prāgalbhyād yad anuṣṭhitaṃ mṛgadṛśā śakyaṃ na tad yoṣitām  /<BR>
nirvyūḍhaṃ na yadā tayā tad akhilaṃ khinnais tarattārakaiḥ<BR>
savrīḍaiś ca vilokitair mayi punar nyastaḥ samasto vyayaḥ  // VidSrk_19.41 *(599) //<BR>
<BR>
valitamanasor apy anyonyaṃ samāvṛtabhāvayoḥ punar upacitaprāyapremṇoḥ punas trapamāṇayoḥ  /<BR>
iha hi nibiḍavrīḍānaṅgajvarāturacetasor navataruṇayoḥ ko jānīte kim adya phaliṣyati  // VidSrk_19.42 *(600) //<BR>
lakṣmīdharasya<BR>
<BR>
draṣṭuṃ ketakapatragarbhasubhagām ūruprabhām utsukas<BR>
tatsaṃvāhanalīlayā ca śanakair ākṣiptacaṇḍātakaḥ  /<BR>
lajjāmugdhavilocanasmitasudhānirdhautabimbādharaṃ<BR>
kamapraślathabāhubandhanam asav āliṅgito bālayā  // VidSrk_19.43 *(601) //<BR>
<BR>
nidrārtaṃ kila locanaṃ mṛgadṛśā viśleṣayantyā kathāṃ<BR>
dīrghāpāṅgasarittaraṅgataralaṃ śayyām anupreṣitam  /<BR>
ujjṛmbhaḥ kila vallabho 'pi virate vastuny api prastute<BR>
ghūrṇantī kila sā9pi hūṃkṛtavatī śūnyaṃ sakhī dakṣiṇā  // VidSrk_19.44 *(602) //<BR>
<BR>
dṛṣṭvai9kāsanasaṃsthite priyatame paścād upetyā8darād<BR>
ekasyā nayane nimīlya vihitakrīḍānubandhacchalaḥ  /<BR>
tiryagvartitakandharāṃ sapulakasvedodgamotkampinīm<BR>
antarhāsacalatkapolaphalakāṃ dhūrto 'parāṃ cumbati  // VidSrk_19.45 *(603) //<BR>
<BR>
kucopāntaṃ kānte likhati nakharāgrair akalitaṃ tataḥ kiṃcit paścād valati ca mukhendau mṛgadṛśaḥ  /<BR>
bahir vyājāmarṣaprasaraparuṣāntargatarasā nirīkṣyā re māyī kim idam iti pūrvā vijayate  // VidSrk_19.46 *(604) //<BR>
jīvacandrasya<BR>
<BR>
āśleṣe prathamaṃ kramād apahṛte hṛdye 'dharasyā7rpaṇe<BR>
kelidyūtavidhau paṇaṃ priyatame kāntāṃ punaḥ pṛcchati  /<BR>
antargūḍhavigāḍhasambhramarasasphārībhavadgaṇḍayā<BR>
tūṣṇīṃ śārivisāraṇāya nihitaḥ svedāmbugarbhaḥ karaḥ  // VidSrk_19.47 *(605) //<BR>
rājaśekharasya<BR>
<BR>
āśleṣacumbanaratotsavakautukāni krīḍā durodarapaṇaḥ pratibhūr anaṅgaḥ  /<BR>
bhogaḥ sa yady api jaye ca parājaye ca yūnor manas tad api vāñchati jetum eva  // VidSrk_19.48 *(606) //<BR>
murāreḥ<BR>
<BR>
kalahakalayā yat saṃvṛtyai trapāvanatānanā pihitapulakodbhedaṃ subhrūś cakarṣa na kañcukam  /<BR>
dayitam abhitas tām utkaṇṭhāṃ vivavrur anantaraṃ jhaṭiti jhaṭiti truṭyanto 'ntaḥ stanāṃśukasandhayaḥ  // VidSrk_19.49 *(607) //<BR>
<BR>
ratipatidhanur jyāṭaṅkāro madadvipaḍiṇḍimaḥ<BR>
sapulakajalapremaprāvṛṭpayodharagarjitam  /<BR>
nidhuvanayudhastūryātodyaṃ jahāra natabhruvāṃ<BR>
jaghanasarasīhaṃsasvānaḥ śrutiṃ rasanāravaḥ  // VidSrk_19.50 *(608) //<BR>
<BR>
yugalam agalat tarṣotkarṣe tarūtpalagaurayoḥ<BR>
paṭuvighaṭanād ūrvoḥ pūrvaṃ priye paripaśyati  /<BR>
śrutikuvalayaṃ dīpocchittyai nirāsa yad aṅganā<BR>
jvalati rasanārocir dīpe tad āpa nirarthatām  // VidSrk_19.51 *(609) //<BR>
% QUOTE Kapphiṇābhyudaya 14.24<BR>
<BR>
daśanadaśanair oṣṭho mamlau na pallavakomalo<BR>
vyasahata nakhacchedānaṅgaṃ śirīṣamṛducchavi  /<BR>
na bhujalatikāgāḍhāśleṣaiḥ śramaṃ lalitā yayur<BR>
yuvatiṣu kim apy avyākhyeyaṃ smarasya vijṛmbhitam  // VidSrk_19.52 *(610) //<BR>
% QUOTE Kapphiṇābhyudaya 14.28<BR>
<BR>
kim upagamitā bhartrā taptadvilohavedakatām<BR>
uta ramayituḥ syūtāṅge 'ṅge śitaiḥ smarasāyakaiḥ  /<BR>
vilayanam atha prāptā rāgānaloṣmabhir ity aho<BR>
na patibhujayor niṣyandā9ntaḥ priyā niravīyata  // VidSrk_19.53 *(611) //<BR>
% QUOTE Kapphiṇābhyudaya 14.29<BR>
kāśmīrabhaṭṭaśrīśivasvāminaś cai7te<BR>
<BR>
\Colo iti sambhogavrajyā<BR>
<BR>
tataḥ samāptanidhuvanacihnavrajyā<BR>
<BR>
rājanti kāntanakharakṣatayo mṛgākṣyā lākṣārasadravamucaḥ kucayor upānte  /<BR>
antaḥpravṛddhamakaradhvajapāvakasya śaṅke vibhidya hṛdayaṃ niraguḥ sphuliṅgāḥ  // VidSrk_20.1 *(612) //<BR>
rājaśekharasya<BR>
<BR>
jayanti kāntāstanamaṇḍaleṣu viṭārpitāny ārdranakhakṣatāni  /<BR>
lāvaṇyasaṃbhāranidhānakumbhe mudrākṣarāṇī7va manobhavasya  // VidSrk_20.2 *(613) //<BR>
<BR>
kvacit tāmbūlāṅkaḥ kvacid agarupaṅkāṅkamalinaḥ<BR>
kvacic cūrṇodgāraiḥ kvacid api ca sālaktakapadaḥ  /<BR>
valībhaṅgābhogeṣv alakapatitākīrṇakusumaḥ<BR>
striyāḥ sarvāvasthaṃ kathayati rataṃ pracchadapaṭaḥ  // VidSrk_20.3 *(614) //<BR>
<BR>
pītatuṅgakaṭhinastanāntare kāntadattam abalā nakhakṣatam  /<BR>
āvṛṇoti vivṛṇoti ce8kṣate labdharatnam iva duḥkhito janaḥ  // VidSrk_20.4 *(615) //<BR>
<BR>
uṣasi gurusamakṣaṃ lajjamānā mṛgākṣī ratirutam anukartuṃ rājakīre pravṛtte  /<BR>
tirayati śiśulīlānartanacchadmatālapracalavalayamālāsphālakolāhalena  // VidSrk_20.5 *(616) //<BR>
<BR>
pradoṣe dampatyor nijaruci vibhinne praṇayinor vibhinne sampanne ghanatimirasaṃketagahane  /<BR>
ratautsukyāt tāmyattaralamanasoḥ paryavasite kṛtārthatve 'nyonyaṃ tadanu viditau kiṃ na kurutām  // VidSrk_20.6 *(617) //<BR>
<BR>
paśyasi nakhasambhūtāṃ rekhāṃ varatanu payodharopānte  /<BR>
kiṃ vāsasā stanāntaṃ ruṇatsi himarucikṛte vacmi  // VidSrk_20.7 *(618) //<BR>
<BR>
yad rātrau rahasi vyapetavinayaṃ dṛṣṭaṃ rasāt kāminor<BR>
anyonyaṃ śayanīyam īhitarasavyāptipravṛttaspṛham  /<BR>
tat sānandamiladdṛśoḥ katham api smṛtvā gurūṇāṃ puro<BR>
hāsodbhedanirodhamantharamilattāraṃ kathaṃcit sthitam  // VidSrk_20.8 *(619) //<BR>
<BR>
kiṃ bhūṣaṇena racitena hiraṇmayena kiṃ rocanādiracitena viśeṣakeṇa  /<BR>
ārdrāṇi kuṅkumarucīni vilāsinīnām aṅgeṣu kiṃ nakhapadāni na maṇḍalāni  // VidSrk_20.9 *(620) //<BR>
<BR>
dampatyor niśi jalpitaṃ gṛhaśukenā8karṇitaṃ yad vacaḥ<BR>
prātas tad gurusannidhau nigadatas tasyai7va tāraṃ vadhūḥ  /<BR>
hārākarṣitapadmarāgaśakalaṃ vinyasya cañcoḥ puro<BR>
vrīḍārtā prakaroti dāḍimaphalavyājena vāgbandhanam  // VidSrk_20.10 *(621) //<BR>
<BR>
prayacchā8hāraṃ me yadi tava rahovṛttam akhilaṃ<BR>
mayā vācyaṃ no7ccair iti gṛhaśuke jalpati śanaiḥ  /<BR>
vadhūvaktraṃ vrīḍābharanamitam antarvihasitaṃ<BR>
haraty ardhonmīlannalinamalināvarjitam iva  // VidSrk_20.11 *(622) //<BR>
<BR>
nakhakṣataṃ yan navacandrasannibhaṃ sthitaṃ kṛśāṅgi stanamaṇḍale tava  /<BR>
idaṃ tarītuṃ trivalītaraṅgiṇīṃ virājate pañcaśarasya naur iva  // VidSrk_20.12 *(623) //<BR>
<BR>
haṃho kānta rahogatena bhavatā yat pūrvam āveditaṃ<BR>
nirbhinnā tanur āvayor iti mayā taj jātam adya sphuṭam  /<BR>
kāminyā smaravedanākuladṛśā yaḥ kelikāle kṛtaḥ<BR>
so 'tyarthaṃ katham anyathā dahati mām eva tvadoṣṭhavraṇaḥ  // VidSrk_20.13 *(624) //<BR>
<BR>
abhimukhapatayālubhir lalāṭaśramasalilair avidhautapatralekhaḥ  /<BR>
kathayati puruṣāyitaṃ vadhūnāṃ mṛditahimadyutidurmanāḥ  // VidSrk_20.14 *(625) //<BR>
murāreḥ<BR>
<BR>
nakhapadavalinābhīsaṃdhibhāgeṣu lakṣyaḥ<BR>
kṣatiṣu ca daśanānām aṅganāyāḥ saśeṣaḥ  /<BR>
api rahasi kṛtānāṃ vāgvihīno 'pi jātaḥ<BR>
suratavilasitānāṃ varṇako varṇako 'sau  // VidSrk_20.15 *(626) //<BR>
<BR>
navanakhapadam aṅgaṃ gopayasy aṃśukena sthagayasi punar oṣṭhaṃ pāṇinā dandadaṣṭam  /<BR>
pratidiśam aparastrīsaṃgaśaṃsī visarpan navaparimalagandhaḥ kena śakyo varītum  // VidSrk_20.16 *(627) //<BR>
māghasyai7tau<BR>
<BR>
kāśmīrapaṅkakhacitastanapṛṣṭhatāmrapaṭṭāvakīrṇadayitārdranakhākṣarālī  /<BR>
eṇīdṛśaḥ kusumacāpanarendradattatāruṇyaśāsanam iva prakaṭīkaroti  // VidSrk_20.17 *(628) //<BR>
dakṣasya<BR>
<BR>
adharaḥ padmarāgo 'yam anarghaḥ savraṇo 'pi te  /<BR>
mugdhe hastaḥ kimartho 'yam apārtha iha dīyate  // VidSrk_20.18 *(629) //<BR>
<BR>
daramlānaṃ vāso lulitakusumālaṃkṛti śiraḥ<BR>
ślathālokaṃ cakṣuḥ sarasanakhalekhāṅkitam uraḥ  /<BR>
lasatkāñcīgranthisphuradaruṇaratnāṃśu jaghanaṃ<BR>
priyāṅgopnmṛṣṭāṅgyā viṣam idam iyad bhāvakanṛṇām  // VidSrk_20.19 *(630) //<BR>
vallaṇasya<BR>
<BR>
pratyūṣe gurusaṃnidhau gṛhaśuke tat tad rahojalpitaṃ<BR>
prastotuṃ parihāsakāriṇi padair ardhoditair udyate  /<BR>
krīḍāśārikayā nilīya nibhṛtaṃ trātuṃ trapārtāṃ vadhūṃ<BR>
prārabdhaḥ sahasai9va sambhramakaro mārjāragarjāravaḥ  // VidSrk_20.20 *(631) //<BR>
<BR>
talpe campakakalpite sakhi gṛhodyāne 'dya suptā9si kiṃ<BR>
tatkiñjalkacayaṃ na paśyasi kucopānte vimardāruṇam  /<BR>
āḥ kiṃ chadmavidagdhamānini mayi brūṣe purobhāgini<BR>
krūrair ullikhitā9smi tatra kusumāny uccinvatī kaṇṭakaiḥ  // VidSrk_20.21 *(632) //<BR>
sonnokasya<BR>
<BR>
itaḥ paurastyāyāṃ kakubhi vivṛṇoti kramadalattamisrāmarmāṇaṃ kiraṇakaṇikām ambaramaṇiḥ  /<BR>
ito niṣkrāmantī navaratiguroḥ proñchati vadhūḥ svakastūrīpatrāṅkuramakarikāmudritam uraḥ  // VidSrk_20.22 *(633) //<BR>
<BR>
prabhāte pṛcchantīr anurahasivṛttaṃ sahacarīr navoḍhā na vrīḍāmukulitamukhī9yaṃ sukhayati  /<BR>
likhantīnāṃ patrāṅkuram aniśam asyās tu kucayoś camatkāro gūḍhaṃ karajapadam āsāṃ kathayati  // VidSrk_20.23 *(634) //<BR>
murārer etau<BR>
<BR>
\Colo iti samāptanidhuvanacihnavrajyā<BR>
<BR>
% māninīvrajyā|<BR>
<BR>
mānonnate9ty asahane9ty atipaṇḍite9ti<BR>
mayy eva dhikkṛtir anekamukhī sakhīnām  /<BR>
ākāramātramasṛṇena viceṣṭitena<BR>
dhūrtasya tasya hi guṇān upavarṇayanti  // VidSrk_21.1 *(635) //<BR>
lakṣmīdharasya<BR>
<BR>
valatu taralā dṛṣṭā dṛṣṭiḥ khalā sakhi mekhalā<BR>
skhalatu kucayor utkampān me vidīryatu kañcukam  /<BR>
tad api na mayā sambhāṣyo 'sau punar dayitaḥ śaṭhaḥ<BR>
sphurati hṛdayaṃ maunenā7ntar na me yadi tatkṣaṇāt  // VidSrk_21.2 *(636) //<BR>
amarukasya<BR>
% NB \edKG\ take dṛṣṭādṛṣṭis as a compound `quick glance, half-glance'.<BR>
<BR>
tad evā8jihmākṣaṃ mukham aviśadās tā gira imāḥ<BR>
sa evā7ṅgākṣepo mayi sarasam āśliṣyati tanum  /<BR>
yad uktaṃ pratyuktaṃ tad apaṭu śiraḥkampanaparaṃ<BR>
priyā mānenā7ho punar api kṛtā me navavadhūḥ  // VidSrk_21.3 *(637) //<BR>
śambūkasya<BR>
<BR>
yadi vinihitā śūnyā dṛṣṭiḥ kim u sthirakautukā<BR>
yadi viracito maune yatnaḥ kim u sphurito 'dharaḥ  /<BR>
yadi niyamitaṃ dhyāne cetaḥ kathaṃ pulakodgamaḥ<BR>
kṛtam abhinayair dṛṣṭo mānaḥ prasīda vimucyatām  // VidSrk_21.4 *(638) //<BR>
amarukasya<BR>
\var{cetaḥ\lem<BR>
    \emend\ \Ingalls, cakṣuḥ \edKG}<BR>
<BR>
ekatrā8sanasaṃsthitiḥ parihṛtā pratyudgamād dūratas<BR>
tāmbūlāracanacchalena rabhasāśleṣakramo vighnitaḥ  /<BR>
saṃlāpo 'pi na miśritaḥ parijanaṃ vyāpārayantyā9ntike<BR>
bhartuḥ pratyupacārataś caturayā kopaḥ kṛtārthīkṛtaḥ  // VidSrk_21.5 *(639) //<BR>
śrīharṣasya||<BR>
<BR>
yadvaktrābhimukhaṃ mukhaṃ vinihitaṃ dṛṣṭir dhṛtā cā7nyatas<BR>
tasyā8lāpakutūhalākulatare śrotre niruddhe mayā  /<BR>
hastābhyāṃ ca tiraskṛtaḥ sapulakaḥ svedodgamo gaṇḍayoḥ<BR>
sakhyaḥ kiṃ karavāṇi yānti śatadhā yatkañucke sandhayaḥ  // VidSrk_21.6 *(640) //<BR>
<BR>
dūrād utsukam āgate vicalitaṃ sambhāṣiṇi sphāritaṃ<BR>
saṃśliṣyaty aruṇaṃ gṛhītavasane kopāñcitabhrūlatam  /<BR>
māninyāś caraṇānativyatikare bāṣpāmbupūrṇaṃ kṣaṇāc<BR>
cakṣur jātam aho prapañcacaturaṃ jātāgasi preyasi  // VidSrk_21.7 *(641) //<BR>
ratipālasya||<BR>
<BR>
vacovṛttir mā bhūd valatu ca navā vaktram abhito<BR>
na nāma syād bāṣpāgamaviṣadaṃ locanayugam  /<BR>
samāśvāsas tena praṇataśirasaḥ patyur abhavat<BR>
priyā prauḍhakrodhā9py apahṛtavatī yan na caraṇau  // VidSrk_21.8 *(642) //<BR>
bopālitasya||<BR>
<BR>
kiṃ pādānte patasi virama svāmino hi svatantrāḥ<BR>
kaṃcit kālaṃ kvacid api ratis tena kas te 'parādhaḥ  /<BR>
āgaskāriṇy aham iha yayā jīvitaṃ tvadviyoge<BR>
bhartṛprāṇāḥ striya iti nanu tvaṃ mayai9vā7nuneyaḥ  // VidSrk_21.9 *(643) //<BR>
vākkūṭasya||<BR>
<BR>
yad gamyaṃ gurugauravasya suhṛdo yasmiṃl labhante 'ntaraṃ<BR>
yaddākṣiṇyarasād bhiyā ca sahasā narmopacārāṇy api  /<BR>
yallajjā niruṇaddhi yatra śapathair utpādyate pratyayas<BR>
tat kiṃ prema sa ucyate paricayas tatrā7pi kopena kim  // VidSrk_21.10 *(644) //<BR>
<BR>
bhrūbhaṅgo gaṇitaś ciraṃ nayanayor abhyastam āmīlanaṃ<BR>
roddhuṃ śikṣitam ādareṇa hasitaṃ maune 'bhiyogaḥ kṛtaḥ  /<BR>
dhairyaṃ kartum api sthirīkṛtam idaṃ cetaḥ kathaṃcin mayā<BR>
baddho mānaparigrahe parikaraḥ siddhis tu daive sthitā  // VidSrk_21.11 *(645) //<BR>
dharmakīrteḥ||<BR>
\var{@parigrahe parikaraḥ\lem<BR>
    \emend (with Ingalls, Vemabhūpāla, and other citations of the verse),<BR>
    @parigrahaḥ parikare \edKG}<BR>
<BR>
tathā9bhūd asmākaṃ prathamam avibhinnā tanur iyaṃ<BR>
tato 'nu tvaṃ preyān aham api hatāśā priyatamā  /<BR>
idānīṃ nāthas tvaṃ vayam api kalatraṃ kim aparaṃ<BR>
mayā0ptaṃ prāṇānāṃ kuliśakaṭhinānāṃ phalam idam  // VidSrk_21.12 *(646) //<BR>
bhāvakadevyāḥ||<BR>
<BR>
yadā tvaṃ candro 'bhūr avikalakalāpeśalavapus<BR>
tadā9haṃ jātā0rdrā śaśadharamaṇīnāṃ pratikṛtiḥ  /<BR>
idānīm arkas tvaṃ khararucisamutsāritarasaḥ<BR>
kirantī kopāgnīn aham api ravigrāvaghaṭitā  // VidSrk_21.13 *(647) //<BR>
<BR>
kopo yatra bhrukuṭiracanā nigraho yatra maunaṃ<BR>
yatrā7nyonyasmitam anunayo dṛṣṭipātaḥ prasādaḥ  /<BR>
tasya premṇas tad idam adhunā vaiśasaṃ paśya jātaṃ<BR>
tvaṃ pādānte luṭhasi na hi me manyumokṣaḥ khalāyāḥ  // VidSrk_21.14 *(648) //<BR>
pradyumnasya||<BR>
<BR>
śaṭhā7nyasyāḥ kāñcīmaṇiraṇitam ākarṇya sahasā<BR>
samāśliṣyann eva praśithilabhujagranthir abhavaḥ  /<BR>
tad etat kvā8cakṣe ghṛtamadhumaya tvanmṛduvacoviṣeṇā8ghūrṇantī kim api na sakhī9yaṃ gaṇayati  // VidSrk_21.15 *(649) //<BR>
hiṅgokasya||<BR>
<BR>
mugdhā9si nā7yam aparādhyati mai9vam āli ke9yaṃ ruṣā paruṣitā likhitā9py anena  /<BR>
keliskhaladvasanam utpulakāṅgabhaṅgam uttuṅgapīnakucam ālikhitā tvam eva  // VidSrk_21.16 *(650) //<BR>
vīryamitrasya||<BR>
<BR>
pāṇau śoṇatale tanūdari darakṣāmaṃ kapolasthalaṃ<BR>
vinyasyā7ñjanadigdhalocanajalaiḥ kiṃ glānim ānīyate  /<BR>
mugdhe cumbatu nāma cañcalatayā bhṛṅgaḥ kvacit kandalīm<BR>
unmīlannavamālatīparimalaḥ kiṃ tena vismaryate  // VidSrk_21.17 *(651) //<BR>
<BR>
kopaḥ sakhi priyatame nanu vañcanai9va tan muñca mānini ruṣaṃ kriyatāṃ prasādaḥ  /<BR>
prāṇeśvaraś caraṇayoḥ patitas tavā7yaṃ sambhāṣyatāṃ vikasatā nayanotpalena  // VidSrk_21.18 *(652) //<BR>
<BR>
bāle nātha vimuñca mānini ruṣaṃ roṣān mayā kiṃ kṛtaṃ<BR>
khedo 'smāsu na me 'parādhyati bhavān sarve 'parādhā mayi  /<BR>
tat kiṃ rodiṣi gadgadena vacasā kasyā7grato rudyate<BR>
nanv etan mama kā tavā7smi dayitā nā7smī7ty ato rudyate  // VidSrk_21.19 *(653) //<BR>
kumārabhaṭṭasya||<BR>
<BR>
gataprāyā rātriḥ kṛśatanu śaśī śīryata iva<BR>
pradīpo 'yaṃ nidrāvaśam upagato ghūrṇata iva  /<BR>
praṇāmānto mānas tyajasi na tathā9pi krudham aho<BR>
kucapratyāsattyā hṛdayam api te caṇḍi kaṭhinam  // VidSrk_21.20 *(654) //<BR>
mahodadheḥ||<BR>
<BR>
gato dūraṃ candro jaṭharalavalīpāṇḍuravapur<BR>
diśaḥ kiṃcit kiṃcit taraṇikiraṇair lohitarucaḥ  /<BR>
idaṃ nidrācchede rasati sarasaṃ sārasakulaṃ<BR>
cakorākṣi kṣipraṃ jahihi jahihi premalaḍitam  // VidSrk_21.21 *(655) //<BR>
<BR>
mayā tāvad gotraskhalitahatakopāntaritayā<BR>
na ruddho nirgacchann ayam ativilakṣaḥ priyatamaḥ  /<BR>
ayaṃ tv ākūtajñaḥ pariṇatiparāmarśakuśalaḥ<BR>
sakhīloko 'py āsīl likhita iva citreṇa kim idam  // VidSrk_21.22 *(656) //<BR>
himbokasya||<BR>
<BR>
bhavatu viditaṃ kṛtyālāpair alaṃ priya gamyatāṃ<BR>
tanur api na te doṣo 'smākaṃ vidhis tu parāṅmukhaḥ  /<BR>
tava yadi tathā0rūḍhaṃ prema prapannam imāṃ daśāṃ<BR>
prakṛticapale kā naḥ pīḍā gate hatajīvite  // VidSrk_21.23 *(657) //<BR>
dharmakīrteḥ||<BR>
<BR>
asadvṛtto nā7yaṃ na ca sakhi guṇair eṣa rahitaḥ<BR>
priyo muktāhāras tava caraṇamūle nipatitaḥ  /<BR>
gṛhāṇai7naṃ mugdhe vrajatu tava kaṇṭhapraṇayitām<BR>
upāyo nā7sty anyo hṛdayaparitāpopaśamane  // VidSrk_21.24 *(658) //<BR>
bhaṭṭahareḥ||<BR>
<BR>
anālocya premṇaḥ pariṇatim anādṛtya suhṛdaṃ<BR>
tvayā9kāṇḍe mānaḥ kim iti śarale preyasi kṛtaḥ  /<BR>
samākṛṣṭā hy ete virahadahanodbhāsuraśikhāḥ<BR>
svahastenā7ṅgārās tad alam adhunā9raṇyaruditaiḥ  // VidSrk_21.25 *(659) //<BR>
vikaṭanitambāyāḥ||<BR>
<BR>
mā rodīḥ sakhi naśyadandhatamasaṃ paśyā7mbaraṃ jyotsnatā<BR>
śītāṃśuḥ sudhayā vilimpati sakhā rājño manojanmanaḥ  /<BR>
kaḥ kopāvasaraḥ prasīda rahasi svedāmbhasāṃ bindavo<BR>
lumpantu stanapatrabhaṅgamakarīḥ saudhāguruśyāmalāḥ  // VidSrk_21.26 *(660) //<BR>
<BR>
mā rodīḥ karapallavapraṇayinīṃ kṛtvā kapolasthalīṃ<BR>
mā bhāṅkṣīḥ parikheda sākṣibhir iva śvāsaur mukhendoḥ śriyam  /<BR>
mugdhe dagdhagiraḥ skhalanti śataśaḥ kiṃ kupyasi preyasi<BR>
prāṇās tanvi mamā7si no7citam idaṃ tad vyartham uttāmyasi  // VidSrk_21.27 *(661) //<BR>
<BR>
yad etan netrāmbhaḥ patad api samāsādya taruṇīkapolavyāsaṅgaṃ kucakalaśam asyāḥ kalayati  /<BR>
tataḥ śroṇībimbaṃ vyavasitavilāsaṃ tad ucitaṃ<BR>
svabhāvasvacchānāṃ vipad api sukhaṃ nā7ntarayati  // VidSrk_21.28 *(662) //<BR>
<BR>
pakṣmāntaraskhalitāḥ kapolaphalake lolaṃ luṭhantaḥ kṣaṇaṃ<BR>
dhārālās taralotsakattanukaṇāḥ pīnastanāsphālanāt  /<BR>
kasmād brūhi tavā7dya kaṇṭhavigalanmuktāvalīvibhramaṃ<BR>
bibhrāṇā nipatanti bāṣpapayasāṃ prasyandino bindavaḥ  // VidSrk_21.29 *(663) //<BR>
rājaśekharasya<BR>
<BR>
kapole patrālī karatalanirodhena mṛditā<BR>
nipīto niḥśvāsair ayam amṛtahṛdyo 'dhararasaḥ  /<BR>
muhuḥ kaṇṭhe lagnas taralayati bāṣpaḥ stanataṭaṃ<BR>
priyo manyur jātas tava niranurodhe na tu vayam  // VidSrk_21.30 *(664) //<BR>
<BR>
dhig dhik tvām ayi kena durmukhi kṛtaṃ kiṃ kiṃ na kāyavrataṃ<BR>
dvitrāṇy atra dināni ko na kupitaḥ ko nā7bhavan mānuṣaḥ  /<BR>
smaḥ kecin na vayaṃ yad ekam aparasyā7py uktam ākarṇyatām<BR>
atyunmāthini candane 'pi niyataṃ nāmā7gnir uttiṣṭhati  // VidSrk_21.31 *(665) //<BR>
vallaṇasya<BR>
<BR>
sphuṭatu hṛdayaṃ kāmaḥ kāmaṃ karotu tanuṃ tanuṃ<BR>
na khalu caṭulapremṇā kāryaṃ punar dayitena me  /<BR>
iti sarabhasaṃ mānāṭopād ādīrya vacas tayā<BR>
ramaṇapadavī śāraṅgākṣyā saśaṅkitam īkṣitā  // VidSrk_21.32 *(666) //<BR>
<BR>
ekasmiñ śayane parāṅmukhatayā vītottaraṃ tāmyator<BR>
anyonyaṃ hṛdaye sthite 'py anunaye saṃrakṣator gauravam  /<BR>
paścād ākulayor apāṅgavalanān miśrībhavaccakṣuṣor<BR>
bhagno mānakaliḥ sahāsarabhasavyāvṛttakaṇṭhagrahaḥ  // VidSrk_21.33 *(667) //<BR>
<BR>
kandarpakandali salīkadṛśā lunīhi kopāṅkuraṃ caraṇayoḥ śaraṇātithiḥ syām  /<BR>
paśya prasīda caramācalacūlacumbi bimbaṃ vidhor lavalapāṇḍurasas tam eti  // VidSrk_21.34 *(668) //<BR>
<BR>
aho divyaṃ cakṣur vahasi tava sā9pi praṇayinī<BR>
parākṣṇām agrāhyaṃ yuvatiṣu vapuḥ saṃkramayati  /<BR>
samānābhijñānaṃ katham itarathā paśyati puro<BR>
bhavān ekas tasyāḥ pratikṛtimayīr eva ramaṇīḥ  // VidSrk_21.35 *(669) //<BR>
manovinodasya<BR>
<BR>
priye maunaṃ muñca śritur amṛtadhārāḥ pibatu me<BR>
dṛśaū7nmīlyetāṃ bhavatu jagad indīvaramayam  /<BR>
prasīda premā7pi praśamayati niḥśeṣam adhṛtīr<BR>
abhūmiḥ kopānāṃ nanu niraparādhaḥ parijanaḥ  // VidSrk_21.36 *(670) //<BR>
ḍimbokasya<BR>
<BR>
kopas tvayā yadi kṛto mayi paṅkajākṣi sa astu priyas tava kim asti vidheyam anyat  /<BR>
āśleṣam arpaya madarpitapūrvam uccair uccaiḥ samarpaya madarpitacumbanaṃ ca  // VidSrk_21.37 *(671) //<BR>
śatānandasya <BR>
<BR>
<BR>
sakhi kalitaḥ skhalito 'yaṃ heyo nai7va praṇāmamātreṇa  /<BR>
ciram anubhavatu bhavatyā bāhulatābandhanaṃ dhūrtaḥ  // VidSrk_21.38 *(672) //<BR>
gonandasya<BR>
<BR>
jāte kelikalau kṛte kamitari vyarthānunītau cirān<BR>
māne mlāyati manmathe vikasati kṣīṇe kṣapānehasi  /<BR>
māyāsvāpam upetya tannipuṇayā nidrāndhyam āceṣṭitaṃ<BR>
mānamlānir abhūn na yena ca na cā7py āsīd rahaḥkhaṇḍanam  // VidSrk_21.39 *(673) //<BR>
<BR>
kathaṃcin naidāghe divasa iva kope vigalite<BR>
prasattau prāptāyāṃ tadanu ca niśāyām iva śanaiḥ  /<BR>
smitajyotsnārambhakṣapitavirahadhvāntanivaho<BR>
mukhendur māninyāḥ sphurati kṛtapuṇyasya surate  // VidSrk_21.40 *(674) //<BR>
<BR>
mānavyādhinipīḍitā9ham adhunā śaknomi tasyā7ntikaṃ<BR>
no gantuṃ na sakhījano 'sti caturo yo māṃ balān neṣyati  /<BR>
mānī sa api jano na lāghavabhayād abhyeti mātaḥ svayaṃ<BR>
kālo yāti calaṃ ca jīvitam iti kṣuṇṇaṃ manaś cintayā  // VidSrk_21.41 *(675) //<BR>
<BR>
yāvan no sakhi gocaraṃ nayanayor āyāti tāvad drutaṃ<BR>
gatvā brūhi yathā9dya te dayitayā mānaḥ samālambitaḥ  /<BR>
dṛṣṭe dhūrtaviceṣṭite tu dayite tasminn avaśyaṃ mama<BR>
svedāmbhaḥpratirodhinirbharatarasmeraṃ mukhaṃ jāyate  // VidSrk_21.42 *(676) //<BR>
<BR>
duṣṭā muṣṭir ihā8hatā hṛdi nakhair ācoṭitā pārśvayor<BR>
ākṛṣṭā kabarīṣu gāḍham adhare sītkurvatī khaṇḍitā  /<BR>
tvatkṛtyaṃ tvadagocare 'pi hi kṛtaṃ sarvaṃ mayai9vā7dhunā<BR>
mām ājñāpaya kiṃ karomi sarale bhūyaḥ sapatnyās tava  // VidSrk_21.43 *(677) //<BR>
<BR>
sutanu jahihi maunaṃ paśya pādānataṃ māṃ<BR>
na khalu tava kadācit kopa evaṃvidho 'bhūt  /<BR>
iti nigadati nāthe tiryag āmīlitākṣyā<BR>
nayanajalam analpaṃ muktam uktaṃ na kiṃcit  // VidSrk_21.44 *(678) //<BR>
<BR>
cetasy aṅkuritaṃ vikāriṇi dṛśor dvandve dvipatrāyitaṃ<BR>
prāyaḥ pallavitaṃ vacaḥsv aparatāpratyāyamānādiṣu  /<BR>
tat tat kopaviceṣṭite kusumitaṃ pādānate tu priye<BR>
māninyāḥ phalitaṃ na mānataruṇā paryantavandhyāyitam  // VidSrk_21.45 *(679) //<BR>
rājaśekharasya<BR>
<BR>
kiyanmātraṃ gotraskhalitam aparādhaś caraṇayoś<BR>
ciraṃ loṭhaty eṣa grahavati na mānād viramasi  /<BR>
ruṣaṃ muñcā8muñca priyam anugṛhāṇā8yatihitaṃ<BR>
śṛṇu tvaṃ yad brūmaḥ priyasakhi nakhaṃ mā kuru nadīm  // VidSrk_21.46 *(680) //<BR>
<BR>
daivād ayaṃ yadi jano vidito 'parādhī dāsocitaiḥ paribhavair ayam eva śāsyaḥ  /<BR>
eṣā kapolaphalake 'garupatravallī kiṃ pīḍyate sutanu bāṣpajalapraṇālaiḥ  // VidSrk_21.47 *(681) //<BR>
<BR>
kṛtvā9gaḥ sa ca nā8gato 'pi kim api vyaktaṃ mano manyate<BR>
tat kvā8se kam upaimi jaṅgamavane ko mām ihā8śvāsayet  /<BR>
ity uktvā9śrugalanmukhī viṭasakhī dhvastā viśantī gṛhaṃ<BR>
dhanyenā8dhim upāśruṇor asi kṛtātyantaṃ priyā roditā  // VidSrk_21.48 *(682) //<BR>
vallaṇasya<BR>
<BR>
kapolaṃ pakṣmabhyaḥ kalayati kapolāt kucataṭaṃ<BR>
kucān madhyaṃ madhyān navamuditanābhīsarasijam  /<BR>
na jānīmaḥ kiṃ nu kva nu kiyad anena vyavasitaṃ<BR>
yad asyāḥ pratyaṅgaṃ nayanajalabindur viharati  // VidSrk_21.49 *(683) //<BR>
narasiṃhasya<BR>
<BR>
vikira nayane mandacchāyaṃ bhavatv asitotpalaṃ<BR>
vitara dayite hāsajyotsnāṃ nimīlatu paṅkajam  /<BR>
vada suvadane lajjāmūkā bhavantu śikhaṇḍinaḥ<BR>
paraparibhavo mānasthānair na mānini sahyate  // VidSrk_21.50 *(684) //<BR>
<BR>
ayaṃ dhūrto māyāvinayamadhurād asya caritāt<BR>
sakhi pratyūṣi tvaṃ prakṛtisarale paśyasi na kim  /<BR>
kapole yal lākṣārasabahalarāgapraṇayinīm<BR>
imāṃ dhatte mudrām anaticiravṛttāntapiśunām  // VidSrk_21.51 *(685) //<BR>
<BR>
aprāptakelisukhayor atimānaruddhasaṃdhānayor rahasi jātaruṣor akasmāt  /<BR>
yūnor mitho 'bhilaṣatoḥ prathamānunītiṃ bhāvāḥ prasādapiśunāḥ kṣapayanti nidrām  // VidSrk_21.52 *(686) //<BR>
sonnokasyai7tau<BR>
<BR>
śravasi na kṛtās te tāvantaḥ sakhīcavanakramāś<BR>
caraṇapatito 'ṅguṣṭhāgreṇā7py ayaṃ na hato janaḥ  /<BR>
kaṭhinahṛdaye mithyāmaunavratavyasanād ayaṃ<BR>
parijanaparityāgopāyo na mānaparigrahaḥ  // VidSrk_21.53 *(687) //<BR>
<BR>
na mando vaktrenduḥ śrayati na lalāṭaṃ kuṭilatā<BR>
na netrābjaṃ rajyaty anuṣajati na bhrūr api bhidām  /<BR>
idaṃ tu preyasyāḥ prathayati ruṣo 'ntarvikasitāḥ<BR>
śate 'pi praśnānāṃ yadabhiduramudro 'dharapaṭaḥ  // VidSrk_21.54 *(688) //<BR>
vaidyadhanyasya<BR>
<BR>
tat tad vadaty api yathāvasaraṃ hasaty apy āliṅgane 'pi na niṣadhati cumbane 'pi  /<BR>
kiṃ tu prasādanabhayād atinihnutena kopena ko 'pi nihito 'dya rasāvatāraḥ  // VidSrk_21.55 *(689) //<BR>
mahāvratasya<BR>
<BR>
āśleṣeṇa payodharapraṇiyinīṃ pratyādiśantyā dṛśaṃ<BR>
dṛṣṭvā cā7dharabaddhatṛṣṇam adharaṃ nirbhartsayantyā mukham  /<BR>
ūrvor gāḍhanipīḍanena jaghane pāṇiṃ ca ruddhvā9nayā<BR>
patyuḥ prema na khaṇḍitaṃ nipuṇayā māno 'pi nai7vo7jjhitaḥ  // VidSrk_21.56 *(690) //<BR>
<BR>
dīrghocchvāsavikampitākulaśikhā yatra pradīpāḥ kule<BR>
dṛṣṭir yatra ca dīrghajāgaraguruḥ kope madīye tava  /<BR>
visrambhaikarasaprasādamadhurā yatra pravṛttāḥ kathās<BR>
tāny anyāni dināni muñca caraṇau sai9vā7ham anyo bhavān  // VidSrk_21.57 *(691) //<BR>
<BR>
parīrambhārambhaḥ spṛśati param icchāṃ na tu bhujau<BR>
bhajante vijñānaṃ na tu giram anūrodhavidhayaḥ  /<BR>
manasvinyāḥ svairaṃ prasarati niśāsīmasamaye<BR>
manaḥ pratyāvṛttaṃ kamitari kathaṃcin na tu vapuḥ  // VidSrk_21.58 *(692) //<BR>
cakrapāṇeḥ<BR>
<BR>
adyo7dyānagṛhāṅgaṇe sakhi mayā svapnena lākṣāruṇaḥ<BR>
protkṣipto 'yam aśokadohadavidhau pādaḥ kvaṇannūpuraḥ  /<BR>
tāvat kiṃ kathayāmi kelipaṭunā nirgatya kuñjodarād<BR>
ajñātopanatena tena sahasā mūrdhnai9va sambhāvitaḥ  // VidSrk_21.59 *(693) //<BR>
madhukūṭasya<BR>
<BR>
sakhi sa subhago mandasneho mayī7ti na me vyathā<BR>
vidhipariṇataṃ yasmāt sarvo janaḥ sukham aśnute  /<BR>
mama tu hṛdaye saṃtāpo 'yaṃ priye vimukhe 'pi yat<BR>
katham api hatavrīḍaṃ ceto na yāti virāgitām  // VidSrk_21.60 *(694) //<BR>
<BR>
bhrūbhede racite 'pi dṛṣṭir adhikaṃ sotkaṇṭham udvīkṣate<BR>
ruddhāyām api vāci sasmitam idaṃ dagdhānanaṃ jāyate  /<BR>
kārkaśyaṃ gamite 'pi cetasi tanū romāñcam ālambate<BR>
dṛṣṭe nirvahaṇaṃ bhaviṣyati kathaṃ mānasya tasmiñ jane  // VidSrk_21.61 *(695) //<BR>
<BR>
preyān sa ayam apākṛtaḥ saśapathaṃ pādānataḥ kāntayā<BR>
dvitrāṇy eva padāni vāsabhavanād yāvan na yāty ātmanā  /<BR>
tāvat pratyuta pāṇisampuṭalasannīvīnibandhaṃ dhṛto<BR>
dhāvitve9va kṛtapraṇāmakam aho premṇo vicitrā gatiḥ  // VidSrk_21.62 *(696) //<BR>
<BR>
gate premābandhe hṛdayabahumāne vigalite <BR>
nivṛtte sadbhāve jana iva jane gacchati puraḥ  /<BR>
tad utprekṣyo7tprekṣya priyasakhi gatās te ca divasā<BR>
na jāne ko hetuḥ sphuṭati śatadhā yan na hṛdayam  // VidSrk_21.63 *(697) //<BR>
<BR>
sutanu nitambas tava pṛthur akṣṇor api niyatam arjuno mahimā  /<BR>
madhyaḥ savalir idānīṃ māndhātā kucataṭaḥ kriyatām  // VidSrk_21.64 *(698) //<BR>
dāmodarasya<BR>
<BR>
dṛṣṭe locanavan manāṅ mukulitaṃ cā7gre gate vaktravan<BR>
nyagbhūtaṃ bahir āsthitaṃ pulakavat saṃsparśam ātanvati  /<BR>
nīvībandhavad āgataṃ śithilatām ābhāṣamāṇe tato<BR>
mānenā7pasṛtaṃ hriye9va sudṛśaḥ pādaspṛśi preyasi  // VidSrk_21.65 *(699) //<BR>
<BR>
\Colo iti māninī vrajyā<BR>
<BR>
% tato virahiṇīvrajyā<BR>
<BR>
tāpas tatkṣaṇam āhitāsu bisinīṣv aṅgārakārāyate<BR>
bāṣpaḥ pāṇḍukapolayor upari vai kulyāmbupūrāyate  /<BR>
kiṃ cā7syā malayadrumadravabharair limpāmi yāvat karaṃ<BR>
tāvac chvāsasanīraṇavyatikarair uddhūlir āsīt karaḥ  // VidSrk_22.1 *(700) //<BR>
acyutasya||<BR>
<BR>
devena prathamaṃ jito 'si śaśabhṛllekhābhṛtā9nantaraṃ<BR>
buddheno7ddhatabuddhinā smara tataḥ kāntena pānthena me  /<BR>
tyaktvā tān bata haṃsi mām atikṛśāṃ bālām anāthāṃ striyaṃ<BR>
dhik tvāṃ dhik tava pauruṣaṃ dhig udayaṃ dhik kārmukaṃ dhik charān  // VidSrk_22.2 *(701) //<BR>
śrīrājyapālasya||<BR>
<BR>
karṇe yan na kṛtaṃ sakhījanavaco yan nā8dṛtā bandhuvāg<BR>
yat pāde nipatann api priyatamaḥ karṇotpalenā8hataḥ  /<BR>
tene7ndur durdahanāyate malayajālepaḥ sphuliṅgāyate<BR>
rātriḥ kalpaśatāyate bisalatāhāro 'pi bhārāyate  // VidSrk_22.3 *(702) //<BR>
<BR>
āhāre viratiḥ samastaviṣayagrāme nivṛttiḥ parā<BR>
nāsāgre nayanaṃ yad etad aparaṃ yac cai7katānaṃ manaḥ  /<BR>
maunaṃ ce7dam idaṃ ca śūnyam akhilaṃ yad viśvam ābhāti te<BR>
tad brūyāḥ sakhi yoginī kim asi bhoḥ kiṃ vā viyoginy asi  // VidSrk_22.4 *(703) //<BR>
<BR>
vatsa nai7te payodāḥ surapatikariṇo no bakāḥ karṇaśaṅkhāḥ<BR>
saudāminyo 'pi nai7tāḥ kanakamayam idaṃ bhūṣaṇaṃ kumbhapīṭhe  /<BR>
nai7tat toyaṃ nabhastaḥ patati madajalaṃ śvāsavātāvadhūtaṃ<BR>
tat kiṃ mugdhe vṛthā tvaṃ malinayasi mukhaṃ prāvṛḍ ity aśrupātaiḥ  // VidSrk_22.5 *(704) //<BR>
<BR>
nākānokahasambhavaiḥ sakhi sudhācyotallavaiḥ pallavaiḥ<BR>
palyaṅkaṃ kṣaṇamātram āstṛṇu vidhuṃ gaṇḍopadhānīkuru  /<BR>
no cet sneharasāvasekavikasajjvālāvalīdāruṇo<BR>
dārūṇī7va na me viraṃsyati dahann aṅgāny anaṅgānalaḥ  // VidSrk_22.6 *(705) //<BR>
cakrasya<BR>
<BR>
asau gataḥ saugata eva yasmāt kuryān nirālambanatāṃ mamai7va  /<BR>
sakhi priyas te kṣaṇikaḥ kim anyan nirātmakaḥ śūnyatamaḥ sa vandyaḥ  // VidSrk_22.7 *(706) //<BR>
bhojyadevasya<BR>
<BR>
pūrṇaṃ kapolatalam aśrujalair yad asyā yad dhūsaraṃ vadanapaṅkajam āyatākṣyāḥ  /<BR>
ardhāvadagdhagaladaṅgarasāvasiktam ārdrendhanaṃ tad iva bhasmakaṇānuyātam  // VidSrk_22.8 *(707) //<BR>
<BR>
ayaṃ dhārāvāhas taḍid iyam iyaṃ dagdhakarakā<BR>
sa cā7yaṃ nirghoṣaḥ sa ca ravavaśo bhekanicayaḥ  /<BR>
itī7va pratyaṅgaprathitamadanāgniṃ kṛśatanur<BR>
ghanaśvāsotkṣepair jvalayati muhur mṛtyuvaśinī  // VidSrk_22.9 *(708) //<BR>
<BR>
parimlānaṃ pīnastanajaghanasaṅgād ubhayatas<BR>
tanor madhyasyā7ntaḥ parimalanam aprāpya haritam  /<BR>
idaṃ vyastanyāsaṃ ślathabhujalatākṣepavalanaiḥ<BR>
kṛśāṅgyāḥ saṃtāpaṃ vadati bisinīpatraśayanam  // VidSrk_22.10 *(709) //<BR>
<BR>
manorāgas tīvraṃ vyathayati visarpann avirataṃ<BR>
pramāthī nirdhūmaṃ jvalati vidhutaḥ pāvaka iva  /<BR>
hinasti pratyaṅgaṃ jvara iva garīyān ita ito<BR>
na māṃ trātus tātaḥ prabhavati na cā7mbā na bhavatī  // VidSrk_22.11 *(710) //<BR>
<BR>
etasyā virahajvaraḥ karatalasparśaiḥ parīkṣyo na yaḥ<BR>
snigdhenā7pi janena dāhabhayataḥ prasthaṃpacaḥ pāthasām  /<BR>
niḥśaktīkṛtacandanauṣadhividhāv asmiṃś camatkāriṇo<BR>
lājasphoṭam amī sphuṭanti maṇayo viśve 'pi hārasrajām  // VidSrk_22.12 *(711) //<BR>
<BR>
yat tāḍīdalapākapāṇḍu vadanaṃ yan netrayor durdinaṃ<BR>
gaṇḍaḥ pāṇiniṣevaṇāc ca yad ayaṃ saṃkrāntapañcāṅguliḥ  /<BR>
gaurī krudhyatu vartate yadi na te tat ko 'pi citte yuvā<BR>
dhig dhik tvāṃ sahapāṃśukhelanasakhīloke 'pi yan nihnavaḥ  // VidSrk_22.13 *(712) //<BR>
rājaśekharasyai7tau<BR>
<BR>
keyūrīkṛtakaṅkaṇāvalir asau karṇāntikottaṃsitavyālolālakapaddhatiḥ pathi puro baddhāñjaliḥ pṛcchati  /<BR>
yāvat kiṃcid udantam ātmakamitus tāvat sa eve7ty atha<BR>
vrīḍāvakritakaṇṭhanālam abalā kaiḥ kair na bhinnā rasaiḥ  // VidSrk_22.14 *(713) //<BR>
<BR>
priyavirahamahoṣmāmarmarām aṅgalekhām<BR>
api hataka himāṃśo mā spṛśa krīḍayā9pi  /<BR>
iha hi tava luṭhantaḥ ploṣapīḍāṃ bhajante<BR>
darajaṭharamṛṇālīkāṇḍamugdhā mayūkhāḥ  // VidSrk_22.15 *(714) //<BR>
<BR>
yad daurbalyaṃ vapuṣi mahatī sarvataś cā7spṛhā yan<BR>
nāsālakṣyaṃ yad api nayanaṃ maunam ekāntato yat  /<BR>
ekādhīnaṃ kathayati manas tāvad eṣā daśā te<BR>
ko 'sāv ekaḥ kathaya sumukhi brahma vā vallabho vā  // VidSrk_22.16 *(715) //<BR>
lakṣmīdharasya<BR>
<BR>
nikāmaṃ kṣāmāṅgī sarasakadalīgarbhasubhagā<BR>
kalāśeṣā mūrtiḥ śaśina iva netrotsavakarī  /<BR>
avasthām āpannā madanadahanoddāhavidhurām<BR>
iyaṃ naḥ kalyāṇī ramayati matiṃ kampayati ca  // VidSrk_22.17 *(716) //<BR>
bhavabhūteḥ<BR>
<BR>
nidre bhadram avasthitā9si kuśalaṃ saṃvedane kiṃ tava<BR>
kṣemaṃ te sakhi nirvṛte nanu samaṃ kāntena yūyaṃ gatāḥ  /<BR>
kiṃ cā7nyat priyasaṃgame 'dya calito gacchan vipadvatsalo<BR>
mūrchāvismṛtavedanāparijano dṛṣṭo 'smadīyo na vā  // VidSrk_22.18 *(717) //<BR>
aravindasya<BR>
<BR>
madhyesadma samudgatā tadanu ca dvārāntarālaṃ gatā<BR>
niryātā9tha kathaṃcid aṅgaṇam api preyāṃs tu nā8lokitaḥ  /<BR>
haṃho vāyasa rājahaṃsa śuka he he śārike kathyatāṃ<BR>
kā vārte9ti mṛgīdṛśo vijayate bāṣpāntarāyaṃ vacaḥ  // VidSrk_22.19 *(718) //<BR>
citrāṅgasya<BR>
<BR>
daradalitaharidrāgranthigaure śarīre sphurati virahajanmā ko 'py ayaṃ pāṇḍubhāvaḥ  /<BR>
balavati sati yasmin sārdham āvartya hemnā rajatam iva mṛgākṣyāḥ kalpitāny aṅgakāni  // VidSrk_22.20 *(719) //<BR>
rājaśekharasya<BR>
<BR>
priye prayāte hṛdayaṃ prayātaṃ nidrā gatā cetanayā sahai7va  /<BR>
nirlajja he jīvita na śrutaṃ kiṃ mahājano yena gataḥ sa panthāḥ  // VidSrk_22.21 *(720) //<BR>
dharmakīrteḥ<BR>
<BR>
bāṣpaṃ cakṣuṣu nā7ñjanaṃ karatale vaktraṃ na līlāmbujaṃ<BR>
gaṇḍe pāṇḍarimā na patramakarī śvāsā mukhe na smitam  /<BR>
itthaṃ yasya viyogayogavidhuraṃ mugdhe tave7daṃ vapur<BR>
no jāte katamaḥ sa puṣpadhanuṣā nītaḥ prasādaśriyam  // VidSrk_22.22 *(721) //<BR>
bhramaradevasya<BR>
<BR>
kasmād idaṃ nayanam astamitāñ janaśri viśrāntapatraracanau ca kutaḥ kapolau  /<BR>
śṛṅgāravāriruhakānanarājahaṃsi kasmāt kṛśā9si virasā9si malīmasā9si  // VidSrk_22.23 *(722) //<BR>
viṣṇuhareḥ<BR>
<BR>
aratir iyam upaiti māṃ na nidrā gaṇayati tasya guṇān mano na doṣān  /<BR>
vigalati rajanī na saṃgamāśā vrajati tanus tanutāṃ na cā7nurāgaḥ  // VidSrk_22.24 *(723) //<BR>
pravarasenasya<BR>
<BR>
asāv ahaṃ lohamayī sa yasyāḥ krūraḥ sakhi prastara eṣa kāntaḥ  /<BR>
ākarṣakadrāvakacumbakeṣu nai7ko 'py asau bhrāmaka ity avaihi  // VidSrk_22.25 *(724) //<BR>
śabdārṇavasya<BR>
<BR>
nā7vasthā vapuṣo mame7yam avadher uktasya nā7tikramo<BR>
no7pālambhapadāni vā9py akaraṇe tatrā7bhidheyāni te  /<BR>
praṣṭavyaḥ śivam āli kevalam asau kaccid bhavadgocare<BR>
nā8yātaṃ malayānilair mukulitaṃ kaccin na cūtair iti  // VidSrk_22.26 *(725) //<BR>
vākūṭasya<BR>
<BR>
svapne 'pi priyasaṃgamavyasaninī śete na nidrāgamaś<BR>
citreṇā8likhituṃ tam icchati yadi svedaḥ sapatnījanaḥ  /<BR>
mugdhe9yaṃ kurute 'tha tadguṇakathāṃ manyur girām argalaḥ<BR>
prāyaḥ puṇyadinānubhāvavalanād āśaṃsitaṃ sidhyati  // VidSrk_22.27 *(726) //<BR>
taraṇinandanasya<BR>
vyomaśrīhṛdayaikamauktikalate mātar balākāvali<BR>
brūyās taṃ janam ādaraḥ khalu mahān prāṇeṣu kāryas tvayā  /<BR>
etāṃ mlānim upāgatāṃ srajam iva tyaktvā tanuṃ durvahām<BR>
eṣā9haṃ sukhinī bhavāmi na sahe tīvrāṃ viyogavyathām  // VidSrk_22.28 *(727) //<BR>
<BR>
ā dṛṣṭiprasarāt priyasya padavīm udvīkṣya nirviṇṇayā<BR>
viśrānteṣu pathiṣv ahaḥpariṇatau dhvānte samutsarpati  /<BR>
dattvai9kaṃ sasudhāgṛhaṃ prati padaṃ pānthastriyā9smin kṣaṇe<BR>
nā7bhūd āgata ity amandavalitodgrīvaṃ punar vīkṣitam  // VidSrk_22.29 *(728) //<BR>
siddhokasya<BR>
<BR>
śvāsās tāṇḍavitālakāḥ karatale suptā kapolasthalī<BR>
netre bāṣpataraṅgiṇī pariṇataḥ kaṇṭhe kalaḥ pañcamaḥ  /<BR>
aṅgeṣu prathamapravṛddhaphalinī lāvaṇyasampādinī<BR>
pāṇḍimnā virahocitena gamitā kāntiḥ kathāgocaram  // VidSrk_22.30 *(729) //<BR>
rājaśekharasya<BR>
<BR>
smitajyotsnādānād upakuru cakorapraṇayinīr<BR>
vidhehi bhrūlīlāṃ smaratu dhanuṣaḥ pañcaviśikhaḥ  /<BR>
api stokonnidrair nayanakumudair modaya diśo<BR>
viśeṣās te mugdhe dadhatu kṛtināṃ cetasi padam  // VidSrk_22.31 *(730) //<BR>
aparājitarakṣitasya<BR>
<BR>
kim iti kabarī yādṛk tādṛg dṛśau kim akajjale<BR>
mṛgamadam asīpatranyāsaḥ sa kiṃ na kapolayoḥ  /<BR>
ayam ayamayaṃ kiṃ ca klāmyaty asaṃsmaraṇena te<BR>
śaśimukhi sakhīhastanyasto vilāsaparicchadaḥ  // VidSrk_22.32 *(731) //<BR>
<BR>
vāraṃvāram alīka eva hi bhavān kiṃ vyāhṛtair gamyatām<BR>
ity uddamya sumandabāhulatikām utthāpayantyā ruṣā  /<BR>
saṃkrāntair valayair alaṃkṛtagalo yuṣmadviyogocitāṃ<BR>
tanvaṅgyāḥ prakaṭīkaroti tanutāṃ draṅge bhraman vāyasaḥ  // VidSrk_22.33 *(732) //<BR>
<BR>
pakṣmāgragrathitāśrubinduvisarair muktāphalaspardhibhiḥ<BR>
kurvantyā harahāsahāri hṛdaye hārāvalībhūṣaṇam  /<BR>
bāle bālamṛṇālanālavalayālaṃkārakānte kare<BR>
vinyasyā8nanam āyatākṣi sukṛtī ko 'yaṃ tvayā smaryate  // VidSrk_22.34 *(733) //<BR>
<BR>
dahati viraheṣv aṅgānī8rṣyāṃ karoti samāgame<BR>
harati hṛdayaṃ dṛṣṭaḥ spṛṣṭaḥ karoty avaśāṃ tanum  /<BR>
kṣaṇam api sukhaṃ yasmin prāpte gate ca na labhyate <BR>
kim aparam ataś citraṃ yan me tathā9pi sa vallabhaḥ  // VidSrk_22.35 *(734) //<BR>
<BR>
ko 'sau dhanyaḥ kathaya subhage kasya gaṅgāsarayvos<BR>
toyāsphālavyatikaraskhalatkāri kaṅkālam āste  /<BR>
yaṃ dhyāyantyāḥ sumukhi likhitaṃ kajjalakledabhāñji<BR>
vyālumpanti stanakalaśayoḥ patram aśrūṇy ajasram  // VidSrk_22.36 *(735) //<BR>
<BR>
tvaccheṣeṇa cchuritakarayā kuṅkumenā8dadhatyā<BR>
śoṇacchāyāṃ bhavanabisinīhaṃsake kautukinyā  /<BR>
kokabhrāntikṣaṇavirahiṇīyan mayā9kāri haṃsī<BR>
tasyai7tan me phalam upanataṃ nātha yat te viyogaḥ  // VidSrk_22.37 *(736) //<BR>
<BR>
śvāsotkampataraṅgiṇi stanataṭe dhautāñjanaśyāmalāḥ<BR>
kīryante kaṇaśaḥ kṛśāṅgi kim amī bāṣpāmbhasāṃ bindavaḥ  /<BR>
kiṃ cā8kuñcitakaṇṭharodhakuṭilāḥ śrotrāmṛtasyandino<BR>
hūṃkārāḥ kalapañcamapraṇayinas truṭyanti niryānti ca  // VidSrk_22.38 *(737) //<BR>
<BR>
idānīṃ tīvrābhir dahana iva bhābhiḥ parigato<BR>
mamā8ścaryaṃ sūryaḥ kim u sakhi rajanyām udayate  /<BR>
ayaṃ mugdhe candraḥ kim iti mayi tāpaṃ prakaṭayaty<BR>
anāthānāṃ bāle kim iha viparītaṃ na bhavati  // VidSrk_22.39 *(738) //<BR>
<BR>
mā muñcā7gnimucaḥ karān himakara prāṇāḥ kṣaṇaṃ sthīyatāṃ<BR>
nidre mudraya locane rajani he dīrghātidīrghā bhava  /<BR>
svapnāsāditasaṃgame priyatame sānandam āliṅgite<BR>
svacchando bhavatāṃ bhaviṣyati punaḥ kaṣṭo viceṣṭārasaḥ  // VidSrk_22.40 *(739) //<BR>
<BR>
diśatu sakhi sukhaṃ te pañcabāṇaḥ sa sākṣād anayanapathavartī yas tvayā0lekhi nāthaḥ  /<BR>
taralitakaraśākhāmañjarīkaḥ śarīre dhanuṣi ca makare ca svastharekhāniveśaḥ  // VidSrk_22.41 *(740) //<BR>
<BR>
kasmān mlāyasi mālatī9va mṛdite9ty ālījane pṛcchati<BR>
vyaktaṃ no7ditam ārtayā9pi virahe śālīnayā bālayā  /<BR>
akṣṇor bāṣpacayaṃ nigṛhya katham apy ālokitaḥ kevalaṃ<BR>
kiṃcit kuḍmalakoṭibhinnaśikharaś cūtadrumaḥ prāṅgaṇe  // VidSrk_22.42 *(741) //<BR>
vākkūṭasya<BR>
<BR>
ucchūnāruṇam aśrunirgamavaśāc cakṣur manāṅ mantharaṃ<BR>
soṣmaśvāsakadarthitādhararucir vyastālakā bhrūbhuvaḥ  /<BR>
āpāṇḍuḥ karapallave ca nibhṛtaṃ śete kapolasthalī<BR>
mugdhe kasya tapaḥphalaṃ pariṇataṃ yasmai tave7yaṃ daśā  // VidSrk_22.43 *(742) //<BR>
yaśovarmaṇaḥ<BR>
<BR>
kena prāpto bhuvanavijayaḥ kaḥ kṛtī kaḥ kalāvān<BR>
kenā7vyājaṃ smaracaraṇayor bhaktir āpāditā ca  /<BR>
yaṃ dhyāyantī sutanu bahulajvālakandarpavahniprodyadbhasmapracayaracitāpāṇḍimānaṃ dadhāsi  // VidSrk_22.44 *(743) //<BR>
<BR>
dagdhavye9yaṃ navakamalinīpallavotsaṅgaśayyā<BR>
taptāṅgaraprakaravikaraiḥ kiṃ dhutais tālavṛntaiḥ  /<BR>
tatrai7vā8stāṃ dahati nayane candravac candanāmbhaḥ<BR>
sakhyas toyendhana iva śikhī vipratīpo 'yam ādhiḥ  // VidSrk_22.45 *(744) //<BR>
abhinandasya<BR>
<BR>
saudhād udvijate tyajaty upavanaṃ dveṣṭi prabhām aindavīṃ<BR>
dvārāt trasyati citrakelisadaso veśaṃ viṣaṃ manyate  /<BR>
āste kevalam abjinīkisalayaprastāriśayyātale <BR>
saṃkalpopanatatvadākṛtirasāyattena cittena sā  // VidSrk_22.46 *(745) //<BR>
<BR>
antas tāraṃ taralitatalāḥ stokam utpīḍabhājaḥ<BR>
pakṣāgreṣu grathitapṛṣataḥ kīrṇadhārāḥ krameṇa  /<BR>
cittātaṅkaṃ nijagarimataḥ samyag āsūtrayanto<BR>
niryānty asyāḥ kuvalayadṛśo bāṣpavārāṃ pravāhāḥ  // VidSrk_22.47 *(746) //<BR>
<BR>
muktvā9naṅgaḥ kusumaviśikhān pañca kuṇṭhīkṛtāgrān<BR>
manye mugdhāṃ praharati haṭhāt patriṇā vāruṇena  /<BR>
vārāṃ pūraḥ katham aparathā sphāranetrapraṇālīvaktrodvāntas trivalivipine sāraṇīsāmyam eti  // VidSrk_22.48 *(747) //<BR>
rājaśekharasyā7mī<BR>
<BR>
unmīlyā7kṣi sakhīr na paśyasi na cā7py uktā dadāsy uttaraṃ<BR>
no vetsī8dṛśam atra ne8dṛśam imāṃ śūnyām avasthāṃ gatā  /<BR>
talpādṛśyakaraṅkapañjaram idaṃ jīvena liptaṃ manāṅ<BR>
muñcantī kim u kartum icchasi kuru premā7nyadeśagate  // VidSrk_22.49 *(748) //<BR>
<BR>
kiṃ vātena vilaṅghitā na na mahābhūtārditā kiṃ na na<BR>
bhrāntā kiṃ na na saṃnipātalaharīpracchāditā kiṃ na na  /<BR>
tat kiṃ roditi muhyati śvasiti kiṃ smeraṃ ca dhatte mukhaṃ<BR>
dṛṣṭaḥ kiṃ kathayāmy akāraṇaripuḥ śrībhojyadevo 'nayā  // VidSrk_22.50 *(749) //<BR>
chittapasya<BR>
<BR>
kucau dhattaḥ kampaṃ nipatati kapolaḥ karatale <BR>
nikāmaṃ niśvāsaḥ saralam alakaṃ tāṇḍavayati  /<BR>
dṛśaḥ sāmarthyāni sthagayati muhur bāṣpasalilaṃ<BR>
prapañco 'yaṃ kiṃcit tava sakhi hṛdisthaṃ kathayati  // VidSrk_22.51 *(750) //<BR>
narasiṃhasya<BR>
<BR>
tyajasi na śayanīyaṃ ne8kṣase svām avasthāṃ<BR>
viśadayasi na keśān ākulagranthibandhān  /<BR>
kim api sakhi kuru tvaṃ dehayātrānurūpaṃ<BR>
śatam iha virahiṇyo ne8dṛśaṃ kvā7pi dṛṣṭam  // VidSrk_22.532 *(751) //<BR>
<BR>
\Colo iti virahiṇīvrajyā|| 22<BR>
<BR>
tato virahivrajyā<BR>
<BR>
gamanam alasaṃ śūnyā dṛṣṭiḥ śarīram asauṣṭhavaṃ<BR>
śvasitam adhikaṃ kiṃ tv etat syāt kim anyad ato 'tha vā  /<BR>
bhramati bhuvane kandarpājñā vikāri ca yauvanaṃ<BR>
lalitamadhurās te te bhāvāḥ kṣipanti ca dhīratām  // VidSrk_23.1 *(752) //<BR>
<BR>
vāraṃ vāraṃ tirayati dṛśor udgamaṃ bāṣpapūras<BR>
tatsaṃkalpopahatijaḍima stambham abhyeti gātram  /<BR>
sadyaḥ svidyann ayam aviratotkampalolāṅgulīkaḥ<BR>
pāṇir lekhāvidhiṣu nitarāṃ vartate kiṃ karomi  // VidSrk_23.2 *(753) //<BR>
<BR>
unmīlanmukulakarālakundakoṣapraścyotadghanamakarandagandhagarbhaḥ  /<BR>
tām īṣatpracalavilocanāṃ natāṅgīm āliṅgan pavana mama spṛśā7ṅgam aṅgam  // VidSrk_23.3 *(754) //<BR>
<BR>
dalati hṛdayaṃ gāḍhodvegaṃ dvidhā na tu bhidyate<BR>
vahati vikalaḥ kāyo mohaṃ na muñcate cetanām  /<BR>
jvalati ca tanūm antardāhaḥ karoti na bhasmasāt<BR>
praharati vidhir marmacchedī na kṛntati jīvitam  // VidSrk_23.4 *(755) //<BR>
<BR>
nā8datse haritāṅkurān kvacid api sthairyaṃ na yad gāhase<BR>
yat paryākulalocano 'si karuṇaṃ kūjan diśaḥ paśyasi  /<BR>
daivenā7ntaritapriyo 'si hariṇa tvaṃ cā7pi kiṃ yac ciraṃ<BR>
pratyadri pratikandaraṃ pratinadi pratyūṣaraṃ bhrāmyasi  // VidSrk_23.5 *(756) //<BR>
muñjasya<BR>
<BR>
kasrāghātaiḥ surabhir abhitaḥ satvaraṃ tāḍanīyo<BR>
gāḍhāmreḍaṃ malayamarutaḥ śṛṅkhalādāma datta  /<BR>
kārāgāre kṣipata tarasā pañcamaṃ rāgarājaṃ<BR>
candraṃ cūrṇīkuruta ca śilāpaṭṭake piṣṭapeṣam  // VidSrk_23.6 *(757) //<BR>
<BR>
hriyā saṃsaktāṅgaṃ tadanu madanājñāpraśithilaṃ<BR>
sanāthaṃ māñjiṣṭhaprasarakṛśarekhair nakhapadaiḥ  /<BR>
ghanoruprāgbhāraṃ nidhimukham ivā8mudritam aho<BR>
kadā nu drakṣyāmo vigalitadukūlaṃ mṛgadṛśaḥ  // VidSrk_23.7 *(758) //<BR>
<BR>
ete cūtamahīruho 'py aviralair dhūmāyitāḥ ṣaṭpadair<BR>
ete prajvalitāḥ sphuṭakiśalayodbhedair aśokadrumāḥ  /<BR>
ete kiṃśukaśākhino 'pi malinair aṅgāritāḥ kuḍmalaiḥ<BR>
kaṣṭaṃ viśramayāmi kutra nayane sarvatra vāmo vidhiḥ  // VidSrk_23.8 *(759) //<BR>
vākkūṭasya<BR>
<BR>
savyādheḥ kṛśatā kṣatasya rudhiraṃ daṣṭasya lālāsravaḥ<BR>
sarvaṃ nai7tad ihā7sti kevalam ayaṃ pānthas tapasvī mṛtaḥ  /<BR>
ā jñātaṃ madhulampaṭair madhukarair ābaddhakolāhale<BR>
nūnaṃ sāhasikena cūtamukule dṛṣṭiḥ samāropitā  // VidSrk_23.9 *(760) //<BR>
<BR>
manasiśaya kṛśāṅgyāḥ svāntam antarniśātair<BR>
iṣubhir aśanikalpair mā vadhīs tvaṃ mame7va  /<BR>
api nanu śaśalakṣman mā mucas tvaṃ ca tasyām<BR>
akaruṇakiraṇolkāḥ kandalīkomalāyām  // VidSrk_23.10 *(761) //<BR>
rājaśekharasyai7tau<BR>
<BR>
cakṣuścumabavighnitādharasudhāpānaṃ mukhaṃ śuṣyati<BR>
dveṣṭi svaṃ ca kacagrahavyavahitaśroṇīvihāraḥ karaḥ  /<BR>
nidre kiṃ viratā9si tāvad aghṛṇe yāvan na tasyāś cirāt<BR>
krīḍanti kramaśaḥ kṛśīkṛtaruṣaḥ pratyaṅgam aṅgāni me  // VidSrk_23.11 *(762) //<BR>
abhinandasya<BR>
<BR>
jāne sā gaganaprasūnakalike9vā7tyantam evā7satī<BR>
tatsambhogarasāś ca tatparimalollāsā ivā7sattamāḥ  /<BR>
svapnena dviṣate7ndrajālam iva me saṃdarśitā kevalaṃ<BR>
cetas tatparirambhaṇāya tad api sphītaspṛhaṃ tāmyati  // VidSrk_23.12 *(763) //<BR>
parameśvarasya<BR>
<BR>
dyūte paṇaḥ praṇayakeliṣu kaṇṭhapāśaḥ krīḍāpariśramaharaṃ vyajanaṃ ratānte  /<BR>
śayyāniśīthakalaheṣu mṛgekṣaṇāyāḥ prāptaṃ mayā vidhivaśād idam uttarīyam  // VidSrk_23.13 *(764) //<BR>
dhīranāgasya<BR>
<BR>
deśair antaritā śataiś ca saritām urvībhṛtāṃ kānanair<BR>
yatnenā7pi na yāti locanapathaṃ kānte9ti jānann api  /<BR>
udgrīvaś caraṇārdharuddhavasudhaḥ kṛtvā9śrupūrṇāṃ dṛśaṃ<BR>
tām āśāṃ pathikas tathā9pi kim api dhyāyaṃś ciraṃ vīkṣate  // VidSrk_23.14 *(765) //<BR>
śrīharṣasya<BR>
<BR>
prauḍhānaṅgarasāvilākulamanāṅnyañcattiroghūrṇitasnigdhāhlādi madāndham adhvani tayā yac cakṣur āndolitam  /<BR>
tenā7smākam iyaṃ gatir matir iyaṃ saṃvittir evaṃvidhā tāpo 'yaṃ tanur īdṛśī sthitir iyaṃ tasyā apī7ti śrutiḥ  // VidSrk_23.15 *(766) //<BR>
vallaṇasya<BR>
<BR>
sa evā7yaṃ deśaḥ sara iva vilūnāmbujavanaṃ tanoty antas tāpaṃ nabha iva vilīnāmṛtaruci  /<BR>
viyoge tanvaṅgyāḥ kalayati sa evā7yam adhunā himartur naidāghīm ahaha viṣamāṃ tāpanarujam  // VidSrk_23.16 *(767) //<BR>
<BR>
sṛṣṭā vayaṃ yadi tataḥ kim iyaṃ mṛgākṣī se9yaṃ vayaṃ yadi tataḥ kim ayaṃ vasantaḥ  /<BR>
so 'py astu nāma jagataḥ pratipakṣabhūtaś cūtadrumaḥ kim iti nirmita eṣa dhātrā  // VidSrk_23.17 *(768) //<BR>
<BR>
te bāṇāḥ kila cūtakuḍmalamayāḥ pauṣpaṃ dhanus tat kila<BR>
kruddhatryambakalocanāgniśikhayā kāmo 'pi dagdhaḥ kila  /<BR>
kiṃ brūmo vayam apy anena hatakenā8puṅkhamagnaiḥ śarair<BR>
viddhā eva na ce8dṛśaḥ parikarasyai7vaṃvidhā vedanā  // VidSrk_23.18 *(769) //<BR>
vīryamitrasya<BR>
<BR>
raktas tvaṃ navapallavair aham api ślāghyaiḥ priyāyā guṇais<BR>
tvām āyānti śilīmukhāḥ smaradhanurmuktās tathā mām api  /<BR>
kāntāpādatalāhatis tava mude satyaṃ mamā7py āvayoḥ<BR>
sarvaṃ tulyam aśoka kevalam ahaṃ dhātrā saśokaḥ kṛtaḥ  // VidSrk_23.19 *(770) //<BR>
<BR>
āpuṅkhāgram amī śarā manasi me magnāḥ samaṃ pañca te<BR>
nirdagdhaṃ virahāgninā vapur idaṃ tair eva sārdhaṃ mama  /<BR>
kaṣṭaṃ kāma nirāyudho 'si bhavatā jetuṃ na śakyo jano<BR>
duḥkhī syām aham eka eva sakalo lokaḥ sukhaṃ jīvatu  // VidSrk_23.20 *(771) //<BR>
rājaśekharasya<BR>
<BR>
vilīye7nduḥ sākṣād amṛtarasavāpī yadi bhavet<BR>
kalaṅgas tatratyo yadi ca vikacendīvaravanam  /<BR>
tataḥ snānakrīḍājanitajaḍabhāvair avayavaiḥ<BR>
kadācin muñceyaṃ madanaśikhipīḍāparibhavam  // VidSrk_23.21 *(772) //<BR>
rājaśekharasyai7tau<BR>
<BR>
yadi kṣāmā mūrttiḥ pratidivasam aśrūṇi dṛśi cec<BR>
chrutau dūtīvaktraṃ yadi mṛgadṛśo bhūṣaṇadhiyā  /<BR>
idaṃ cā7smatkarṇe yadi bhavati kenā7pi kathitaṃ<BR>
tad icchāmaḥ saṅgād virahabharam ekatra vasatau  // VidSrk_23.22 *(773) //<BR>
vallaṇasya<BR>
<BR>
tava kusumaśaratvaṃ śītaraśmitvam indor dvayam idam ayathārthaṃ dṛśyate madvidheṣu  /<BR>
visṛjati himagarbhair agnim induḥ karāgrais tvam api kusumabāṇān vajrasārīkaroṣi  // VidSrk_23.23 *(774) //<BR>
kālidāsasya<BR>
<BR>
sambhūyai7va sukhāni cetasi paraṃ bhūmānam ātanvate<BR>
yatrā8lokapathāvatāriṇi ratiṃ prastauti netrotsavaḥ  /<BR>
yad bālendukalodayād avacitaiḥ sārair ivo7tpāditaṃ<BR>
tat paśyeyam anaṅgamaṅgalagṛhaṃ bhūyo 'pi tasyā mukham  // VidSrk_23.24 *(775) //<BR>
bhavabhūteḥ<BR>
<BR>
śarān muñcaty uccair manasijadhanur makṣikaravā<BR>
rujantī7me bhāsaḥ kirati dahanābhā himaruciḥ  /<BR>
jitās tu bhrūbhaṅgārcanavadanalāvaṇyarucibhiḥ<BR>
saroṣā no jāne mṛgadṛśi vidhāsyanti kim amī  // VidSrk_23.25 *(776) //<BR>
śāntākaraguptasya<BR>
<BR>
api sa divasaḥ kiṃ syād yatra priyāmukhapaṅkaje<BR>
madhu madhukarī9vā7smaddṛṣṭir vikāsini pāsyati  /<BR>
tadanu ca mṛdusnigdhālāpakramāhitanarmaṇaḥ<BR>
suratasacivair aṅgaiḥ saṅgo mamā7pi bhaviṣyati  // VidSrk_23.26 *(777) //<BR>
vārtikakārasya<BR>
<BR>
sā lambālakam ānanaṃ namayati pradveṣṭy ayaṃ māṃ śaśī<BR>
nai7vo7nmuñcati vācam añcitakalā vighnanti māṃ kokilāḥ  /<BR>
bhūbhaṅgaṃ kurute na sā dhṛtadhanur mathnāti māṃ manmathaḥ<BR>
ko vā tām abalāṃ vilokya sahasā nā7tro7pakṛcchro bhavet  // VidSrk_23.27 *(778) //<BR>
śṛṅgārasya<BR>
<BR>
bāṇān saṃhara muñca kārmukalatāṃ lakṣyaṃ tava tryambakaḥ<BR>
ke nāmā7tra vayaṃ śirīṣakalikākalpaṃ yadīyaṃ manaḥ  /<BR>
tatkāruṇyaparigrahāt kuru dayām asmin vidheye jane<BR>
svāmin manmatha tādṛśaṃ punar api svapnādbhutaṃ darśaya  // VidSrk_23.28 *(779) //<BR>
<BR>
vivekād asmābhiḥ paramapuruṣābhyāsarasikaiḥ<BR>
kathaṃcin nīyante ratiramaṇabāṇair api hataiḥ  /<BR>
priyāyā bālatvād abhinavaviyogāturatanor<BR>
na jānīmas tasyā bata katham amī yānti divasāḥ  // VidSrk_23.29 *(780) //<BR>
<BR>
skhalallīlālāpaṃ vinipatitakarṇotpaladalaṃ śramasvedaklinnaṃ surataviratikṣāmanayanam  /<BR>
kacākarṣakrīḍāsaralakuralaśreṇisubhagaṃ kadā tad draṣṭavyaṃ vadanam avadātaṃ mṛgadṛśaḥ  // VidSrk_23.30 *(781) //<BR>
<BR>
aham iva śūnyam araṇyaṃ vayam iva tanutāṃ gatāni toyāni  /<BR>
asmākam ivo7cchvāsā divasā dīrghāś ca taptāś ca  // VidSrk_23.31 *(782) //<BR>
<BR>
līne9va pratibimbite9va likhite9vo7tkīrṇarūpe9va ca<BR>
pratyupte9va ca vajralepaghaṭite9vā7ntarnikhāte9va ca  /<BR>
sā naś cetasi kīlite9va viśikhaiś cetobhuvaḥ pañcabhiś<BR>
cintāsaṃtatitantujālanibiḍasyūte9va lagnā priyā  // VidSrk_23.32 *(783) //<BR>
<BR>
netrendīvariṇī mukhāmburuhiṇī bhrūvallikallolinī<BR>
bāhudvandvamṛṇālinī yadi vadhūr vāpī punaḥ sā bhavet  /<BR>
tallāvaṇyajalāvagāhanajaḍair aṅgair anaṅgānalajvālājālamucas tyajeyam asamāḥ prāṇacchido vedanāḥ  // VidSrk_23.33 *(784) //<BR>
<BR>
prahartā kvā7naṅgaḥ sa ca kusumadhanvā9lpaviśikhaś<BR>
calaṃ sūkṣmaṃ lakṣyaṃ vyavahitam amūrtaṃ kva ca manaḥ  /<BR>
itī7mām udbhūtāṃ sphuṭam anupapattiṃ manasi me<BR>
rujām āvirbhāvād anubhavavirodhaḥ śamayati  // VidSrk_23.34 *(785) //<BR>
vandyatathāgatasya<BR>
<BR>
antarnibaddhagurumanyuparamparābhir icchocitaṃ kim api vaktum aśaknuvatyāḥ  /<BR>
avyaktahūṃkṛticalatkucamaṇḍalāyās tasyāḥ smarāmi muhur ardhavilokitāni  // VidSrk_23.35 *(786) //<BR>
<BR>
bhrasyadvivakṣitam asamphaladakṣarārtham utkampamānadaśanacchadam ucchvasatyā  /<BR>
adya smarāmi parimṛjya paṭāñcalena netre tayā kim api yat punaruktam uktam  // VidSrk_23.36 *(787) //<BR>
sonnokasya<BR>
<BR>
dagdhaprarūḍhamadanadrumamañjarī9ti lāvaṇyapaṅkapaṭalodgatapadminī9ti  /<BR>
śītāṃśubimbagalitāmṛtanirmite9ti bālām abālahariṇāṅkamukhīṃ smarāmi  // VidSrk_23.37 *(788) //<BR>
<BR>
madhūdgārasmerabhramarabharahūṃkāramukharaṃ śaraṃ sākṣān mīnadhvajavijayacāpacyutam iva  /<BR>
nilīyā7nyonyasminn upari sahakārāṅkuramayī samīkṣante pakṣmāntarataralatārā virahiṇaḥ  // VidSrk_23.38 *(789) //<BR>
<BR>
sā na cen mṛgaśāvākṣī kim anyāsāṃ kathāvyayaḥ  /<BR>
kalā na yadi śītāṃśor ambare kati tārakāḥ  // VidSrk_23.39 *(790) //<BR>
<BR>
upari ghanaṃ ghanapaṭalaṃ dūre kāntā tad etad āpatitam  /<BR>
himavati divyauṣadhayaḥ krodhāviṣṭaḥ phaṇī śirasi  // VidSrk_23.40 *(791) //<BR>
<BR>
sthagitaṃ navāmbuvāhair uttānāsyo vilokayan vyoma  /<BR>
saṃkramayatī7va pathikas tajjalanivahaṃ svalocanayoḥ  // VidSrk_23.41 *(792) //<BR>
jayīkasya<BR>
<BR>
te jaṅghe jaghanaṃ ca tat tad udaraṃ tau ca stanau tat smitaṃ<BR>
sūktiḥ sā ca tad īkṣaṇotpalayugaṃ dhammillabhāraḥ sa ca  /<BR>
lāvaṇyāmṛtabinduvarṣi vadanaṃ tac cai7vam eṇīdṛśas<BR>
tasyās tad vayam ekam evam asakṛd dhyāyanta evā8smahe  // VidSrk_23.42 *(793) //<BR>
narasiṃhasya<BR>
<BR>
yadi śaśadharas tvadvaktreṇa prasahya tiraskṛtas<BR>
tad ayam adayo mahyaṃ mugdhe kim evam asūyati  /<BR>
yad amṛtarasāsārasrudbhir dhinoty akhilaṃ jagaj<BR>
jvalayati tu mām ebhir vahnicchaṭākaṭubhiḥ karaiḥ  // VidSrk_23.43 *(794) //<BR>
parameśvarasya<BR>
<BR>
līlātāṇḍavitabhruvaḥ smitasudhāprasyandabhājo dalannīlābjadyutinirbharā daravalatpakṣmāvalīcāravaḥ  /<BR>
prāptās tasya viyoginaḥ smṛtipathaṃ khedaṃ samātanvate premārdrāḥ sudṛśo vikuñcanatatipreṅkhatkaṭākṣā dṛśaḥ  // VidSrk_23.44 *(795) //<BR>
<BR>
visphārāgrās taralataralair aṃśubhir visphurantas tāsāṃ tāsāṃ nayanam asakṛn naipuṇād vañcayitvā  /<BR>
muktās tanvyā masṛṇaparuṣās te kaṭākṣakṣuraprāś chinnaṃ chinnaṃ hṛdayam adayaiś chidyate 'dyā7pi yair me  // VidSrk_23.45 *(796) //<BR>
parameśvarasya<BR>
<BR>
śyāmāṃ śyāmalimānam ānayata bhoḥ sāndrair masīkūrcakais<BR>
tantraṃ mantram atha prayujya harata śvetotpalānāṃ smitam  /<BR>
candraṃ cūrṇayata kṣaṇāc ca kaṇaśaḥ kṛtvā śilāpaṭṭake<BR>
yena draṣṭum ahaṃ kṣame daśa diśas tadvaktramudrāṅkitāḥ  // VidSrk_23.46 *(797) //<BR>
<BR>
tasmin pañcaśare smare bhagavatā bhargeṇa bhasmīkṛte<BR>
jānāmy akṣayasāyakaṃ kamalabhūḥ kāmāntaraṃ nirmame  /<BR>
yasyā7mībhir itas tataś ca viśikhair āpuṅkhamagnātmabhir<BR>
jātaṃ me vidalatkadambamukulaspaṣṭopamānaṃ manaḥ  // VidSrk_23.47 *(798) //<BR>
<BR>
sūtir dugdhasamudrato bhagavataḥ śrīkaustubhe sodare<BR>
sauhārdaṃ kumudākareṣu kiraṇāḥ pīyūṣadhārākiraḥ  /<BR>
spardhā te vacanāmbujair mṛgadṛśāṃ tat sthāṇucūḍāmaṇe<BR>
haṃho candra kathaṃ niṣiñcasi mayi jvālāmuco vedanāḥ  // VidSrk_23.48 *(799) //<BR>
<BR>
ayi pibata cakorāḥ kṛtsnam unnāmikaṇṭhakramasaralitacañcaccañcavaś candrikāmbhaḥ  /<BR>
virahavidhuritānāṃ jīvitatrāṇahetor bhavati hariṇalakṣmā yena tejodaridraḥ  // VidSrk_23.49 *(800) //<BR>
rājaśekharasyai7tau<BR>
<BR>
śītāṃśur viṣasodaraḥ phaṇabhṛtāṃ līlāspadaṃ candanaṃ<BR>
hārāḥ kṣārapayomucaḥ priyasuhṛtpaṅkeruhaṃ bhāsvataḥ  /<BR>
ity eṣāṃ kim ivā7stu hanta madanajyotirvighātāya yad<BR>
bāhyākāraparibhrameṇa tu vayaṃ tattvatyajo vañcitāḥ  // VidSrk_23.50 *(801) //<BR>
<BR>
vyajanamarutaḥ śvāsaśreṇīm imām upacinvate malayajaraso dhārābāṣpaṃ prapañcayituṃ prabhuḥ  /<BR>
kusumaśayanaṃ kāmāstrāṇāṃ karoti sahāyatāṃ dviguṇaharimā māronmāthaḥ kathaṃ nu viraṃsyati  // VidSrk_23.51 *(802) //<BR>
rājaśekharasyai7te<BR>
<BR>
hāro jalārdraśayanaṃ nalinīdalāni prāleyaśīkaramucas tuhinādrivātāḥ  /<BR>
yasye7ndhanāni sarasāny api candanāni nirvāṇam eṣyati kathaṃ sa manobhavāgniḥ  // VidSrk_23.52 *(803) //<BR>
<BR>
mandādaraḥ kusumapatriṣu pelaveṣu nūnaṃ bibharti madanaḥ pavanāstram adya  /<BR>
hāraprakāṇḍasaralāḥ katham anyathā9mī śvāsāḥ pravartitadukūladaśāḥ saranti  // VidSrk_23.53 *(804) //<BR>
<BR>
akṛtapremai9va varaṃ na punaḥ saṃjātavighaṭitapremā  /<BR>
uddhṛtanayanas tāmyati yathā hi na tathe9ha jātāndhaḥ  // VidSrk_23.54 *(805) //<BR>
<BR>
svapna prasīda bhagavan punar ekavāraṃ saṃdarśaya priyatamāṃ kṣaṇamātram eva  /<BR>
dṛṣṭā satī nibiḍabāhunibandhalagnaṃ tatrai7va māṃ nayati sā yadi vā na yāti  // VidSrk_23.55 *(806) //<BR>
<BR>
\Colo iti virahivrajyā<BR>
<BR>
tato 'satīvrajyā<BR>
<BR>
dṛṣṭiṃ he prativeśini kṣaṇam ihā7py asmadgṛhe dāsyasi<BR>
prāyo nai7va śiśoḥ pitā9dya virasāḥ kaupīr apaḥ pāsyati  /<BR>
ekākiny api yāmi tad varam itaḥ śrotas tamālākulaṃ<BR>
nīrandhrāḥ stanam ālikhantu jaṭharacchedā nalagranthayaḥ  // VidSrk_24.1 *(807) //<BR>
vidyāyāḥ<BR>
<BR>
teṣāṃ gopavadhūvilāsasuhṛdāṃ rādhārahaḥsākṣiṇāṃ<BR>
kṣemaṃ bhadra kalindarājatanayātīre latāveśmanām  /<BR>
vicchinne smaratalpakalpanavidhicchedopayoge 'dhunā<BR>
te jāne jaraṭhībhavanti vigalannīlatviṣaḥ pallavāḥ  // VidSrk_24.2 *(808) //<BR>
vidyāyāḥ<BR>
<BR>
sikatilatalāḥ sāndracchāyās taṭāntavilambinaḥ<BR>
śiśiramarutāṃ līlāvāsāḥ kvaṇajjalaraṅkavaḥ  /<BR>
avinyavatīnirvicchedasmaravyayadāyinaḥ<BR>
kathaya murale kenā7mī te kṛtā niculadrumāḥ  // VidSrk_24.3 *(809) //<BR>
<BR>
pāntha svairagatiṃ vihāya jhaṭiti prasthānam ārabhyatām<BR>
atyantaṃ karisūkarāhigavayair bhīmaṃ puraḥ kānanam  /<BR>
caṇḍāṃśor api raśmayaḥ pratidiśaṃ mlānās tvam eko yuvā<BR>
sthānaṃ nā7sti gṛhe mamā7pi bhavato bālā9ham ekākinī  // VidSrk_24.4 *(810) //<BR>
<BR>
viṭapini śiśiracchāye kṣaṇam iha viśramya gamyatāṃ pathikāḥ  /<BR>
ataruvārir ataḥ param asamaśilādurgamo mārgaḥ  // VidSrk_24.5 *(811) //<BR>
<BR>
ambā śete 'tra vṛddhā pariṇatavayasām agraṇīr atra tāto<BR>
niḥśeṣāgārakarmaśramaśi"thilatanuḥ kumbhadāsī tathe9ha  /<BR>
asmin pāpā9ham ekā katipayadivasproṣitaprāṇanāthā<BR>
pānthāye7tthaṃ yuvatyā kathitam abhimataṃ vyāhṛtivyājapūrvam  // VidSrk_24.6 *(812) //<BR>
<BR>
smaravivaśayā kiṃcin mithyāniṣedhamanojñayā<BR>
diśi diśi bhayād bhūyo bhūyaḥ pravartitanetrayā  /<BR>
kuvalayadṛśā śūnye daivād atarkitalabdhayā<BR>
nibhṛtanibhṛtaṃ ye cumbyante ta eva viduḥ sukham  // VidSrk_24.7 *(813) //<BR>
<BR>
vyapetavyāhāraṃ gatavividhaśilpavyatikaraṃ<BR>
karasparśārambhapragalitadukūlāntaśayanam  /<BR>
muhur baddhotkampaṃ diśi diśi muhuḥ preṣitadṛśor<BR>
ahalyāsutrāmṇoḥ kṣaṇikam iva tat saṃgatam abhūt  // VidSrk_24.8 *(814) //<BR>
yogeśvarasya<BR>
<BR>
yaḥ kaumāraharaḥ sa eva ca varas tāś candragarbhā niśāḥ<BR>
pronmīlannavamālatīsurabhayas te ca vindhyānilāḥ  /<BR>
sā cai7vā7smin tathā9pi dhairyasuratavyāpāralīlābhṛtāṃ<BR>
kiṃ me rodhasi vetasīvanabhuvāṃ cetaḥ samutkaṇṭhate  // VidSrk_24.9 *(815) //<BR>
<BR>
kva prasthitā9si karabhoru ghane niśīthe prāṇādhiko vasati yatra janaḥ priyo me  /<BR>
ekākinī vada kathaṃ na bibheṣi bāle nanv asti puṅkhitaśaro madanaḥ sahāyaḥ  // VidSrk_24.10 *(816) //<BR>
<BR>
udeti yasyāṃ na niśākaro ripus tithir nu kā puṇyavatībhir āpyate  /<BR>
itī7va duṣṭyā paridevite muhuḥ kuhūkuhūr ity alam āha kokilaḥ  // VidSrk_24.11 *(817) //<BR>
<BR>
mātar gehini yady ayaṃ hataśukaḥ saṃvardhanīyo mayā<BR>
lauhaṃ pañjaram asya durnayavato gāḍhaṃ tadā kāraya  /<BR>
adyai7naṃ badarīnikuñjakuhare līnaṃ pracaṇḍorage<BR>
karṣantyā mama tāvad aṅgalikhanair evā7padeṣā0gatā  // VidSrk_24.12 *(818) //<BR>
<BR>
dhvastaṃ kena vilepanaṃ kucayuge kenā7ñjanaṃ netrayor<BR>
rāgaḥ kena tavā7dhare pramathitaḥ keśeṣu kena srajaḥ  /<BR>
tenā7śeṣajanaughakalmaṣamuṣā nīlābjabhāsā sakhi<BR>
kiṃ kṛṣṇena na yāmunena payasā kṛṣṇānurāgas tava  // VidSrk_24.13 *(819) //<BR>
<BR>
ākṛṣyā8dāv amandagraham alakacayaṃ vaktram āsajya vaktre<BR>
kaṇṭhe lagnaḥ sukaṇṭhaḥ punar api kucayor dattagāḍhāṅgasaṅgaḥ  /<BR>
baddhāsaktir nitambe patati caraṇayor yaḥ sa tādṛk priyo me<BR>
bāle lajjā praṇaṣṭā na hi na hi kuṭile colakaḥ kiṃ trapākṛt  // VidSrk_24.14 *(820) //<BR>
<BR>
āmodinā samadhunā paridhūsareṇa savyākulabhramavatā patatā purastāt  /<BR>
āyāsitā9smi sakhi tena divāvasāne mattena kiṃ praṇayinā na hi kesareṇa  // VidSrk_24.15 *(821) //<BR>
<BR>
pānthe padmasaro 'ntaśādvalabhuvi nyasyā7ñcalaṃ śāyini<BR>
tvaṃ śrāntā9sy avahaṃ ca vartma vasatigrāmo na velā9py agāt  /<BR>
uttānadviguṇāsamañjasamilajjānūdarāstāṃśukastokonmīladasañjitoru vayam apy ekākinaḥ kiṃ nv idam  // VidSrk_24.16 *(822) //<BR>
vallaṇasya<BR>
<BR>
indur yatra na nindyate na madhuraṃ dūtīvacaḥ śrūyate<BR>
nā8lāpā nipatanti bāṣpakaluṣā no7paiti kārśyaṃ tanuḥ  /<BR>
svādhīnām anukūlinīṃ svagṛhiṇīm āliṅgya yat supyate<BR>
tat kiṃ prema gṛhāśramavratam idaṃ kaṣṭaṃ samācaryate  // VidSrk_24.17 *(823) //<BR>
lakṣmīdharasya <BR>
<BR>
praṇayaviśadāṃ vaktre dṛṣṭiṃ dadāti viśaṅkitā<BR>
ghaṭayati ghanaṃ kaṇṭhāśleṣaṃ sakampapayodharā  /<BR>
vadati bahuśo gacchāmī7ti prayatnadhṛtā9py aho<BR>
ramayatitarāṃ saṃketasthā tathā9pi hi kāminī  // VidSrk_24.18 *(824) //<BR>
śrīharṣasya<BR>
<BR>
durdinaniśīthapavane niḥsaṃcārāsu nagaravīthīṣu  /<BR>
patyau videśayāte paraṃ sukhaṃ jaghanacapalāyāḥ  // VidSrk_24.19 *(825) //<BR>
<BR>
mārge paṅkini toyadāndhatamase niḥśabdasaṃcārakaṃ<BR>
gantavyā dayitasya me 'dya vasatir mugdhe9ti kṛtvā matim  /<BR>
ājānūddhṛtanūpurā karatalenā8chādya netre bhṛśaṃ<BR>
kṛcchrāl labdhapadasthitiḥ svabhavane panthānam abhyasyati  // VidSrk_24.20 *(826) //<BR>
<BR>
bibhrāṇā0rdranakhakṣatāni jaghane nā7nyatra gātre bhayān<BR>
netre cumbanapāṭale ca dadhatī nidrālase nivraṇe  /<BR>
svaṃ saṃketam adūram eva kamitur bhrūsaṃjñayā śaṃsatī<BR>
siddhiṃ yāti viṭaikakalpalatikā raṇḍā na puṇyair vinā  // VidSrk_24.21 *(827) //<BR>
<BR>
adya svāṃ jananīm akāraṇaruṣā prātaḥ sudūraṃ gatāṃ<BR>
pratyānetum ito gato gṛhapatiḥ śrutvai9va madhyaṃdine  /<BR>
paṅgutvena śarīrajarjaratayā prāyaḥ sa lakṣyākṛtir<BR>
dṛṣṭo 'sau bhavatā na kiṃ pathika he sthitvā kṣaṇaṃ kathyatām  // VidSrk_24.22 *(828) //<BR>
<BR>
vastraprotadurantanūpuramukhāḥ saṃyamya nīvīmaṇīn<BR>
udgāḍhāṃśukapallavena nibhṛtaṃ dattābhisārakramāḥ  /<BR>
etāḥ kuntalamallikāparimalavyālolabhṛṅgāvalījhaṃkārair vikalīkṛtāḥ pathi bata vyaktaṃ kuraṅgīdṛśaḥ  // VidSrk_24.23 *(829) //<BR>
<BR>
patir durvañco 'yaṃ vidhuramalino vartma viṣamaṃ<BR>
janaś chidrānveṣī praṇayivacanaṃ duḥpariharam  /<BR>
ataḥ kācit tanvī rativihitasaṃketagataye <BR>
gṛhād vāraṃvāraṃ nirasarad atha prāviśad atha  // VidSrk_24.24 *(830) //<BR>
<BR>
udeṣyatpīyūṣadyutirucikaṇārdrāḥ śaśamaṇisthalīnāṃ panthāno ghanacaraṇalākṣālipibhṛtaḥ  /<BR>
cakorair uḍḍīnair jhaṭiti kṛtaśaṅkāḥ pratipadaṃ<BR>
parāñcaḥ saṃcārān avinayavatīnāṃ vivṛṇute  // VidSrk_24.25 *(831) //<BR>
<BR>
malayajapaṅkaliptatanavo navahāralatāvibhūṣitāḥ<BR>
sitataradantapatrakṛtavaktraruco rucirāmalāṃśukāḥ  /<BR>
śaśabhṛti vitatadhāmni dhavalayati dharām avibhāvyatāṃ gatāḥ<BR>
priyavasatiṃ vrajanti sukham eva nirastabhiyo 'bhisārikāḥ  // VidSrk_24.26 *(832) //<BR>
bāṇasya<BR>
<BR>
niśāndhakāre vihitābhisārāḥ sakhīḥ śapantī7ha nitāntamugdhā  /<BR>
pathi skhalantī bata vāridhārām āliṅgituṃ vāñchati vāridānām  // VidSrk_24.27 *(833) //<BR>
puruṣottamasya<BR>
<BR>
kṛtvā nūpuramūkatāṃ caraṇayoḥ saṃyamya nīvīmaṇīn<BR>
uddāmadhvanipiṇḍitān parijane kiṃcic ca nidrāyite  /<BR>
kasmai kupyasi yāvad asmi calitā tāvad vidhipreritaḥ<BR>
kāśmīrīkucakumbhasambhramaharaḥ śītāṃśur abhyudyataḥ  // VidSrk_24.28 *(834) //<BR>
<BR>
urasi nihitas tāro hāraḥ kṛtā jaghane jaghane<BR>
kalakalavatī kāñcī pādau raṇanmaṇinūpurau  /<BR>
priyam abhisarasy evaṃ mugdhe samāhataṇḍiṇḍimā<BR>
kim idam aparaṃ trāsotkampā diśo muhur īkṣase  // VidSrk_24.29 *(835) //<BR>
devaguptasya <BR>
<BR>
anumatam ivā8netuṃ joṣaṃ tamītamasāṃ kulaṃ diśi diśi dṛśo vinyasyantyaḥ śriyā9ṅkuritāñjanāḥ  /<BR>
madanahutabhugdhūmacchāyaiḥ paṭair asitair vṛtāḥ<BR>
prayayur arasadbhūṣair aṅgaiḥ priyān abhisārikāḥ  // VidSrk_24.30 *(836) //<BR>
bhaṭṭaśivasvāminaḥ<BR>
<BR>
\Colo ity asatīvrajyā<BR>
<BR>
tato dūtikopālambhavrajyā<BR>
<BR>
niḥśeṣacyutacandanaṃ stanataṭo niryātarājo 'dharo<BR>
netre dūram anañjane jalalavaprasyandinī te tanuḥ  /<BR>
āśācchedini dūti bāndhavajanasyā7jñātapīḍāgame<BR>
vāpīṃ snātum ito gatā9si na punas tasyā7dhamasyā7ntikam  // VidSrk_25.1 *(837) //<BR>
<BR>
kiṃ tvaṃ nigūhase dūti stanau vaktraṃ ca pāṇinā  /<BR>
savraṇā eva śobhante śūrādharapayodharāḥ  // VidSrk_25.2 *(838) //<BR>
<BR>
sādhu dūti punaḥ sādhu kartavyaṃ kim ataḥ param  /<BR>
yan madarthe vilagnā9si dantair api nakhair api  // VidSrk_25.3 *(839) //<BR>
<BR>
vihāraḥ kaṇṭhadeśas te kāṣāye tava locane  /<BR>
adharau vītarāgau te dūti pravrajitā9si kim  // VidSrk_25.4 *(840) //<BR>
<BR>
dūti kiṃ tena pāpena śāstrātikramakāriṇā  /<BR>
pañca pañcanakhā bhakṣyāḥ ṣaṣṭhī tvaṃ yena khāditā  // VidSrk_25.5 *(841) //<BR>
<BR>
nā8yātaḥ sāmadānābhyām iti bhede 'pi darśite  /<BR>
sādhu yad durvinītasya tvayā daṇḍo nipātitaḥ  // VidSrk_25.6 *(842) //<BR>
<BR>
anena vītarāgeṇa buddhene7vā7dhareṇa te  /<BR>
dūti nirvyājam ākhyātā sarvavastuṣu śūnyatā  // VidSrk_25.7 *(843) //<BR>
<BR>
pārśvābhyāṃ saprahārābhyām adhare vraṇakhaṇḍite  /<BR>
dūti saṃgrāmayogyā9si na yogyā dūtakarmaṇi  // VidSrk_25.8 *(844) //<BR>
<BR>
tvayā dūti kṛtaṃ karma yat tad anyena duṣkaram  /<BR>
śaraṇāgatavidhvaṃsī chidrānveṣī nipātitaḥ  // VidSrk_25.9 *(845) //<BR>
<BR>
kṣāmā tanur gatiḥ khinnā netre vyālokatārake  /<BR>
vāg aspaṣṭā ślathaṃ vāso dūti tvaṃ jvaritā9si kim  // VidSrk_25.10 *(846) //<BR>
<BR>
rajanyām anyasyāṃ surataparivartād anucitaṃ<BR>
madīyaṃ yad vāsaḥ katham api hṛtaṃ tena suhṛdā  /<BR>
tvayā prītyā0nītaṃ svanivasanadānāt punar idaṃ<BR>
kutas tvādṛg dūti skhalitaśamanopāyanipuṇā  // VidSrk_25.11 *(847) //<BR>
<BR>
nā8yāto yadi tādṛśaṃ sa śapathaṃ kṛtvā9pi dūti priyas<BR>
tat kiṃ kopanayā tvayā svadaśanair agrādharaḥ khaṇḍitaḥ  /<BR>
svedāmbhaḥkaṇadāyi vepanam idaṃ tyaktvā bhaja svasthatāṃ<BR>
ko lokasya sakhi svabhāvakuṭilasyā7ntargataṃ jñāsyati  // VidSrk_25.12 *(848) //<BR>
<BR>
romāñcaṃ vahasi śvasiṣy avirataṃ dhyānaṃ kim apy āśritā<BR>
dṛṣṭis te bhramati prakampacapale vyaktaṃ ca te śītkṛtam  /<BR>
taṃ labdhvā khalu bandhakī9va suratavyāpāradakṣaṃ janaṃ<BR>
kiṃ dūti jvaritā9si pāpam athavā spṛṣṭvā bhavanty āpadaḥ  // VidSrk_25.13 *(849) //<BR>
<BR>
śvāsaḥ kiṃ tvaritā gatiḥ pulakitā kasmāt prasādyā8gatā<BR>
veṇī bhraśyati pādayor nipatanāt kṣāmā kim ity uktibhiḥ  /<BR>
svedārdraṃ mukham ātapena galitā nīvī gamād āgamād<BR>
dūti mlānasaroruhadyutimuṣaḥ svauṣṭhasya kiṃ vakṣyasi  // VidSrk_25.14 *(850) //<BR>
<BR>
adhareṇo7nnatibhājā bhujaṅgaparipīḍitena te dūti  /<BR>
saṃkṣobhitaṃ mano me jalanidhir iva mandarāgeṇa  // VidSrk_25.15 *(851) //<BR>
<BR>
sadbhāvopagatā samapraṇayinī dārāḥ parasye7ti vā<BR>
dūte rāgaparābhavaḥ kriyata ity etan na mīmāṃsitam  /<BR>
yenā7mbhoruhasaṃnibhasya vadanasyā7pāṇḍutā te kṛtā<BR>
dūti bhraṣṭaguṇasya tasya nilayaṃ svapne 'pi mā gāḥ punaḥ  // VidSrk_25.16 *(852) //<BR>
<BR>
svakāryabuddhyai9va sadā madarthe dūti pravṛttiṃ pratipālayantyā  /<BR>
tvayā phalenai7va vibhāvito 'yaṃ mayā sahā7bhinnaśarīravādaḥ  // VidSrk_25.17 *(853) //<BR>
vittokasya<BR>
<BR>
\Colo iti dūtīkopālambhavrajyā<BR>
<BR>
% tataḥ pradīpavrajyā<BR>
<BR>
ruddhe vāyau niṣiddhe tamasi śubhavaśonmīlitālokaśaktiḥ<BR>
kasmān nirvāṇalābhī na bhavatu paramabrahmavad vīkṣya dīpaḥ  /<BR>
nidrāṇastrīnitambāmbaraharaṇaraṇanmekhalārāvadhāvatkandarpānaddhabāṇavyatikarataralaṃ kāminaṃ yāminīṣu  // VidSrk_26.1 *(854) //<BR>
<BR>
atipīnāṃ tamorājīṃ tanīyān soḍhum akṣamaḥ  /<BR>
vamatī7va śanair eṣa pradīpaḥ kajjalacchalāt  // VidSrk_26.2 *(855) //<BR>
\var{atipīnāṃ\lem<BR>
    \emend, atipītāṃ \edKG}<BR>
<BR>
nirvāṇagocaragato 'pi muhuḥ pradīpaḥ kiṃ vṛttakaṃ taruṇayoḥ suratāvasāne  /<BR>
ity evam ākalayituṃ sakalaṅkalajjadudgrīvikām iva dadāti ratipradīpaḥ  // VidSrk_26.3 *(856) //<BR>
<BR>
bālāṃ kṛśāṅgīṃ suratānabhijñāṃ gāḍhaṃ navoḍhām upagūḍhavantam  /<BR>
vilokya jāmātaram eṣa dīpo vātāyane kampam upaiti bhītaḥ  // VidSrk_26.4 *(857) //<BR>
<BR>
\Colo iti pradīpavrajyā|| 26<BR>
<BR>
tato 'parāhṇavrajyā<BR>
<BR>
nidrāndhānāṃ dinamaṇikarāḥ kāntim ambhoruhāṇām<BR>
uccityai7te bahuguṇam ivā7bibhrataḥ śoṇimānam  /<BR>
cakrāṅkāṇām aviralajalair ārdraviśleṣabhājāṃ<BR>
vakṣaḥsparśair iva śiśiratāṃ yānti nirvāpyamāṇāḥ  // VidSrk_27.1 *(858) //<BR>
<BR>
dāvāstraśaktir ayam eti ca śītabhāvaṃ bhāsvāñ jvalanti hṛdayāni ca kokayūnām  /<BR>
kiṃ brūmahe 'bhyudayate ca jagatpidhānaṃ dhvāntaṃ bhavanti ca viśuddhadṛśo divāndhāḥ  // VidSrk_27.2 *(859) //<BR>
<BR>
unmuktābhir divasam adhunā sarvatas tābhir eva svacchāyābhir niculitam iva prekṣyate viśvam etat  /<BR>
paryanteṣu jvalati jaladhau ratnasānau ca madhye citrāṅgīyaṃ ramayati tamaḥstomalīlā dharitrī  // VidSrk_27.3 *(860) //<BR>
<BR>
cūḍāratnaiḥ sphuradbhir viṣadharavivarāṇy ujjvalāny ujjvalāni<BR>
prekṣyante cakravākīmanasi niviśate sūryakāntāt kṛśānuḥ  /<BR>
kiṃ cā7mī śalyayantas timiram ubhayato nirbharāhas tamisrāsaṃghaṭṭotpiṣṭasaṃdhyākaṇanikaraparispardhino bhānti dīpāḥ  // VidSrk_27.4 *(861) //<BR>
<BR>
paṭukaṭukoṣmabhiḥ kaṭakadhāturasasya gireḥ kuharakaṭāhakeṣu ravidhāmabhir utkvathataḥ  /<BR>
uparibharād ivo7tsalitayā chaṭayā gaganaṃ pratinavasaṃdhyayā sapadi saṃvalitaṃ śuśubhe  // VidSrk_27.5 *(862) //<BR>
<BR>
astaṃ bhāsvati lokalocanakalāloke gate bhartari strīlokocitam ācaranti sukṛtaṃ vahnau vilīya tviṣaḥ  /<BR>
apy etās tu cikīrṣaye9va tapasāṃ tārākṣamālā diśo manye khañjanakaṇṭhakomalatamaḥkṛṣṇājinaṃ bibhrati  // VidSrk_27.6 *(863) //<BR>
<BR>
yāvad bhāskarakesarī pravitatajyotiḥsaṭābhāsuro hatvā vāsaravāraṇaṃ vanadarīm astācalasyā8sthitaḥ  /<BR>
tāvat saṃtamasācchabhallapariṣatsaṃdhyāstram āpīyate kumbhabhraṃśavikīrṇamauktikaruco rājanty amūs tārakāḥ  // VidSrk_27.7 *(864) //<BR>
<BR>
astavyāstān kramatatagatīn patrimālātaraṅgān<BR>
veṇīdaṇḍān iva dhṛtavatī muktasaṃdhyāṅgarāgā  /<BR>
dhvāntamlānāṃśukaparicayacchannalāvaṇyaśocyā<BR>
dyauḥ pratyagradyumaṇivirahād vāntam akṣṇor na yāti  // VidSrk_27.8 *(865) //<BR>
<BR>
parāvṛttā gāvas taruṣu vayasāṃ kūjati kulaṃ piśācīnāṃ cetaḥ spṛśati gṛhakṛtyapravaṇatā  /<BR>
ayaṃ nandī saṃdhyāsamayakṛtakṛtyavyavasitis trinetrābhiprāyapratisadṛśam unmārṣṭi murajān  // VidSrk_27.9 *(866) //<BR>
śitkaṇṭhasya<BR>
<BR>
utsarpaddhūmalekhātviṣi tamasi manāg visphuliṅgāyamānair<BR>
udbhedais tārakāṇāṃ viyati parigate paścimāśām upetā  /<BR>
khedene7vā8natāsu skhaladalirasanāsv abjinīpreyasīṣu prāyaḥ sandhyātapāgniṃ viśati dinapatau dahyate vāsaraśrīḥ  // VidSrk_27.10 *(867) //<BR>
<BR>
prārabdho maṇidīpayaṣṭiṣu vṛthā pātaḥ pataṅgair ito<BR>
gandhāndhair abhito madhuvratakulair utpakṣmabhiḥ sthīyate  /<BR>
velladbāhulatāvilokavalayasvānair itaḥ sūcitavyāpārāś ca niyojayanti vividhān varāṅganā varṇakān  // VidSrk_27.11 *(868) //<BR>
<BR>
vrajati kalitastokāloko navīnajavāruṇacchaviravir asau svecchādṛśyo diśaṃ bhṛśam appateḥ  /<BR>
kakubhi kakubhi prāptāhārāḥ kulāyamahīruhāṃ śirasi śirasi svairaṃ svairaṃ patanti patatriṇaḥ  // VidSrk_27.12 *(869) //<BR>
raghunandanasya<BR>
<BR>
kālavyālahataṃ vīkṣya patantaṃ bhānum ambarāt  /<BR>
oṣadhīśaṃ samādāya dhāvatī7va pitṛprasūḥ  // VidSrk_27.13 *(870) //<BR>
<BR>
jagannetrajyotiḥ pibati śanakair andhatamasaṃ<BR>
kulāyair ākṛṣṭāḥ kṣaṇaviratakūjā balibhujaḥ  /<BR>
tatho9lūkaḥ stokavyapagatabhayaḥ koṭaramukhād vapur magnagrīvo ḍamaritaśirāḥ paśyati diśaḥ  // VidSrk_27.14 *(871) //<BR>
viddūkasya<BR>
<BR>
tārāprarohadhavalotkaṭadantapaṅkter dhvāntābhinīlavapuṣo rajanīpiśācyāḥ  /<BR>
jihve9va sārdrarudhirāruṇasūryamāṃsagrāsārthinī nabhasi visphurati sma saṃdhyā  // VidSrk_27.15 *(872) //<BR>
<BR>
snātī7va mandaragano 'stamite 'dya mitre sindhūdvṛtendukalaśaskhaladaṃśutoyaiḥ  /<BR>
etaj jagannayanahāri ghanaṃ tamo 'sya pṛṣṭhe śriyaṃ vitatakuntalavat tanoti  // VidSrk_27.16 *(873) //<BR>
<BR>
pṛthugaganakabandhaskandhacakraṃ kim etat kim u rudhirakapālaṃ kālakāpālikasya  /<BR>
lalalabharitamantaḥ kiṃ nu tārkṣyāṇḍakhaṇḍaṃ janayati hi vitarkān sāṃdhyam arkasya bimbam  // VidSrk_27.17 *(874) //<BR>
<BR>
yāge bhāsvati vṛddhasārasaśiraḥśoṇe 'staśṛṅgāśrayaṃ<BR>
vyāliptaṃ timiraiḥ kaṭhorabalibhukkaṇṭhābhinīlair nabhaḥ  /<BR>
māhendrī dig api prasannanalinā candrodayākāṅkṣiṇī<BR>
bhāty eṣā ciraviprayuktaśabarīgaṇḍāvapāṇḍucchaviḥ  // VidSrk_27.18 *(875) //<BR>
acalasiṃhasya<BR>
<BR>
atiharitapatraparikarasampannaspandanaikaviṭapasya  /<BR>
ghanavāsanair mayūkhaiḥ kusumbhakusumāyate taraṇiḥ  // VidSrk_27.19 *(876) //<BR>
cakrapāṇeḥ<BR>
<BR>
dinamaṇir anarghamūlyo dinavaṇijārghaprasārito jagati  /<BR>
anurūpārgham alabdhvā punar iva ratnākare nihitaḥ  // VidSrk_27.20 *(877) //<BR>
śrīdharmapālasya<BR>
<BR>
niryadvāsarajīvapiṇḍakaraṇiṃ bibhrat kavoṣṇaiḥ karair<BR>
māñjiṣṭhaṃ ravibimbam ambaratalād astācale luṇṭhati  /<BR>
kiṃ ca stokatamaḥkalāpakalanāśyāmāyamānaṃ manāg<BR>
dhūmadhyāmapurāṇacitraracanārūpaṃ jagaj jāyate  // VidSrk_27.21 *(878) //<BR>
rājaśekharasya<BR>
<BR>
gharmatviṣi sphuritaratnaśilākrameṇa meror nitambakaṭakān avagāhamāne  /<BR>
valgatturaṅgakhuracūrṇitapadmarāgadhūlī9va vātavalito9llasati sma sandhyā  // VidSrk_27.22 *(879) //<BR>
<BR>
astādriśirovinihitaravimaṇḍalasarasayā9vaghaṭṭāṅkam  /<BR>
nayatī7va kālakaulaḥ kvā7pi nabhaḥsairibhaṃ siddhyai  // VidSrk_27.23 *(880) //<BR>
<BR>
prathamam alasaiḥ paryastāgraṃ sthitaṃ pṛthukesarair<BR>
viralaviralair antaḥpatrair manāṅ militaṃ tataḥ  /<BR>
tadanu valanāmātraṃ kiṃcid vyadhāyi bahir dalair<BR>
mukulanavidhau vṛddhābjānāṃ babhūva kadarthanā  // VidSrk_27.24 *(881) //<BR>
<BR>
dagdhadhvāntadinasya gharmadinakṛtsaṃvṛttasaptārciṣā<BR>
taptāṅgāragurūccayaśriyamayaṃ badhnāti saṃdhyātapaḥ  /<BR>
nirvāṇāj jalaviprakīrṇanivahaśyāmatvam ātanvate<BR>
prāg vipluṣṭatamoguror abhinavās tasyās tamisratviṣaḥ  // VidSrk_27.25 *(882) //<BR>
buddhākarasya<BR>
<BR>
astopadhānavinihitaravibimbaśironikuñcitadigaṅgaḥ  /<BR>
vaste 'ndhakārakambalam amaraśayane dinādhvanyaḥ  // VidSrk_27.26 *(883) //<BR>
malayavātasya<BR>
<BR>
nṛtyaśramāt karanakhodarapītavāntaiḥ svedārdrabhasmamayabindubhir indugauraiḥ  /<BR>
saṃtyajya tārakitam etad iti pravādaṃ vyomāṅgaṇaṃ gaṇaya citritam īśvareṇa  // VidSrk_27.27 *(884) //<BR>
lakṣmīdharasya<BR>
<BR>
\Colo ity aparāhṇavrajyā|| 27<BR>
<BR>
tato 'ndhakāravrajyā|| 28<BR>
<BR>
kiṃ svarbhānur asau vilimpati jagad dehaprabhāvistarais<BR>
tīvrāṃśoḥ patataḥ pataty atha karālambāvakṛṣṭaṃ nabhaḥ  /<BR>
kiṃ sāmbhodhikulābalāṃ vasumatīṃ svasmin vidhatte hariḥ<BR>
saṃkalpān iti māṃsalaṃ vitanute kādambanīlaṃ tamaḥ  // VidSrk_28.1 *(885) //<BR>
<BR>
niṣyandasphuritābhir oṣadhirucāṃ śailāḥ śikhābhaktibhiḥ<BR>
śabdaiḥ prāṇabhṛto gṛhītasumanovāsair marudbhir drumāḥ  /<BR>
dhvānte limpati mattakokilavadhūkaṇṭhābhinīle jagal<BR>
lakṣyante bhavanāni jālavivaroddhāntaiḥ pradīpāṃśubhiḥ  // VidSrk_28.2 *(886) //<BR>
manovinodasya<BR>
<BR>
drākparyastagabhastir astamayate māṇikyaśoṇo raviḥ<BR>
sāṃdhyaṃ dhāma nabhoṅgaṇaṃ kulayati dvitrisphurattārakam  /<BR>
śocyante vayasāṃ gaṇair ita itaḥ paryantacaityadrumāḥ<BR>
kiṃ cā7bhyarṇaparākrameṇa tamasā prorṇūyate rodasī  // VidSrk_28.3 *(887) //<BR>
<BR>
cakṣurlagnam ivā7timāṃsalamasīvarṇāyate yan nabhaḥ<BR>
pārśvasthā iva bhānti hanta kakubho niḥsandhiruddhāntarāḥ  /<BR>
vinyastātmapadapramāṇakam idaṃ bhūmītalaṃ jñāyate<BR>
kiṃ cā7nyat karasaṃgamaikagamakaḥ svāṅge 'pi sampratyayaḥ  // VidSrk_28.4 *(888) //<BR>
<BR>
ghanatamatimiraghuṇotkarajagdhānām iva patanti kāṣṭhānām  /<BR>
chidrair amībhir uḍubhiḥ kiraṇavyājena cūrṇāni  // VidSrk_28.5 *(889) //<BR>
% QUOTE Anargharāghava 2.53<BR>
murāreḥ<BR>
<BR>
rahaḥsaṃketastho ghanatamatamaḥpuñjapihitavṛthonmeṣaṃ cakṣur muhur upadadhānaḥ pathi pathi  /<BR>
saḍatkārād alpād api nibhṛtasamprāptaramaṇībhramabhrāmyadbāhur damadamikayo9ttāmyati yuvā  // VidSrk_28.6 *(890) //<BR>
noḥ||<BR>
<BR>
hā kaṣṭaṃ ka iha kṣamaḥ pratikṛtau kasyai7tad āvedyatāṃ<BR>
grastaṃ hanta niśācarair iva tamaḥstobhaiḥ samastaṃ jagat  /<BR>
kālaḥ sa api kim asti yatra bhagavān udgamya śītadyutir<BR>
dhvāntaughād bhuvam uddhariṣyati hariḥ pātālagarbhād iva  // VidSrk_28.7 *(891) //<BR>
\var{kasyaitad\lem<BR>
    \emend, kasyetad \edKG}<BR>
vijayendrasya<BR>
<BR>
utsārito hasitadīdhitibhiḥ kapolād ekāvalībhir avadhūta iva stanebhyaḥ  /<BR>
aṅgeṣv alabdhaparibhogasukho 'ndhakāro gṛhṇāti keśaracanāsu ruṣe9va nārīḥ  // VidSrk_28.8 *(892) //<BR>
<BR>
vyomnas tāpicchagucchāvalibhir iva tamovallarībhir vriyante<BR>
paryantāḥ prāntavṛttyā payasi vasumatī nūtane majjatī7va  /<BR>
vātyāsaṃvegaviṣvagvitatavalayitasphītadhūmyāprakāśaṃ<BR>
prārambhe 'pi triyāmā taruṇayati nijaṃ nīlimānaṃ vaneṣu  // VidSrk_28.9 *(893) //<BR>
<BR>
atyutsārya bahir viṭaṅgavaḍabhīgaṇḍasthalaśyāmikāṃ<BR>
bhinnābhinnagavākṣajālaviralacchidraiḥ pradīpāṃśavaḥ  /<BR>
ārūḍhasya bhareṇa yauvanam iva dhvāntasya naktaṃ mukhe<BR>
niryātāḥ kapilāḥ karālaviralaśmaśrūprarohā iva  // VidSrk_28.10 *(894) //<BR>
bhaṭṭagaṇapateḥ<BR>
<BR>
tanulagnā iva kakubhaḥ kṣmāvalayaṃ caraṇacāramātram iva  /<BR>
viyad iva cā8likadaghnaṃ muṣṭigrāhyaṃ tamaḥ kurute  // VidSrk_28.11 *(895) //<BR>
<BR>
uttaṃsaḥ kekipicchair marakatavalayaśyāmale doḥprakāṇḍe<BR>
hāraḥ sārendranīlair mṛgamadaracito vaktrapatraprapañcaḥ  /<BR>
nīlābjaiḥ śekharaśrīrasitavasanatā ce7ty abhīkābhisāre<BR>
sampraty eṇekṣaṇānāṃ timirabharasakhī vartate veśalīlā  // VidSrk_28.12 *(896) //<BR>
rājaśekharasyai7tau<BR>
<BR>
\Colo ity andhakāravrajyā|| 28<BR>
<BR>
tataś candravrajyā|| 29<BR>
<BR>
śṛṅgāre sūtradhāraḥ kusumaśaramuner āśrame brahmacārī<BR>
nārīṇām ādidevas tribhuvanamahito rāgarājye purodhāḥ  /<BR>
jyotsnāsatraṃ dadhānaḥ puramathanajaṭājūṭakoṭīśayālur<BR>
devaḥ kṣīrodajanmā jayati kumudinīkāmukaḥ śvetabhānuḥ  // VidSrk_29.1 *(897) //<BR>
vasukalpasya<BR>
<BR>
śaśadharaḥ kumudākarabāndhavaḥ kamalaṣaṇḍanimīlanapaṇḍitaḥ  /<BR>
ayam udeti kareṇa digaṅganāḥ parimṛṣann iva kuṅkumakāntinā  // VidSrk_29.2 *(898) //<BR>
rājaśriyaḥ<BR>
<BR>
lokāḥ śokaṃ tyajata na cirasthāyinī dhvāntavṛttir<BR>
bhadre yāyāḥ kumudini mudaṃ muñca mohaṃ cakora  /<BR>
svacchajyotsnāmṛtarasanadīsrotasām ekaśailaḥ<BR>
so 'yaṃ śrīmān udayati śaśī viśvasāmānyadīpaḥ  // VidSrk_29.3 *(899) //<BR>
etau rājaśriyaḥ<BR>
<BR>
karpūraiḥ kim apūri kiṃ malayajair ālepi kiṃ pāradair<BR>
akṣāli sphaṭikopalaiḥ kim aghaṭi dyāvāpṛthivyor vapuḥ  /<BR>
etat tarkaya kairavaklamahare śṛṅgāradīkṣāgurau<BR>
dikkāntāmukure cakorasuhṛdi prauḍhe tuṣāratviṣu  // VidSrk_29.4 *(900) //<BR>
<BR>
kalādhāro vakraḥ sphuradadhararāgo navatanur<BR>
galanmānāveśās taruṇaramaṇīr nāgara iva  /<BR>
ghanaśroṇībimbe nayanamukule cā7dharadale <BR>
kapole grīvāyāṃ kucakalaśayoś cumbati śaśī  // VidSrk_29.5 *(901) //<BR>
śrīkaṇṭhasya<BR>
<BR>
sambandhī raghubhūbhujāṃ manasijavyāpāradīkṣāgurur<BR>
gaurāṅgīvadanopamāparicitas tārāvadhūvallabhaḥ  /<BR>
candraḥ sundari dṛśyatām ayam itaś caṇḍīśacūḍāmaṇiḥ<BR>
sadyomārjitadākṣiṇātyayuvatīdantāvadātadyutiḥ  // VidSrk_29.6 *(902) //<BR>
<BR>
lekhām anaṅgapuratoraṇakāntibhājam indor vilokaya tanūdari nūtanasya  /<BR>
deśāntarapraṇayinor api yatra yūnor nūnaṃ mithaḥ sakhi milanti vilokitāni  // VidSrk_29.7 *(903) //<BR>
etau rājaśekharasya<BR>
<BR>
nai7tan nabho lavaṇatoyanidhir eṣa paśya chāyāpathaś ca na bhavaty ayam asya setuḥ  /<BR>
nā7yaṃ śaśi nibiḍapiṇḍitabhoga eṣa śeṣo na lāñchanam idaṃ harir eṣa suptaḥ  // VidSrk_29.8 *(904) //<BR>
<BR>
kapāle mārjāraḥ paya iti karāṃl leḍhi śaśinas<BR>
tarucchidraprotān bisam iva karī saṃkalayati  /<BR>
ratānte talpasthān harati vanitā9py aṃśukam iti<BR>
prabhāmattaś candro jagad idam aho viklavayati  // VidSrk_29.9 *(905) //<BR>
<BR>
bhavati bhaviṣyati kim idaṃ nipatiṣyati bimbam ambarāc chaśinaḥ  /<BR>
aham api candanapaṅkair aṅkam anaṅkaṃ kariṣyāmi  // VidSrk_29.10 *(906) //<BR>
bhikṣusumateḥ<BR>
<BR>
citācakraṃ candraḥ kusumadhanuṣo dagdhavapuṣaḥ<BR>
kalaṅkas tatratyo vahati malināṅgāratulanām  /<BR>
idaṃ tv asya jyotir daradalitakarpūradhavalaṃ<BR>
marudbhir bhasme7va prasarati vikīrṇaṃ diśi diśi  // VidSrk_29.11 *(907) //<BR>
<BR>
sadyaś candanapaṅkapicchilam iva vyomāṅgaṇaṃ kalpayan<BR>
paśyai8rāvatakāntadantamusalacchedopameyākṛtiḥ  /<BR>
udgacchaty ayam acchamauktikamaṇiprālambalambaiḥ karair<BR>
mugdhānāṃ smarelakhavācanakalākelipradīpaḥ śaśī  // VidSrk_29.12 *(908) //<BR>
<BR>
asāv ekadvitriprabhṛtiparipāṭyā prakaṭayan<BR>
kalāḥ svairaṃ svairaṃ navakamalakandāṅkurarucaḥ  /<BR>
purandhrīṇāṃ preyovirahadahanoddīpitadṛśāṃ<BR>
kaṭākṣebhyo bibhyan nibhṛtam iva candro 'bhyudayate  // VidSrk_29.13 *(909) //<BR>
<BR>
unmīlanti mṛṇālakomalaruco rājīvasaṃvartikāsaṃvartavratavṛttayaḥ katipaye pīyūṣabhānoḥ karāḥ  /<BR>
apy usrair dhavalībhavatsu giriṣu kṣubdho 'yam unmajjatā<BR>
viśvene7va tamomayo nidhir apām ahnāya phenāyate  // VidSrk_29.14 *(910) //<BR>
<BR>
kāśmīreṇa dihānam ambaratalaṃ vāmabhruvām ānanadvairājyaṃ vidadhānam indudṛṣadāṃ bhindānam ambhaḥśirāḥ  /<BR>
pratyudyatpuruhūtapattanavadhūdattārghadūrvāṅkurakṣīvotsaṅgakuraṅgam aindavam idaṃ tadbimbam ujjṛmbhate  // VidSrk_29.15 *(911) //<BR>
<BR>
nai7vā7yaṃ bhagavān udañcati śaśī gavyūtimātrīm api<BR>
dyām adyā7pi tamas tu kauravakulaśrīcāṭukārāḥ karāḥ  /<BR>
mathnanti sthalasīmni śailagahanotsaṅgeṣu saṃrundhate<BR>
jīvagrāham iva kvacit kvacid api cchāyāsu gṛhṇanti ca  // VidSrk_29.16 *(912) //<BR>
<BR>
kiṃ nu dhvāntapayodhir eṣa katakakṣodair ive7ndoḥ karair<BR>
atyaccho 'yam adhaś ca paṅkam akhilaṃ chāyāpadeśād abhūt  /<BR>
kiṃ vā tatkarakartarībhir abhito nistakṣaṇād ujjvalaṃ<BR>
vyomai7ve7dam itas tataś ca patitāś chāyāchalena tvacaḥ  // VidSrk_29.17 *(913) //<BR>
<BR>
dalavitatibhṛtāṃ tale tarūṇām iha tilataṇḍulitaṃ mṛgāṅkarociḥ  /<BR>
madacapalacakoracañcukoṭīkavalanatuccham ivā7ntarāntarā9bhūt  // VidSrk_29.18 *(914) //<BR>
<BR>
tathā paurastyāyāṃ diśi kumudakedārakalikākapāṭaghnīm induḥ kiraṇalaharīm ullalayati  /<BR>
samantād unmīladbahalajalabindustabakino yathā puñjāyante pratiguḍakam eṇāṅkamaṇayaḥ  // VidSrk_29.19 *(915) //<BR>
<BR>
bhūyastarāṇi yad amūni tamasvinīṣu jyotsnīṣu ca praviralāni tataḥ pratīmaḥ  /<BR>
saṃdhyānalena bhṛśam ambaramūṣikāyām āvartitair uḍubhir eva bhṛto 'yam induḥ  // VidSrk_29.20 *(916) //<BR>
<BR>
yaṃ prāk pratyag avāg udañci kakubhāṃ nāmāni sambibhrataṃ<BR>
jyotsnājālajhalajjhalābhir abhito lumpantam andhaṃ tamaḥ  /<BR>
prācīnād acalād itas trijagatām ālokabījād bahir<BR>
niryāntaṃ hariṇāṅkam aṅkuram iva draṣṭuṃ jano jīvati  // VidSrk_29.21 *(917) //<BR>
<BR>
prācīnācalacūlacandramaṇibhir nirvyūḍhapādyaṃ nijair<BR>
niryāsair uḍubhir nijena vapuṣā dattārghalājāñjali  /<BR>
antaḥprauḍhakalaṅkatuccham abhitaḥ sāndraṃ paristīryate<BR>
bimbād aṅkurabhagnanaiśikatamaḥsaṃdoham indor mahaḥ  // VidSrk_29.22 *(918) //<BR>
murārer amī<BR>
<BR>
śaśinam asūta prācī nṛtyati madano hasanti kakubho 'pi  /<BR>
kumudarajaḥpaṭavāsaṃ vikirati gaganāṅgaṇe pavanaḥ  // VidSrk_29.23 *(919) //<BR>
dharmakīrteḥ<BR>
<BR>
kahlārasparśigarbhaiḥ śiśiraparigamāt kāntimadbhiḥ karāgraiś<BR>
candreṇā8liṅgitāyās timiranivasane sraṃsamāne rajanyāḥ  /<BR>
anyonyālokinībhiḥ paricayajanitapremaniṣyandinībhir<BR>
dūrārūḍhe pramode hasitam iva parispaṣṭam āśāvadhūbhiḥ  // VidSrk_29.24 *(920) //<BR>
pāṇineḥ<BR>
<BR>
adyā7pi stanaśailadurgaviṣame sīmantinīnāṃ hṛdi<BR>
sthātuṃ vāñchati māna eṣa jhagiti krodhād ivā8lohitaḥ  /<BR>
udyan dūrataraprasāritakaraḥ karṣaty asau tatkṣaṇāt<BR>
sphāyatkairavakoṣaniḥsaradaliśreṇīkṛpāṇaṃ śaśī  // VidSrk_29.25 *(921) //<BR>
vasukalpasya<BR>
<BR>
yātasyā7stam anantaraṃ dinakṛto veṣeṇa rāgānvitaḥ<BR>
svairaṃ śītakaraḥ karaṃ kamanilīm āliṅgituṃ yojayan  /<BR>
śītasparśam avetya sāndram anayā ruddhe mukhāmbhoruhe<BR>
hāsyene7va kumadvatīdayitayā vailakṣyapāṇḍūkṛtaḥ  // VidSrk_29.26 *(922) //<BR>
rājaśekharasya<BR>
<BR>
tatho9ddāmair indoḥ sarasabisadaṇḍadyutidharair<BR>
mayūkhair vikrāntaṃ sapadi paritaḥ pītatimiraiḥ  /<BR>
dinaṃmanyā rātriś cakitacakitaṃ kauśikakulaṃ<BR>
praphullaṃ nidrāṇaiḥ katham api yathā9mbhoruvahanaiḥ  // VidSrk_29.27 *(923) //<BR>
dhoyīkasya<BR>
<BR>
udgarbhahūṇataruṇīramaṇopamardabhugnonnatastananiveśanibhaṃ himāṃśoḥ  /<BR>
bimbaṃ kaṭhorabisakāṇḍakaḍāragaurair viṣṇoḥ padaṃ prathamam agrakarair vyanakti  // VidSrk_29.28 *(924) //<BR>
<BR>
tamobhir dikkālair viyad api vilaṅghya kva nu gataṃ<BR>
gatā drāṅ mudrā9pi kva nu kumudakoṣasya sarasaḥ  /<BR>
kva dhairyaṃ tac cā7bdher viditam udayādreḥ pratisarasthalīmadhyāsīne śaśini jagad apy ākulam idam  // VidSrk_29.29 *(925) //<BR>
aparājitasya<BR>
<BR>
prathamam aruṇacchāyas tāvat tataḥ kanakaprabhas tadanu virahottāmyattanvīkapolataladyutiḥ  /<BR>
prasarati punar dhvāntadhvaṃsakṣamaḥ kṣaṇadāmukhe sarasabisinīkandacchedacchavir mṛgalāñchanaḥ  // VidSrk_29.30 *(926) //<BR>
<BR>
candraḥ kṣīram api kṣaraty avirataṃ dhārāsahasrotkarair<BR>
udgrīvais tṛṣitair ivā7dya kumudair jyotsnāpayaḥ pīyate  /<BR>
kṣīrodāmbhasi majjatī7va divasavyāpārakhinnaṃ jagat<BR>
tatkṣobhāj jalabudbudhā iva taranty ālohitās tārakāḥ  // VidSrk_29.31 *(927) //<BR>
caturṇām<BR>
<BR>
sphaṭikālavālalakṣmīṃ pravahati śaśibimbam ambarodyāne  /<BR>
kiraṇajalasiktalāñchanabālatamālaikaviṭapasya  // VidSrk_29.32 *(928) //<BR>
<BR>
iha bahalitam indor dīdhitīnāṃ prabhābhir madavikalacakorīcañcumudrāṅkitābhiḥ  /<BR>
ratibharaparikhedasrastarārthaṃ vadhūnāṃ karakisalayalīlābhañjanavyañjikābhiḥ  // VidSrk_29.33 *(929) //<BR>
<BR>
rajanipurandhrirodhratilakas timiradvipayūthakesarī<BR>
rajatamayo 'bhiṣekakalaśaḥ kusumāyudhamedinīpateḥ  /<BR>
ayam udayācalaikacūḍāmaṇir abhinavadarpaṇo diśām<BR>
udayati gaganasarasi haṃsasya hasann iva vibhramaṃ śaśī  // VidSrk_29.34 *(930) //<BR>
bāṇasya<BR>
<BR>
eṣa sāndratimire gaganānte vāriṇī7va maline yamunāyāḥ  /<BR>
bhāti pakṣapuṭagopitacañcū rājahaṃsa iva śītamayūkhaḥ  // VidSrk_29.35 *(931) //<BR>
<BR>
gaganatalataḍāgaprāntasīmni pradoṣaprabalataravarāhotkhanyamānaś cakāsti  /<BR>
parikalitakalaṅkaḥ stokapaṅkānulepo nijakiraṇamṛṇālīmūlakando 'yam induḥ  // VidSrk_29.36 *(932) //<BR>
<BR>
pariṇatalavalīphalābhipāṇḍus tanur abhavan malinodarā himāṃśoḥ  /<BR>
janahṛdayavibhedakuṇṭhiteṣor viśikhaniśātaśile9va manmathasya  // VidSrk_29.37 *(933) //<BR>
<BR>
labdhodaye suhṛdi candramasi svavṛddhir āsādya bhinnasamayas tridaśoddhṛtāni  /<BR>
ratnāni lipsur iva digbhuvanāntarāle jyotsnāchalena dhavalo jaladhir jagāha  // VidSrk_29.38 *(934) //<BR>
gaṇapateḥ<BR>
<BR>
pinaṣṭī7va taraṅgāgrair arṇavaḥ phenacandanam  /<BR>
tad ādāya karair indur limpatī7va digaṅganām  // VidSrk_29.39 *(935) //<BR>
<BR>
sarvasvaṃ gaganaśriyā ratipater viśvāsapātraṃ sakhā<BR>
vāstavyo haramūrdhni sarvabhuvanadhvāntaughamuṣṭiṃdhayaḥ  /<BR>
kṣīrāmbhodhirasāyanaṃ kamalinīnidrauṣadhīpallavo<BR>
devaḥ kāntimahādhano vijayate dākṣāyaṇīvallabhaḥ  // VidSrk_29.40 *(936) //<BR>
<BR>
karpūradravaśīkarotkaramahānīhāramagnām iva<BR>
pratyagrāmṛtaphenapaṅkapaṅkapaṭalīlepopadigdhām iva  /<BR>
svacchaikasphaṭikāśmaveśmajaṭharakṣiptām iva kṣmām imāṃ<BR>
kurvan pārvaṇaśarvarīpatir asaū7ddāmam uddyotate  // VidSrk_29.41 *(937) //<BR>
parameśvarasya<BR>
<BR>
asau bibhrattāmratviṣam udayaśailasya śirasi<BR>
skhalan prāleyāṃśur yadi bhavati matto haladharaḥ  /<BR>
tadānīm etat tu pratinavatamāladyutiharaṃ<BR>
tamo 'pi vyālolaṃ vigalati tadīyaṃ nivasanam  // VidSrk_29.42 *(938) //<BR>
yogeśvarasya<BR>
<BR>
yathā9yaṃ bhāty aṃśūn diśi diśi kiran kundaviśadān<BR>
śaśāṅkaḥ kāśmīrīkucakalaśalāvaṇyalaḍitaḥ  /<BR>
tathā9yaṃ kastūrimadalikhitapatrāvalitulāṃ<BR>
navāmbhodacchedacchavir api samārohati mṛgaḥ  // VidSrk_29.43 *(939) //<BR>
śarvasya<BR>
<BR>
yathai9vai7ṣa śrīmāṃś caramagirivaprāntalajadhau<BR>
sudhāsūtiścetaḥ kanakakamalāśaṅki kurute  /<BR>
tathā9yaṃ lāvaṇyaprasaramakarandadravatṛṣāpatadbhṛṅgaśreṇīśriyam api kalaṅkaḥ kalayati  // VidSrk_29.44 *(940) //<BR>
<BR>
sphuṭakokanadāruṇaṃ purastād atha jāmbūnadapatrapiñjarābham  /<BR>
kramalaṅghitamugdhabhāvam indoḥ sphaṭikacchedanibhaṃ vibhāti bimbam  // VidSrk_29.45 *(941) //<BR>
bhagīrathasya<BR>
<BR>
viyati visarpatī7va kumudeṣu bahūbhavatī7va yoṣitāṃ<BR>
pratiphalatī7va jaṭharaśarakāṇḍavipāṇḍuṣu gaṇḍabhittiṣu  /<BR>
ambhasi vikasatī7va hasatī7va sudhādhavaleṣu dhāmasu<BR>
dhvajapaṭapallaveṣu lalatī7va samīracaleṣu candrikā  // VidSrk_29.46 *(942) //<BR>
<BR>
analasajavāpuṣpotpīḍacchavi prathamaṃ tataḥ<BR>
samadayavanīgaṇḍacchāyaṃ punar madhupiṅgalam  /<BR>
tadanu ca navasvarṇādarśaprabhaṃ śaśinas tatas<BR>
taruṇatagarākāraṃ bimbaṃ vibhāti nabhastale  // VidSrk_29.47 *(943) //<BR>
<BR>
raktaḥ karaṃ kirati pāṇḍupayodharāgre candro vidhūya timirāvaraṇaṃ niśāyāḥ  /<BR>
digyoṣitas tad avalokya kutūhalinyo hrīṇāś ca sasmitam ivā7pasaranti dūram  // VidSrk_29.48 *(944) //<BR>
<BR>
gorocanārucakabhaṅgapiśaṅgitāṅgas tārāpatir masṛṇam ākramate krameṇa  /<BR>
gobhir navīnabisatantuvitānagaurair āḍhyaṃ bhaviṣṇur ayam ambaram āvṛṇoti  // VidSrk_29.49 *(945) //<BR>
<BR>
asau samālokitakānanāntare vikīrṇavispaṣṭamarīcikesaraḥ  /<BR>
vinirgataḥ siṃha ivo7dayācalād gṛhītaniṣpandamṛgo niśākaraḥ  // VidSrk_29.50 *(946) //<BR>
pāṇineḥ<BR>
<BR>
indum indradig asūta sarasvān uttaraṅgabhujarājir anṛtyan  /<BR>
ujjaharṣa jhaṣaketur avāpuḥ ṣaṭpadāḥ kumudabandhanamokṣam  // VidSrk_29.51 *(947) //<BR>
abhinandasya<BR>
<BR>
mṛgendrasye7va candrasya mayūkhair nakharair iva  /<BR>
pāṭitadhvāntamātaṅgamuktābhā bhānti tārakāḥ  // VidSrk_29.52 *(948) //<BR>
<BR>
gauratviṣāṃ kucataṭeṣu kapolapīṭheṣv eṇīdṛśāṃ rabhasahāsam ivā8rabhante  /<BR>
tanvanti vellanavilāsam ivā7malāsu muktāvalīṣu viśadāḥ śaśino mayūkhāḥ  // VidSrk_29.53 *(949) //<BR>
<BR>
kacamūlabaddhapannaganiśvāsaviṣāgnidhūmahatamadhyam  /<BR>
aiśānam iva kapālaṃ sphuṭalakṣma sphurati śaśibimbam  // VidSrk_29.54 *(950) //<BR>
dakṣasya<BR>
<BR>
gate jyotsnāsitavyomaprāsādād dṛkatulyatām  /<BR>
himāṃśumaṇḍale lakṣma nīlapārāvatāyate  // VidSrk_29.55 *(951) //<BR>
<BR>
sadyaḥpāṭitaketakodaradalaśreṇīśriyaṃ bibhratī<BR>
ye9yaṃ mauktikadāmagumphanavidhau yogya-cchaviḥ prāg abhūt  /<BR>
unmeyākulaśībhir añjalipuṭair grāhyā mṛṇālāṅkuraiḥ<BR>
pātavyā ca śaśinyamugdhavibhave sā vartate candrikā  // VidSrk_29.56 *(952) //<BR>
<BR>
ye pūrvaṃ yavasūcisūtrasuhṛdo ye ketakāgracchadacchāyādhāmabhṛto mṛṇālalatikālāvaṇyabhājo 'tra ye  /<BR>
ye dhārāmbuviḍambinaḥ kṣaṇam atho ye tārahāraśriyas<BR>
te 'mī sphāṭikadaṇḍaḍambarajito jātāḥ sudhāṃśoḥ karāḥ  // VidSrk_29.57 *(953) //<BR>
rājeśekharasyai7tau<BR>
<BR>
triyāmāvāmāyāḥ kamalamṛdugaṇḍasthaladhṛtipragalbho gaṇḍālī na vidhurayamakṣuṇṇakiraṇaḥ  /<BR>
tadakṣaṇaḥ sīmne9yaṃ yadurasi manāg añjanamayī mṛgacchāyā daivād aghaṭi na kalaṅkaḥ punar ayam  // VidSrk_29.58 *(954) //<BR>
<BR>
jyotsnāmugdhavadhūvilāsabhavanaṃ pīyūṣavīcīsaraḥ<BR>
kṣīrābdher navanītakūṭam avanītāpārtitoyopalaḥ  /<BR>
yāminyās tilakaḥ kalā mṛgadṛśāṃ premavrataikāśramaḥ<BR>
krāmaty eṣa cakorayācakamahaḥ karpūravarṣaḥ śaśī  // VidSrk_29.59 *(955) //<BR>
<BR>
tārākorakarājibhājigaganodyāne tamomakṣikāḥ<BR>
saṃdhyāpallavapātinīḥ kavalayann ekāntatas tarkaya  /<BR>
etasminn udayāstabhūdharatarudvandvāntarāle tatair<BR>
ebhir bhāti gabhastitantupaṭalaiḥ śvetorṇanābhaḥ śaśī  // VidSrk_29.60 *(956) //<BR>
vasukalpasya<BR>
<BR>
\Colo iti candravrajyā|| 29<BR>
<BR>
tataḥ pratyūṣavrajyā|| 30<BR>
<BR>
madhyevyomakaṭibhramās tu kitavaprāgbhārakopakramakṣiprakṣiptakapardamuṣṭikalanāṃ kurvanty amūs tārakāḥ  /<BR>
kiṃ cā7yaṃ rajanīpatiḥ pravigalallāvaṇyalakṣmīritaḥ<BR>
paryantasthitacāruvṛttakaṭhinīkhaṇḍacchaviṃ vāñchati  // VidSrk_30.1 *(957) //<BR>
kvaimallasya<BR>
<BR>
tamobhiḥ pīyante gatavayasi pīyūṣavapuṣi<BR>
jvaliṣyan mārtaṇḍopalapaṭaladhūmair iva diśaḥ  /<BR>
sarojānāṃ karṣann alimayam ayaskāntamaṇivat<BR>
kṣaṇād antaḥśalyaṃ tapati patir adyā7pi na rucām  // VidSrk_30.2 *(958) //<BR>
<BR>
jātāḥ pakvapalāṇḍupāṇḍamadhuracchāyākiras tārakāḥ<BR>
prācīm aṅkurayanti kiṃcana ruco rājīvajīvātavaḥ  /<BR>
lūtātantuvitānavartulam ito bimbaṃ dadhac cumbati<BR>
prātaḥ proṣitarocir ambaratalād astācalaṃ candramāḥ  // VidSrk_30.3 *(959) //<BR>
<BR>
prācīvibhramakarṇikākamalinīsaṃvartikāḥ samprati<BR>
dve tisro ramaṇīyam ambaramaṇer dyām uccarante rucaḥ  /<BR>
sūkṣmocchvāsam apī7dam utsukatayā sambhūya koṣād bahir<BR>
niṣkrāmadbhramaraughasambhramabharād ambhojam ujjṛmbhate  // VidSrk_30.4 *(960) //<BR>
<BR>
ekadviprabhṛtikrameṇa gaṇanām eṣām ivā7staṃ yatāṃ<BR>
kurvāṇā samakocayadṛśaśatāny ambhojasaṃvartikāḥ  /<BR>
bhūyo 'pi kramaśaḥ prasārayati tāḥ sampraty amūn udyataḥ<BR>
saṃkhyātuṃ sakutūhale9va nalinī bhānoḥ sahasraṃ karān  // VidSrk_30.5 *(961) //<BR>
<BR>
pītvā bhṛśaṃ kamalakuḍmalaśuktikoṣā doṣātanītimiravṛṣṭim atha sphuṭantaḥ  /<BR>
niryanmadhuvratakadambamiṣād vamanti bibhranti kāraṇaguṇān iva mauktikāni  // VidSrk_30.6 *(962) //<BR>
amī murāreḥ<BR>
<BR>
tārāṇāṃ tagaratviṣāṃ parikaraḥ saṃkhyeyaśeṣaḥ sthitaḥ<BR>
spardhante 'starucaḥ pradīpakaśikhāḥ sārdhaṃ haridrāṅkuraiḥ  /<BR>
tatra stambhitapāradadravajaḍo jātaḥ prage candramāḥ<BR>
paurastyaṃ ca purāṇasīdhumadhuracchāyaṃ nabho vartate  // VidSrk_30.7 *(963) //<BR>
<BR>
dvitrair vyomni purāṇamauktikamaṇicchāyaiḥ sthitaṃ tārakair<BR>
jyotsnāpānabharālasena vapuṣā suptāś cakorāṅganāḥ  /<BR>
yāto 'stācalacūlam udvasamadhucchatracchaviś candramāḥ<BR>
prācī bālabiḍālalocanarucāṃ yātā ca pātraṃ kakup  // VidSrk_30.8 *(964) //<BR>
<BR>
kṣīṇāny eva tamāṃsi kiṃ tu dadhati prauḍhiṃ na samyag dṛśo<BR>
vāsaḥ saṃvṛtam eva kiṃ tu jahati prāṇeśvaraṃ nā7balāḥ  /<BR>
pārāvāragataiś ca kokamithunair ānandato gadgadaṃ<BR>
sākūtaṃ rutam eva kiṃ tu bahalaṃ jhātkṛtya no7ḍḍīyate  // VidSrk_30.9 *(965) //<BR>
\var{jhatkṛtya\lem<BR>
    \emend\ \Ingalls, sātkṛtya \edKG}<BR>
<BR>
parisphurata tārakāś carata cauracakrāṇy alaṃ<BR>
prasarpata tamāṃsi re samaya eṣa yuṣmādṛśām  /<BR>
na yāvad udayācaloddhatarajāḥ samākrāmati <BR>
prabhāpaṭalapāṭalīkṛtanabho.antarālo raviḥ  // VidSrk_30.10 *(966) //<BR>
<BR>
prātaḥ kopavilohitena raviṇā dhvastaṃ tamaḥ sarvato<BR>
bhṛṅgāḥ padmapuṭeṣu varṇasadṛśās tasye7ti kṛṣṭāḥ karaiḥ  /<BR>
hā kaṣṭaṃ timiratviṣo vayam api vyaktaṃ hatā ity amī<BR>
kākāḥ samprati ghoṣayanti sabhayāḥ kāke9ti nāmnā0tmanaḥ  // VidSrk_30.11 *(967) //<BR>
<BR>
śakyārcanaḥ suciram īkṣṇapaṅkajena kāśmīrapiṇḍaparipāṭalamaṇḍalaśrīḥ  /<BR>
dhvāntaṃ harann amaranāyakapālitāyāṃ devo 'bhyudeti diśi vāsarabījakoṣaḥ  // VidSrk_30.12 *(968) //<BR>
viṣṇuhareḥ<BR>
<BR>
kuntala ivā7vaśiṣṭaḥ smarasya candanasaronimagnasya  /<BR>
pratibhāti yatra hariṇaḥ sa hariṇalakṣmā gato 'stamayam  // VidSrk_30.13 *(969) //<BR>
dakṣasya<BR>
<BR>
patyau yāte kalānāṃ vyati gativaśād astam indau krameṇa<BR>
krandantī patrinādair vigalitatimiras tomadhammillabhārā  /<BR>
prabhraṃśisthūlamuktāphalanikaraparispardhitārāśrubinduḥ<BR>
pronmīlatpūrvasaṃdhyāhutabhuji rajanī paśya dehaṃ juhoti  // VidSrk_30.14 *(970) //<BR>
<BR>
so 'haṃ sudūram agamaṃ dvijarājarūḍhiṃ gāḍhaprasaktir abhavaṃ bata vāruṇītaḥ  /<BR>
ity ākalayya niyataṃ śaśabhṛt samastamastād dadau jhagiti jhampamayaṃ payodhau  // VidSrk_30.15 *(971) //<BR>
narasiṃhasya<BR>
<BR>
stokastokam abhūmir ambaratale tārābhir astaṃ gataṃ<BR>
gacchanty astagireḥ śiras tadanu ca cchāyādaridraḥ śaśī  /<BR>
pratyāsannatarodayasthataraṇer bimbāruṇimnā tato<BR>
mañjiṣṭhārasalohinī dig api ca prācī samunmīlati  // VidSrk_30.16 *(972) //<BR>
lakṣmīdharasya<BR>
<BR>
muṣitamuṣitālokās tārātuṣārakaṇatviṣaḥ<BR>
savitur api ca prācīmūle milanti marīcayaḥ  /<BR>
śrayati śithilacchāyābhogas taṭīm aparāmbudher<BR>
jaṭharalavalīlāvaṇyācchacchavir mṛgalāñchanaḥ  // VidSrk_30.17 *(973) //<BR>
śarvasya<BR>
<BR>
vrajaty aparavāridhiṃ rajatapiṇḍapāṇḍuḥ śaśī<BR>
namanti jalabudbudhadyutisapaṅktayas tārakāḥ  /<BR>
kuruṇṭakavipāṇḍuraṃ dadhati dhāma dīpāṅkurāś<BR>
cakoranayanāruṇā bhavati dik ca sautrāmaṇī  // VidSrk_30.18 *(974) //<BR>
rājaśekharasya<BR>
<BR>
labdhvā bodhaṃ divasakariṇaḥ kīrṇanakṣatramālaṃ<BR>
dīrghād asmād gaganaśayanād ujjihānasya darpāt  /<BR>
sajjaddānodakatanumalo jarjarābhīṣurajjur<BR>
bhraśyaty eṣa praśithila iva śrotraśaṅkhaḥ śaśāṅkaḥ  // VidSrk_30.19 *(975) //<BR>
\var{@tanu@\lem<BR>
    \emend\ \Ingalls, @tuna@ \edKG}<BR>
<BR>
tejorāśau bhuvanajaladheḥ plāvitāśātaṭāntaṃ<BR>
bhānau kumbhodbhava iva pibaty andhakārotkarāmbhaḥ  /<BR>
sadyo mādyanmakarakamaṭhasthūlamatsyā ivai7te<BR>
yānty antasthāḥ kulaśikhariṇo vyaktivartmakrameṇa  // VidSrk_30.20 *(976) //<BR>
<BR>
āmudrantas tama iva saraḥsīmni sambhūya paṅkaṃ<BR>
tārāsārthair iva patiśucā phenakaiḥ śliṣṭapādāḥ  /<BR>
bhrāntyādaṣṭasphuṭabisalatācuñcubhiś cañcucakraiś<BR>
cakrā bandīkṛtavirahakṛccandralekhā ivai7te  // VidSrk_30.21 *(977) //<BR>
bhaṭṭaśivasvāminaḥ<BR>
<BR>
kṛtapādanigūhano 'vasīdann adhikaśyāmakalaṅkapaṅkalekhaḥ  /<BR>
gaganodadhipaśimāntalagno vidhur uttāna ivā7sti kūrmarājaḥ  // VidSrk_30.22 *(978) //<BR>
śatānandasya<BR>
<BR>
ayam udayati mudrābhañjanaḥ padminīnām udayagirivanālībālamandārapuṣpam  /<BR>
virahavidhurakokadvandvabandhur vibhindan kupitakapikapolakrodhatāmras tamāṃsi  // VidSrk_30.23 *(979) //<BR>
yogeśvarasya<BR>
<BR>
rathyākārpaṭikaiḥ paṭaccaraśatasyūtorukanthābalapratyādiṣṭahimāgamārtiviśadaprasnigdhakaṇṭhodaraiḥ  /<BR>
gīyante nagareṣu nāgarajanapratyūṣanidrānudo rādhāmādhavayoḥ paraspararahaḥprastāvanāgītayaḥ  // VidSrk_30.24 *(980) //<BR>
ḍimbokasya<BR>
<BR>
\Colo iti pratyūṣavrajyā|| 30<BR>
<BR>
tato madhyāhnavrajyā<BR>
<BR>
madhyāhne paripuñjitais tarutalacchāyā mṛgaiḥ sevyate<BR>
kāsāre sphuṭitodare sunibhṛtaṃ kīṭair ahar nīyate  /<BR>
utsaṅgaślathamuktahastayugalanyastānanaḥ kānane<BR>
jhillītoyakaṇābhiṣekasukhito nidrāyate vānaraḥ  // VidSrk_31.1 *(981) //<BR>
<BR>
etasmin divasasya madhyasamaye vāto 'pi caṇḍātapatrāsene7va na saṃcaraty ahimagor bimbe lalāṭaṃtape  /<BR>
kiṃ cā7nyat paritaptadhūliluṭhanaploṣāsahatvād iva cchāyā dūragatā9pi bhūruhatale vyāvartya saṃlīyate  // VidSrk_31.2 *(982) //<BR>
<BR>
ādau mānaparigraheṇa guruṇā dūraṃ samāropitā paścāt tāpabhareṇa tānavakṛtā nītā paraṃ lāghavam  /<BR>
utsaṅgāntaravartinām anugamāt sampīḍitā gām imāṃ sarvāṅgapraṇayapriyām iva tarucchāyā samālambate  // VidSrk_31.3 *(983) //<BR>
malayarājasyai7te<BR>
<BR>
kirati mihire viṣvadrīcaḥ karān ativāmanī<BR>
sthalakamaṭhavad dehacchāyā janasya viceṣṭate  /<BR>
gajapatimukhodgīrṇair āpyair api trasareṇubhiḥ<BR>
śiśiramadhurām eṇāḥ kacchasthalīm adhiśerate  // VidSrk_31.4 *(984) //<BR>
<BR>
uddāmadyumaṇidyutivyatikaraprakrīḍadarkopalajvālājālakaṭālajāṅgalataṭīniṣkūjakoyaṣṭayaḥ  /<BR>
bhaumoṣmaplavamānasūrakiraṇakrūraprakāśā dṛśor āyuḥkarma samāpayanti dhig amūr madhye 'hni śūnyā diśaḥ  // VidSrk_31.5 *(985) //<BR>
murārer etau<BR>
<BR>
rathyāgarbheṣu khelārasikaśiśuguṇaṃ tyājayet pūrvakelīr<BR>
uddaṇḍābjacchadālītalam upagamayed rājahaṃsīkulāni  /<BR>
adhyetṝṇāṃ dadhānaṃ bhṛśam alasadṛśāṃ kiṃcid aṅgāvasādaṃ<BR>
devasyai7tat samantād bhavatu samucitaśreyase madhyam ahnaḥ  // VidSrk_31.6 *(986) //<BR>
puruṣottamadevasya<BR>
<BR>
kāśmaryāḥ kṛtamālam udgatadalaṃ koyaṣṭikaṣṭīkate<BR>
nīrāśmantakaśimbicumbanamukhā dhāvanty apaḥpūrṇikāḥ  /<BR>
dātyūhais tiniśasya koṭaravati skandhe nilīya sthitaṃ<BR>
vīrunnīḍakapotakūjitam anukrandanty adhaḥ kukkubhāḥ  // VidSrk_31.7 *(987) //<BR>
<BR>
uddāmajvaladaṃśumālikiraṇavyarthātirekād iva<BR>
cchāyāḥ samprati yānti piṇḍapadavīṃ mūleṣu bhūmīruhām  /<BR>
kiṃ cai7taddanujādhirājayuvatīvargāvagāhotsaratkṣobhoḍḍīnavihaṃgamaṇḍalakṛtālīkātapatraṃ saraḥ  // VidSrk_31.8 *(988) //<BR>
dharmāśokasya<BR>
<BR>
dhatte padmatalād alepsur upari svaṃ karṇatālaṃ dvipaḥ<BR>
śaṣpastambarasān niyacchati śikhī madhyeśikhaṇḍaṃ śiraḥ  /<BR>
mithyā leḍhi mṛṇālakoṭirabhasād daṃṣṭrāṅkuraṃ śūkaro<BR>
madhyāhne mahiṣaś ca vāñchati nijacchāyāmahākardamam  // VidSrk_31.9 *(989) //<BR>
<BR>
viśantīnāṃ snātuṃ jaghanapariveśair mṛgadṛśāṃ<BR>
yad ambhaḥ samprāptaṃ pramadavanavāpyās taṭabhuvam  /<BR>
gabhīre tan nābhīkuharapariṇāhe 'dhvani sakṛt<BR>
kuhuṃkārasphāraṃ racayati ca nādaṃ namati ca  // VidSrk_31.10 *(990) //<BR>
rājaśekharasya<BR>
<BR>
viṣvaṅ murmuranarma bibhrati pathāṃ garbheṣv adabhrāḥ paṭujyotir muktanirabhradīdhitighaṭānirdhūpitā dhūlayaḥ  /<BR>
meghacchāyadhiyā9bhidhāvati puro nirdagdhadūrvāvanaṃ<BR>
pānthaḥ kiṃ ca marīcivīciṣu payaḥpūrabhramaḥ klāmati  // VidSrk_31.11 *(991) //<BR>
<BR>
dhvāntānīlavanādrikoṭaragṛheṣv adhyāsate kokilāḥ<BR>
pānthāḥ potavad āpibanti kaluṣaṃ dhānyāḥ prataptaṃ payaḥ  /<BR>
tallāmbho vanatāmasollanivahasyā7śaktasūryasrutivrātasphītavarāhasairibhasabhāsvasthaiṇayūthāc cyutam  // VidSrk_31.12 *(992) //<BR>
<BR>
dhūmo 'ṭann aṭavīṣu cāṭupaṭalānāṭīkayaty ucchalatpāṃśuprāṃśubharābhir ābhir abhito vātormibhir vartmanaḥ  /<BR>
utsarpaddavadhūmavibhramabharaḥ kiṃ ca pratīcīr apaḥ<BR>
kurvanty acchamarīcivīcinicayabhrāntyā hradānte mṛgāḥ  // VidSrk_31.13 *(993) //<BR>
buddhākaraguptasya<BR>
<BR>
madhyāhne parinirmaleṣu śakulaḥ śaivālamālāmbuṣu<BR>
sthūlatvāj jalaraṅgunirjitabhayaḥ pucchāgraromāvalīḥ  /<BR>
līlātāṇḍavaḍambarair avakiran pānīyapūrṇodaras<BR>
tuṇḍāgrāt kṣaṇapītavāriguḍikām udgīrya saṃlīyate  // VidSrk_31.14 *(994) //<BR>
<BR>
\Colo iti madhyāhnavrajyā|| 31<BR>
<BR>
tato yaśovrajyā|| 32<BR>
<BR>
deva svasti vayaṃ dvijās tata itas tīrtheṣu sisnāsavaḥ<BR>
kālindīsurasindhusaṃgapayasi snātuṃ samīhāmahe  /<BR>
tad yācemahi saptapiṣṭapaśucībhāvaikatānavrataṃ<BR>
saṃyaccha svayaśaḥ sitāsitapayobhedād viveko 'stu naḥ  // VidSrk_32.1 *(995) //<BR>
<BR>
kiṃ vṛttāntaiḥ paragṛhagataiḥ kiṃ tu nā7haṃ samarthas<BR>
tūṣṇīṃ sthātuṃ prakṛtimukharo dākṣinātyasvabhāvaḥ  /<BR>
gehe gehe vipaṇiṣu tathā catvare pānagoṣṭhyām<BR>
unmatte9va bhramati bhavato vallabhā hanta kīrtiḥ  // VidSrk_32.2 *(996) //<BR>
vidyāyāḥ<BR>
<BR>
sā candrād api candanād api daravyākoṣakundād api<BR>
kṣīrābdher api śeṣato 'pi phaṇinaś caṇḍīśahāsād api  /<BR>
karṇāṭīsitadantapatramahaso 'py atyantam uddyotinī<BR>
kīrtis te bhujavīryanirjitaripo lokatrayaṃ bhrāmyati  // VidSrk_32.3 *(997) //<BR>
vārtikakārasya<BR>
<BR>
tvadyaśorājahaṃsasya pañjaraṃ bhuvanatrayam  /<BR>
amī pānakaraṅkābhāḥ saptā7pi jalarāśayaḥ  // VidSrk_32.4 *(998) //<BR>
bimbokasya<BR>
<BR>
yat kṣāraṃ ca malīmasaṃ ca jaladher ambhas tad ambhodharaiḥ<BR>
kṛtvā svādu ca nirmalaṃ ca nihitaṃ yatnena śuktau tathā  /<BR>
yenā7narghatayā ca sundaratayā ce7daṃ yaśobhis tava<BR>
spardhām etya virājate nanu pariṇāmo 'dbhuto bhautikaḥ  // VidSrk_32.5 *(999) //<BR>
acalasiṃhasya<BR>
<BR>
dṛṣṭaṃ saṃgarasākṣibhir nigaditaṃ vaitālikaśreṇibhir<BR>
nyastaṃ cetasi sajjanaiḥ sukavibhiḥ kāvyeṣu saṃcāritam  /<BR>
utkīrṇaṃ kuśalaiḥ praśastiṣu sadā gītaṃ ca nākesadāṃ<BR>
dārair ujjayanībhujaṅga bhavataś candrāvadātaṃ yaśaḥ  // VidSrk_32.6 *(1000) //<BR>
<BR>
utkallolasya lakṣmīṃ lavaṇajalanidhir lambhitaḥ kṣīrasindhoḥ<BR>
ko vindhyaḥ kaś ca gaurīgurur iti marutām abhyudasto vivekaḥ  /<BR>
nītāḥ karkatvam arkapravahaṇaharayo hāritotsaṅgalakṣmā<BR>
rājann udāmagaurair ajani ca rajanīvallabhas tvadyaśobhoḥ  // VidSrk_32.7 *(1001) //<BR>
abhinandasya<BR>
<BR>
nirmuktaśeṣadhavalair acalendramanthasaṃkṣubdhadugdhamayasāgaragarbhagauraiḥ  /<BR>
rājann idaṃ bahulapakṣadalanmṛgāṅkacchedojjvalais tava yaśobhir aśobhi viśvam  // VidSrk_32.8 *(1002) //<BR>
<BR>
svasti kṣīrābdhimadhyān nijadayitabhujābhyantarasthā9bjahastā<BR>
kṣmāyāmakṣāmakīrtiṃ kuśalayati mahābhūbhujaṃ bhojyadevam  /<BR>
kṣemaṃ me 'nyad yugāntāvadhi tapatu bhavān yadyaśoghoṣaṇābhir<BR>
devo nidrādaridraḥ saphalayati harir yauvanarddhiṃ mame7ti  // VidSrk_32.9 *(1003) //<BR>
<BR>
tvatkīrtir jātajāḍye9va saptāmbhonidhimajjanāt  /<BR>
pratāpāya jagannātha yātā mārtaṇḍamaṇḍalam  // VidSrk_32.10 *(1004) //<BR>
<BR>
kā tvaṃ kuntalamallakīrtir ahaha kvā7si sthitā na kvacit<BR>
sakhyas tās tava kutra kutra vada vāg lakṣmīs tathā kāntayaḥ  /<BR>
vāg yātā caturānanasya vadanaṃ lakṣmīr murārer uraḥ<BR>
kāntir maṇḍalam aindavaṃ mama punar nā7dyā7pi viśrāmabhūḥ  // VidSrk_32.11 *(1005) //<BR>
<BR>
āsīd uptaṃ yad etad raṇabhuvi bhavatā vairimātaṅgakumbhān<BR>
muktābījaṃ tad etat trijagati janayāmāsa kīrtidrumaṃ te  /<BR>
śeṣo mūlaṃ prakāṇḍaṃ himagirir udadhir dugdhapūrālavālaṃ<BR>
jyotsnā śākhāpratānaḥ kusumam uḍucayo yasya candraḥ phalaṃ ca  // VidSrk_32.12 *(1006) //<BR>
<BR>
adya svargavadhūgaṇe guṇamaya tvatkīrtim indūjvalām<BR>
uccair gāyati niṣkalaṅkimadaśāmād āsyate candramāḥ  /<BR>
gītākarṇanamodamuktayavasagrāsābhilāṣo vada<BR>
svāminn aṅkamṛgaḥ kiyanti hi dināny etasya vartiṣyate  // VidSrk_32.13 *(1007) //<BR>
<BR>
abhayam abhayaṃ deva brūmas tavā7silatāvadhūḥ<BR>
kuvalayadalaśyāmā śatror uraḥsthalaśāyinī  /<BR>
samayasulabhāṃ kīrtiṃ bhavyām asūta sutām asāv<BR>
api ramayituṃ rāgāndhe9va bhramaty akhilaṃ jagat  // VidSrk_32.14 *(1008) //<BR>
amarasiṃhasya<BR>
<BR>
dyām āvṛṇoti dharaṇītalam ātanoti pātālamūlatimirāṇi tiraskaroti  /<BR>
hārāvalīhariṇalakṣmaharāṭṭahāsaherambadantahariśaṅkhanibhaṃ yaśas te  // VidSrk_32.15 *(1009) //<BR>
<BR>
deva tvadyaśasi prasarpati śanair lakṣmīsudhoccaiḥśravaścandrairāvatakaustubhāḥ sthitim ivā8manyanta dugdhodadhau  /<BR>
kiṃ tv ekaḥ param asti dūṣaṇakaṇo yan no7payāti bhramāt<BR>
kṛṣṇaṃ śrīḥ śitikaṇṭham adritanayā nīlāmbaraṃ revatī  // VidSrk_32.16 *(1010) //<BR>
<BR>
airāvaṇanti kariṇaḥ phaṇino 'py aśeṣā śeṣanti hanta vihagā api haṃsitāraḥ  /<BR>
nīlotpalāni kumudanti ca sarvaśailāḥ kailāsituṃ vyavasitā bhavato yaśobhiḥ  // VidSrk_32.17 *(1011) //<BR>
<BR>
rāmaḥ sainyasamanvitaḥ kṛtaśilāsetur yad ambhonidheḥ<BR>
pāraṃ laṅghitavān purā tad adhunā nā8ścaryam āpādayet  /<BR>
ekākiny api setubandhurahitān saptā7pi vārāṃnidhīn<BR>
helābhis tava deva deva kīrtivanitā yasmāt samullaṅghati  // VidSrk_32.18 *(1012) //<BR>
<BR>
na tac citraṃ yat te vitatakaravālograrasano mahībhāraṃ voḍhuṃ bhujabhujagarājaḥ prabhavati  /<BR>
yad udbhūtene7daṃ navabisalatātantuśucinā yaśonirmokeṇa sthagitam avanīmaṇḍalam abhūt  // VidSrk_32.19 *(1013) //<BR>
saṃghaśriyaḥ<BR>
<BR>
śrīkhaṇḍapāṇḍimarucaḥ sphuṭapuṇḍarīkaṣaṇḍaprabhāparibhavaprabhavās tudanti  /<BR>
tvatkīrtayo gaganadigvalayaṃ tadantaḥpiṇḍībhavannibiḍamūrtiparamparābhiḥ  // VidSrk_32.20 *(1014) //<BR>
buddhākaraguptasya<BR>
<BR>
apanaya mahāmohaṃ rājann anena tavā7sinā kathaya kuhakakrīḍāścaryaṃ kathaṃ kva ca śikṣitam  /<BR>
yad arirudhiraṃ pāyaṃ pāyaṃ kusumbharasāruṇaṃ jhagiti vamati kṣīrāmbhodhipravāhasitaṃ yaśaḥ  // VidSrk_32.21 *(1015) //<BR>
dakṣasya<BR>
<BR>
tvaṃ kāmboja virājase bhuvi bhavattāto divi bhrājate<BR>
tattātas tu vibhūṣaṇaḥ sa kim api brahmaukasi dyotate  /<BR>
yuṣmābhis tribhir ebhir arpitatanus tvatkīrtir ujjṛmbhiṇī<BR>
māṇikyastabakatrayapraṇayinīṃ hārasya dhatte śriyam  // VidSrk_32.22 *(1016) //<BR>
vasukalpasya<BR>
<BR>
janānurāgamiśreṇa yaśasā tava sarpatā  /<BR>
digvadhūnāṃ mukhe jātam akasmād ardhakuṅkumam  // VidSrk_32.23 *(1017) //<BR>
<BR>
indor lakṣma tripurajayinaḥ kaṇṭhamūlaṃ murārir<BR>
dignāgānāṃ madajalamasībhāñji gaṇḍasthalāni  /<BR>
adyā7py urvīvalayatilaka śyāmalimnā9valiptāny<BR>
ābhāsante vada dhavalitaṃ kiṃ yaśobhis tvadīyaiḥ  // VidSrk_32.24 *(1018) //<BR>
<BR>
\Colo iti yaśovrajyā|| 32<BR>
<BR>
tato 'nyāpadeśavrajyā|| 33<BR>
<BR>
aye muktāratna prasara bahir uddyotaya gṛhān<BR>
api kṣoṇīndrāṇāṃ kuru phalavataḥ svān api guṇān  /<BR>
kim atrai7vā8tmānaṃ jarayasi mudhā śuktikuhare<BR>
mahāgambhīro 'yaṃ jaladhir iha kas tvāṃ gaṇayati  // VidSrk_33.1 *(1019) //<BR>
murāreḥ<BR>
<BR>
apratyākalitaprabhāvavibhave sarvāśrayāmbhonidhau<BR>
vāso nālpatapaḥphalaṃ yad aparaṃ doṣo 'yam eko mahān  /<BR>
śambūko 'pi yad atra durlabhataraī ratnair anarghaiḥ saha<BR>
spardhām ekanivāsakāraṇavaśād ekāntato vāñchati  // VidSrk_33.2 *(1020) //<BR>
<BR>
padmākaraḥ parimito 'pi varaṃ sa eva yasya svakāmavaśataḥ paribhujyate śrīḥ  /<BR>
kiṃ tena nīranidhinā mahatā taṭe 'pi yasyo8rmayaḥ prakupitā galahastayanti  // VidSrk_33.3 *(1021) //<BR>
dāmodarasya<BR>
<BR>
nīre 'sminn amṛtāṃśum utsukatayā kartuṃ kare kautukin<BR>
mā nimne 'vatarā8rjavād iyam adhas tasya praticchāyikā  /<BR>
martye 'sya grahaṇaṃ kva darśanasudhā9py unmuktanetraśriyāṃ<BR>
svarloke 'pi lavaḥ śaveśvarajaṭājūṭaikacūḍāmaṇiḥ  // VidSrk_33.4 *(1022) //<BR>
vallaṇasya<BR>
<BR>
kenā8sīnaḥ sukham akaruṇenā8karād uddhṛtas tvaṃ<BR>
vikretuṃ vā tvam abhilaṣitaḥ kena deśāntare 'smin  /<BR>
yasmin vittavyayabharasaho grāhakas tāvad āstāṃ<BR>
nā7sti bhrātar marakatamaṇe tvatparīkṣākṣamo 'pi  // VidSrk_33.5 *(1023) //<BR>
<BR>
mūrdhāropaṇasatkṛtair di'si diśi kṣudrair vihaṅgair gataṃ<BR>
chāyādānanirākṛtaśramabhrair naṣṭaṃ mṛgair bhīrubhiḥ  /<BR>
hā kaṣṭaṃ phalalolupair apasṛtaṃ śākhāmṛgaiś cañvalair<BR>
ekenai7va davānalavyatikaraḥ soḍhaḥ paraṃ śākhinā  // VidSrk_33.6 *(1024) //<BR>
<BR>
ayaṃ vārām eko nilaya iti ratnākara iti<BR>
śrito 'smābhis tṛṣṇātaralitamanobhir jalanidhiḥ  /<BR>
ka evaṃ jānīte nijakarapuṭīkoṭaragataṃ<BR>
kṣaṇād enaṃ tāmyattimimakaram āpāsyati muniḥ  // VidSrk_33.7 *(1025) //<BR>
kavinandasya<BR>
<BR>
janma vyomasaraḥsarojakuhare mitrāṇi kalpadrumāḥ<BR>
krīḍā svargapurandhribhiḥ paricitāḥ sauvarṇavallīsrajaḥ  /<BR>
apy asmād avatāra eva bhavato no7nmādabherīravaḥ<BR>
samyaṅ mūrchitikelayaḥ punar ime bhṛṅga dvir abhyāhatiḥ  // VidSrk_33.8 *(1026) //<BR>
<BR>
aṅgenā7ṅgam anupraviśya milato hastāvalepādibhiḥ<BR>
kā vārtā yudhi gandhasindhurapater gandho 'pi cet ke dvipāḥ  /<BR>
jetavyo 'sti hareḥ sa lāñchanam ato vandāmahe tām abhūd<BR>
yadgarbhe śarabhaḥ svayaṃjaya iti śrutvā9pi yo nā7ṅkitaḥ  // VidSrk_33.9 *(1027) //<BR>
vallaṇasyai7tau<BR>
<BR>
ājanmasthitayo mahīruha ime kūle samunmūlitāḥ<BR>
kallolāḥ kṣaṇabhaṅgurāḥ punar amī nītāḥ parām unnatim  /<BR>
antaḥ prastarasaṃgraho bahir api bhraśyanti gandhadrumā<BR>
bhrātaḥ śoṇa na sa asti yo na hasati tvatsampadāṃ viplave  // VidSrk_33.10 *(1028) //<BR>
<BR>
amuṃ kālakṣepaṃ tyaja lajada gambhīramadhuraiḥ<BR>
kim ebhir nirghoṣaiḥ sṛja jhaṭiti jhāṭkāri salilam  /<BR>
aye paśyā7vasthām akaruṇasamīravyatikarasphuraddāvajvālāvalijaṭilamūrter viṭapinaḥ  // VidSrk_33.11 *(1029) //<BR>
<BR>
yuktaṃ tyajanti madhupāḥ sumanovināśakāle yad enam avanīruham etad astu  /<BR>
etat tv adṛṣṭacaram aśrutavārtam etāḥ śākhātvaco 'pi tanukāṇḍasamās tyajanti  // VidSrk_33.12 *(1030) //<BR>
<BR>
sa vandyaḥ pāthodaḥ sa khalu nayanānandajananaḥ<BR>
parārthe nīce 'pi vrajati laghutāṃ yo 'rthisubhagām  /<BR>
kathā9pi śrotavyā bhavati hataketor na ca punar<BR>
janānāṃ dhvaṃsāya prabhavati hi yasyo7dgatir api  // VidSrk_33.13 *(1031) //<BR>
<BR>
udañcaddharmāṃśudyutiparicayonnidrabisinīghanāmodāhūtabhramarabharajhaṅkāramadhurām  /<BR>
apaśyat kāsāraśriyam amṛtavartipraṇayinīṃ sukhaṃ jīvaty andhūdaravivaravarti plavakulam  // VidSrk_33.14 *(1032) //<BR>
maitrīśriyaḥ<BR>
<BR>
suvarṇakāra śravaṇocitāni vastūni vikretum ihā8gatas tvam  /<BR>
kuto 'pi nā7śrāvi yad atra pallyāṃ pallīpatir yāvad aviddhakarṇaḥ  // VidSrk_33.15 *(1033) //<BR>
yasyā7vandhyaruṣaḥ pratāpavasater nādena dhairyadruhāṃ<BR>
śuṣyanti sma madapravāhasaritaḥ sadyo 'pi digdantinām  /<BR>
daivāt kaṣṭadaśāvaśaṃ gatavataḥ siṃhasya tasyā7dhunā<BR>
karṣaty eṣa kareṇa keśarasaṭābhāraṃ jaratkuñjaraḥ  // VidSrk_33.16 *(1034) //<BR>
<BR>
utkrāntaṃ girikūṭalaṅghanasahaṃ te vajrasārā nakhās<BR>
tat tejaś ca tad ūrjitaṃ sa ca nagonmāthī ninādo mahān  /<BR>
ālasyād avimuñcatā giriguhāṃ siṃhena nidrālunā<BR>
sarvaṃ viśvajayaikasādhanam idaṃ labdhaṃ na kiṃcit kṛtam  // VidSrk_33.17 *(1035) //<BR>
<BR>
haṃho janāḥ pratipathaṃ pratikānanaṃ ca<BR>
tiṣṭhantu nāma taravaḥ phalitā natāś ca  /<BR>
anyai9va sā sthitir aho malayadrumasya<BR>
yad gandhamātram api tāpam apākaroti  // VidSrk_33.18 *(1036) //<BR>
<BR>
yan nīḍaprabhavo yad añjanarucir yat khecaro yad dvijas<BR>
tena tvaṃ svajanaḥ kile7ti karaṭair yat tair upabrūyase  /<BR>
tatrā7tīndriyamodimāṃsalarasodgāras tavai7ṣa dhvanir<BR>
doṣo 'bhūt kalakaṇṭhanāyaka nijas teṣāṃ svabhāvo hi sa   // VidSrk_33.19 *(1037) //<BR>
vallaṇasya<BR>
<BR>
kiṃ te namratayā kim unnatatayā kiṃ te ghanacchāyayā<BR>
kiṃ te pallavalīlayā im anayā cā7śoka puṣpaśriyā  /<BR>
yat tvanmūlaniṣaṇṇakhinnapathikastomaḥ stuvan nanv aho<BR>
na svādūni mṛdūni khādati phalāny ākaṇṭham utkaṇṭhitaḥ  // VidSrk_33.20 *(1038) //<BR>
<BR>
kalyāṇaṃ naḥ kim adhikam ito jīvanārthaṃ yad asmāl<BR>
lūtvā vṛkṣān ahaha dahasi bhrātar aṅgārakāra  /<BR>
kiṃ tv etasminn aśanipiśunair ātapair ākulānām<BR>
adhvanyānām aśaraṇamaruprāntare ko 'bhyupāyaḥ  // VidSrk_33.21 *(1039) //<BR>
<BR>
rajjvā diśaḥ pravitatāḥ salilaṃ viṣeṇa<BR>
pāśair mahī hutavahajvalitā vanāntāḥ  /<BR>
vyādhāḥ padāny anusaranti gṛhītacāpāḥ<BR>
kaṃ deśam āśrayatu yūthapatir mṛgāṇām  // VidSrk_33.22 *(1040) //<BR>
<BR>
ādāya vāri paritaḥ saritāṃ śatebhyaḥ kiṃ nāma sādhitam anena mahārṇavena  /<BR>
kṣārīkṛtaṃ ca vaḍavādahane hutaṃ ca pātālakukṣikuhare viniveśitaṃ ca  // VidSrk_33.23 *(1041) //<BR>
<BR>
soḍhaprauḍhahimaklamāni śanakaiḥ patrāṇy adhaḥ kurvate<BR>
sambhāvyacchadavāñchayai9va taravaḥ kecit kṛtaghnavratāḥ  /<BR>
nāmanyanta tadātanīm api nijacchāyākṣatiṃ taiḥ punas<BR>
teṣām eva tale kṛtajñacaritaiḥ śuṣyadbhir apy āsyate  // VidSrk_33.24 *(1042) //<BR>
<BR>
madoṣmāsaṃtāpād vanakarighaṭā yatra vimale<BR>
mamajjur niḥśeṣaṃ taṭanikaṭa evo7nnatakarāḥ  /<BR>
gate daivāc choṣaṃ varasarasi tatrai7va taralā<BR>
balagrāsatrāsād viśati śapharī paṅkamadhunā  // VidSrk_33.25 *(1043) //<BR>
<BR>
yad vīcibhiḥ spṛśasi gaganaṃ yac ca pātālamūlaṃ<BR>
ratnair uddyotayasi payasā yad dharitrīṃ pidhatse  /<BR>
dhik tat sarvaṃ tava jalanidhe yad vimucyā7śrudhārās<BR>
tīre nīragrahaṇarabhasair adhvagair ujjhito 'si  // VidSrk_33.26 *(1044) //<BR>
<BR>
lolā śrīḥ śaśabhṛtkalaṅkamalinaḥ krūro maṇigrāmaṇīr<BR>
mādyaty abhramuvallabho 'pi satataṃ tat kālakūṭaṃ viṣam  /<BR>
ity antaḥ svakuṭumbadurṇayaparāmarśāgninā dahyate <BR>
bāḍhaṃ vāḍavanāmadheyadahanavyājena vārāṃnidhiḥ  // VidSrk_33.27 *(1045) //<BR>
\var{@bhramu@\lem<BR>
    \emend\ \Ingalls, @trabhramu@ \edKG}<BR>
<BR>
yanmārgoddhuragandhavātakaṇikātaṅkārtinānādarīkoṇākuñcaduronigūhitaśiraḥpucchā harīṇāṃ gaṇāḥ  /<BR>
dṛpyaddurdamagandhasindhurajayotkhāte 'pi kāmaṃ stutaḥ smero 'yaṃ śarabhaḥ parāṃ hṛdi ghṛṇām āyāti jātismaraḥ  // VidSrk_33.28 *(1046) //<BR>
<BR>
ekenā7pi payodhinā jalamucas te pūritāḥ koṭiśo<BR>
jāto nā7sya kuśāgralīnatuhinaślakṣṇo 'pi toyavyayaḥ  /<BR>
āho śuṣyati daivadṛṣṭivalanād ambhobhir ambhomucaḥ<BR>
sambhūyā7pi vidhātum asya rajasi staimityam apy akṣamāḥ  // VidSrk_33.29 *(1047) //<BR>
<BR>
maryādābhaṅgabhīter amitarasatayā dhairyagāmbhīryayogān<BR>
na kṣobhyanty eva tāvan niyamitasalilāḥ sarvai9te samudrāḥ  /<BR>
āho kṣobhaṃ vrajeyuḥ kvacid api samaye daivayogāt tadānīṃ<BR>
na kṣoṇī nā7drivargā na ca raviśaśinau sarvam ekārṇavaṃ syāt  // VidSrk_33.30 *(1048) //<BR>
<BR>
śrutaṃ dūre ratnākara iti paraṃ nāma jaladher<BR>
na cā7smābhir dṛṣṭā nayanapathagamyasya maṇayaḥ  /<BR>
puro naḥ samprāptās taṭabhuvi salipsaṃ tu vasatām  /<BR>
udagrāḥ kallolāḥ sphuṭavikaṭadaṃṣṭrāś ca makarāḥ  // VidSrk_33.31 *(1049) //<BR>
<BR>
succhāyaṃ phalabhāranamraśikharaṃ sarvārtiśāntipradaṃ<BR>
tvām ālokya mahīruhaṃ vayam amī mārgaṃ vihāyā8gatāḥ  /<BR>
antas te yadi koṭharodaracaladvyālāvalīvisphuradvaktrodvāntaviṣānalātibhayadaṃ vandyas tadānīṃ bhavān  // VidSrk_33.32 *(1050) //<BR>
<BR>
parabhṛtaśiśo maunaṃ tāvad vidhehi nabhastalotpatanaviṣaye pakṣau syātāṃ na yāvad imau kṣamau  /<BR>
dhruvam itarathā draṣṭavyo 'si svajātivilakṣaṇadhvanitakupitadhvāṅkṣatroṭīpuṭāhatijarjaraḥ  // VidSrk_33.33 *(1051) //<BR>
<BR>
majjatkoṭharanakharakṣatakṛttikṛttaraktacchaṭāchuritakesarabhārakāyaḥ  /<BR>
siṃho 'py alaṅghyamahimā harināmadheyaṃ dhatte jaratkapir apī7ti kim atra vācyam  // VidSrk_33.34 *(1052) //<BR>
<BR>
kva malayataṭījanmasthānaṃ kva te ca vanecarāḥ<BR>
kva khalu paraśucchedaḥ kvā7sau digantarasaṃgatiḥ  /<BR>
kva ca kharaśilāpaṭṭe dhṛṣṭiḥ kva paṅkasurūpatā<BR>
malayaja sakhe mā gāḥ khedaṃ guṇās tava dūṣaṇam  // VidSrk_33.35 *(1053) //<BR>
<BR>
vadata viditajambūdvīpasaṃvṛttavārtāṃ katham api yadi dṛṣṭaṃ vārivāhaṃ vihāya  /<BR>
sariti sarasi sindhau cātakenā7rpito 'sāv api bahalapipāsāpāṃśulaḥ kaṇṭhanālaḥ  // VidSrk_33.36 *(1054) //<BR>
lakṣmīdharasya<BR>
<BR>
uccair unmathitasya tena balinā daivena dhik karmaṇā<BR>
lakṣmīm asya nirasyato jalanidher jātaṃ kim etāvatā  /<BR>
gāmbhīryaṃ kim ayaṃ jahāti kim ayaṃ puṣṇāti nā7mbhodharān<BR>
maryādāṃ kim ayaṃ bhinatti kim ayaṃ na trāyate vāḍavam  // VidSrk_33.37 *(1055) //<BR>
<BR>
unmuktakramahāribheruśikharāt krāmantam anyo dharaḥ<BR>
ko 'tra tvāṃ śarabhikiśorapariṣaddhaureya dhartuṃ kṣamaḥ  /<BR>
tasmād durgam aśṛṅgalaṅghanakalādurlālitātman vraja<BR>
tvadvāsāya sa eva kīrṇakanakajyotsno girīṇāṃ patiḥ  // VidSrk_33.38 *(1056) //<BR>
vallaṇasya<BR>
<BR>
durdināni praśāntāni dṛṣṭas tvaṃ tejasāṃ nidhiḥ  /<BR>
athā8śāḥ pūrayann eva kiṃ meghair vyavadhīyate  // VidSrk_33.39 *(1057) //<BR>
<BR>
vyāpyā8śāḥ śayitasya vīciśikharair ullikhya khaṃ preṅkhataḥ<BR>
sindhor locanagocarasya mahimā teṣāṃ tanoty adbhutam  /<BR>
saṃśliṣṭāṅgulirandhralīnamakaragrāhāvalanir nīravo<BR>
yair nā7yaṃ karakuṇḍikodaralaghur dṛṣṭo muner añjalau  // VidSrk_33.40 *(1058) //<BR>
abhinandasya<BR>
<BR>
bhekaiḥ koṭharaśāyibhir mṛtam iva kṣmāntargataṃ kacchapaiḥ<BR>
pāṭhīnaiḥ pṛthupaṅkapīṭhaluṭhanād asmin muhur mūrchitam  /<BR>
tasminn eva sarasy akālajaladenā8gatya tacceṣṭitaṃ<BR>
yenā7kumbhanimagnavanyakariṇāṃ yūthaiḥ payaḥ pīyate  // VidSrk_33.41 *(1059) //<BR>
dvandūkasya<BR>
<BR>
haṃho siṃhakiśoraka tyajasi cet kopaṃ vadāmas tadā<BR>
hatvai9naṃ kariṇāṃ sahasram akhilaṃ kiṃ labdham āyuṣmatā  /<BR>
evaṃ kartum ahaṃ samartha iti ced dhiṅ mūrkha kiṃ sarvato<BR>
nā7laṃ plāvayituṃ jagaj jalanhidhir dhairyaṃ yad ālambate  // VidSrk_33.42 *(1060) //<BR>
<BR>
satyaṃ pippala pādapottama ghanacchāyonnatena tvayā<BR>
sanmārgo 'yam alaṃkṛtaḥ kim aparaṃ tvaṃ mūrtibhedo hareḥ  /<BR>
kiṃ cā7nyat phalabhogahṛṣṭamukharās tvām āśritāḥ patriṇo<BR>
yat puṃskokilakūjitaṃ vidadhate tan nā7nurūpaṃ param  // VidSrk_33.43 *(1061) //<BR>
<BR>
nyagrodhe phalaśālini sphuṭarasaṃ kiṃcit phalaṃ pacyate  /<BR>
bījāny aṅkuragocarāṇi katicit sidhyanti tasminn api  /<BR>
ekas teṣv api kaścid aṅkuravaro badhnāti tām unnatiṃ<BR>
yām adhvanyajanaḥ svamātaram iva klāntacchide dhāvati  // VidSrk_33.44 *(1062) //<BR>
śālikasya<BR>
<BR>
etasmin kusume svabhāvamahati prāyo mahīyaḥ phalaṃ<BR>
ramyaṃ svādu sugandhi śītalam alaṃ prāptavyam ity āśayā  /<BR>
śālmalyāḥ paripākakālakalanābodhena kīraḥ sthito<BR>
yāvat tatpuṭasaṃdhinirgatapatattūlaṃ phalāt paśyati  // VidSrk_33.45 *(1063) //<BR>
<BR>
mādhuryād atiśaityataḥ śucitayā saṃtāpaśāntyā dvayoḥ<BR>
sthāne maitryam idaṃ payaḥ paya iti kṣīrasya nīrasya ca  /<BR>
tatrā7py arṇasi varṇanā sphurati me yatsaṃgatau vardhate<BR>
dugdhaṃ yena purai9va cā7sya suhṛdaḥ kvāthe svayaṃ kṣīyate  // VidSrk_33.46 *(1064) //<BR>
<BR>
dāraiḥ krīḍitam unmadaiḥ suraguros tenai7va nai7vā7munā<BR>
bhagnaṃ bhūri surāsuravyatikare tenai7va nai7vā7munā  /<BR>
nai7vā7yaṃ sa imaṃ nṛjaḥ sa iva vā nai7vai7ṣa doṣākaraḥ<BR>
ko 'yaṃ bhoḥ śaśinī7va locanavatām arke kalaṅkaḥ samaḥ  // VidSrk_33.47 *(1065) //<BR>
madhukūṭasya<BR>
<BR>
āyānti yānti satataṃ nīraṃ śiśiraṃ kharaṃ na gaṇayanti  /<BR>
vidmo na hanta divasāḥ kasya kim ete kariṣyanti  // VidSrk_33.48 *(1066) //<BR>
<BR>
upālabhyo nā7yaṃ sakalabhuvanāścaryamahimā<BR>
harer nābhīpadmaḥ prabhavati hi sarvatra niyatiḥ  /<BR>
yad atrai7va brahmā pibati nijam āyur madhu punar<BR>
vilumpanti svedādhikam amṛtahṛdyaṃ madhulihaḥ  // VidSrk_33.49 *(1067) //<BR>
<BR>
yadā hatvā kṛtsnāṃ timirapaṭalīṃ jātamahimā<BR>
jagannetraṃ mitraḥ prabhavati gato 'sāv avasaraḥ  /<BR>
idānīm astādriṃ śrayati galitālokavibhavaḥ<BR>
piśācā valgantu sthagayatu tamisraṃ ca kakubhaḥ  // VidSrk_33.50 *(1068) //<BR>
kuśalanāthasya<BR>
<BR>
upādhvaṃ tatpānthāḥ punar api saro mārgatilakaṃ<BR>
yad āsādya svacchaṃ vilasatha vinītaklamabharāḥ  /<BR>
itas tu kṣārābdher jaraṭhamakarakṣuṇṇapayaso<BR>
nivṛttiḥ kalyāṇī na punar avatāraḥ katham api  // VidSrk_33.51 *(1069) //<BR>
yaṃpyākasya<BR>
<BR>
salīlaṃ haṃsānāṃ pibati nivaho yatra vimalaṃ<BR>
jalaṃ tasmin mohāt sarasi rucire cātakayuvā  /<BR>
svabhāvād garvād vā na pibati payas tasya śakuneḥ<BR>
kim eteno7ccais tvaṃ bhavati laghimā vā9pi sarasaḥ  // VidSrk_33.52 *(1070) //<BR>
<BR>
prasīra prārambhād virama vinayethāḥ krudham imāṃ<BR>
hare jīmūtānāṃ dhvanir ayam udīrṇo na kariṇām  /<BR>
asaṃjñāḥ khalv ete jalaśikharamaruddhūmanicayāḥ<BR>
prakṛtyā garjanti tvayi tu bhuvanaṃ nirmadam idam  // VidSrk_33.53 *(1071) //<BR>
amarasiṃhasya<BR>
<BR>
akasmād unmatta praharasi kim adhvakṣitiruhaṃ<BR>
hradaṃ hastāghātair vidalasi kim utphullanalinam  /<BR>
tadā jānīmas te karivara balodgāram asamaṃ<BR>
saṭāṃ suptasyā7pi spṛśasi yadi pañcānanaśiśoḥ  // VidSrk_33.54 *(1072) //<BR>
<BR>
samudreṇā7ntaḥsthataṭabhuvi taraṅgair akaruṇaiḥ<BR>
samutkṣipto 'smī7ti tvam iha paritāpaṃ tyaja maṇe  /<BR>
avaśyaṃ ko 'pi tvadguṇaparicayākṛṣṭahṛdayo<BR>
narendras tvāṃ kuryān mukuṭamakarīcumbitarucim  // VidSrk_33.55 *(1073) //<BR>
<BR>
aśoke śokārtaḥ kim asi bakule 'py ākulamanā<BR>
nirānandaḥ kunde saha ca sahakārair na ramase  /<BR>
kusumbhe viśrambhaṃ yad iha bhajase kaṇṭakaśatair<BR>
asaṃdigdhaṃ dagdhabhramara bhavitā9si kṣatavapuḥ  // VidSrk_33.56 *(1074) //<BR>
<BR>
pātaḥ pūṣṇo bhavati mahate nai7va khedāya yasmāt<BR>
kālenā7staṃ ka iha na gatā yānti yāsyanti cā7nye  /<BR>
etāvat tu vyathayati yadālokabāhyais tamobhis<BR>
tasminn eva prakṛtimahati vyomni labdho 'vakāśaḥ  // VidSrk_33.57 *(1075) //<BR>
<BR>
kaścit kaṣṭaṃ kirati karakājālam eko 'timātraṃ<BR>
garjaty eva kṣipati viṣamaṃ vaidyutaṃ vahnim anyaḥ  /<BR>
sūte vātaṃ javanam aparas tena jānīhi tāvat<BR>
kiṃ vyādatse vihaga vadanaṃ tatra tatrā7mbuvāhe  // VidSrk_33.58 *(1076) //<BR>
<BR>
mā saṃcaiṣīḥ phalasamudayaṃ mā ca patraiḥ pidhās tvaṃ<BR>
rodhaḥśākhin vitara tad idaṃ dānam evā7nukūlam  /<BR>
nūnaṃ prāvṛtsamayakaluṣair ūrmibhis tālatuṅgair<BR>
adya śvo vā sarid akaruṇā tvāṃ śriyā pātayitrī  // VidSrk_33.59 *(1077) //<BR>
<BR>
āmodais te diśi diśi gatair dūram ākṛṣyamāṇāḥ<BR>
sākṣāl lakṣmyā tava malayaja draṣṭum abhyāgatāḥ smaḥ  /<BR>
kiṃ paśyāmaḥ subhaga bhavataḥ krīḍati kroḍa eva<BR>
vyāḍas tubhyaṃ bhavatu kuśalaṃ muñca naḥ sādhu yāmaḥ  // VidSrk_33.60 *(1078) //<BR>
<BR>
aṇur api nanu nai7va kroḍabhūṣā9sya kācit paribhajasi yad etat tadvibhūtis tathai9va  /<BR>
iha sarasi manojñe saṃtataṃ pātum ambhaḥ śramaparibhavamagnāḥ ke na magnāḥ karīndrāḥ  // VidSrk_33.61 *(1079) //<BR>
śrīdharmakarasya<BR>
<BR>
nabhasi niravalambe sīdatā dīrghakālaṃ tvadabhimukhanisṛṣṭottānacañcapuṭena  /<BR>
jaladhara jaladhārā dūratas tāvad āstāṃ dhvanir api madhuras te na śrutaś cātakena  // VidSrk_33.62 *(1080) //<BR>
<BR>
śramaparigatair vistīrṇaśrīr asī7ti payaḥ paraṃ katipayam api tvatto 'smābhiḥ samudra samīhitam  /<BR>
kim asi nitarām utkṣubdhormiḥ prasīda namo 'stu te diśi diśi śivāḥ santy asmākaṃ śataṃ kamalākarāḥ  // VidSrk_33.63 *(1081) //<BR>
acalasyai7tau<BR>
<BR>
kakubhi kakubhi bhrāntvā bhrāntvā vilokya vilokitaṃ<BR>
malayajasamo dṛṣṭo 'smābhir na ko 'pi mahīruhaḥ  /<BR>
upacitaraso dāhe cchede śilātalagharṣaṇe 'py adhikam adhikaṃ yat saurabhyaṃ tanoti manoharam  // VidSrk_33.64 *(1082) //<BR>
taraṇinandinaḥ<BR>
<BR>
abhipatati ghanaṃ śṛṇoti garjāḥ sahati śilāḥ sahate taḍittaraṅgān  /<BR>
vidhuvati garutaṃ rutaṃ vidhatte jalapṛṣate kiyate 'pi cātako 'yam  // VidSrk_33.65 *(1083) //<BR>
acalasya<BR>
<BR>
baddho 'si viddhi tāvan madhurasana vyasanam īdṛg etad iti  /<BR>
anavahitakamalamīlana madhukara kiṃ viphalam utphalasi  // VidSrk_33.66 *(1084) //<BR>
tasyai7va<BR>
<BR>
hṛtvā9pi vasusarvasvam amī te jaladāḥ sakhi  /<BR>
mitrā7py apakurvanti vipriyāṇāṃ tu kā kathā  // VidSrk_33.67 *(1085) //<BR>
<BR>
śrīphalenā7munai9vā7yaṃ kurute kiṃ na vānaraḥ  /<BR>
hasaty ullasati preṅkhaty adhastād īkṣate janam  // VidSrk_33.68 *(1086) //<BR>
taraṇinandinaḥ<BR>
<BR>
anyo 'pi candanataror mahanīyamūrteḥ sekārtham utsahati tadguṇabaddhatṛṣṇaḥ  /<BR>
śākhoṭakasya punar asya mahāśayo 'yam ambhoda eva śaraṇaṃ yadi nirguṇasya  // VidSrk_33.69 *(1087) //<BR>
<BR>
tvaṃ garja nāma visṛjā7mbuda nā7mbu nāma vidyullatābhir abhitarjaya nāma bhūyaḥ  /<BR>
prācīnakarmaparatantranijapravṛtter etasya paśya vihagasya gatis tvam eva  // VidSrk_33.70 *(1088) //<BR>
<BR>
āmanthinīkalaśa eṣa sadugdhasindhur vetraṃ ca vāsukir ayaṃ girir eṣa manthaḥ  /<BR>
sampraty upoḍhamadamantharabāhudaṇḍakaṇḍūyanāvasara eva surāsurāṇām  // VidSrk_33.71 *(1089) //<BR>
bhaṭṭagaṇapateḥ<BR>
<BR>
vyākurmahe bahu kim asya taroḥ sadai9va naisargiko 'yam upakārarasaḥ pareṣu  /<BR>
unmūlito 'pi marutā bata vāridurgamārge yad atra janasaṃkramatām upetaḥ  // VidSrk_33.72 *(1090) //<BR>
<BR>
visraṃ vapuḥ paravadhapravaṇaṃ ca karma tiryaktayai9va kathitaḥ sadasadvivekaḥ  /<BR>
itthaṃ na kiṃcid api cāru mṛgādhipasya tejas tu tat kim api yena jagad varākam  // VidSrk_33.73 *(1091) //<BR>
<BR>
kasya tṛṣaṃ na kṣapayasi na payasi tava kathaya ke nimajjanti  /<BR>
yadi sanmārgajalāśaya nakro na kroḍam adhivasati  // VidSrk_33.74 *(1092) //<BR>
vīrasya<BR>
<BR>
na sphūrjati na ca garjati na ca karakāḥ kirati sṛjati na ca taḍitaḥ  /<BR>
na ca vinimuñcati vātyāṃ varṣati nibhṛtaṃ mahāmeghaḥ  // VidSrk_33.75 *(1093) //<BR>
<BR>
na bhavatu kathaṃ kadambaḥ pratipratīkaprarūḍhaghanapulakaḥ  /<BR>
viśvaṃ dhinoti jaladaḥ pratyupakāraspṛhārahitaḥ  // VidSrk_33.76 *(1094) //<BR>
acalasiṃhasya<BR>
<BR>
karaṃ prasārya sūryeṇa dakṣiṇāśāvalambinā  /<BR>
na kevalam anenā8tmā divaso 'pi laghūkṛtaḥ  // VidSrk_33.77 *(1095) //<BR>
<BR>
na śakyaṃ snehapātrāṇāṃ vitānaṃ ca virūkṣaṇam  /<BR>
dahyamānāny api snehavyaktiṃ kṛtvā sphuṭanti yat  // VidSrk_33.78 *(1096) //<BR>
<BR>
nā8lambanāya dharaṇir na tṛṣārtiśāntyai saptā7pi vārinidhayo na dhanāya meruḥ  /<BR>
pūrvārjitāśubhavaśīkṛtapauruṣasya kalpadrumo 'pi na samīhitam ātanoti  // VidSrk_33.79 *(1097) //<BR>
<BR>
āśvāsya parvatakulaṃ tapanoṣmataptaṃ nirvāpya dāvavidhurāṇi ca kānanāni  /<BR>
nānānadīnadaśatāni ca pūrayitvā rikto 'si yaj jalada sai9va tavo7nnataśrīḥ  // VidSrk_33.80 *(1098) //<BR>
<BR>
ye pūrvaṃ paripālitāḥ phaladalacchāyādibhiḥ prāṇino<BR>
viśrāmadruma kathyatāṃ tava vipatkāle kva te sāmpratam  /<BR>
etāḥ saṃnidhimātrakalpitapuraskārās tu dhanyās tvaco<BR>
yāsāṃ chedanam antareṇa patito nā7yaṃ kuṭhāras tvayi  // VidSrk_33.81 *(1099) //<BR>
vittokasya<BR>
<BR>
dūraṃ yadi kṣipasi bhīmajavair marudbhiḥ saṃcūrṇayasy api dṛḍhaṃ yadi vā śilābhiḥ  /<BR>
saudāminībhir asakṛd yadi haṃsi cakṣur nā7nyā gatis tad api vārida cātakasya  // VidSrk_33.82 *(1100) //<BR>
<BR>
yasyo7daye bahumanorathamanthareṇa saṃcintitaṃ kim api cetasi cātakena  /<BR>
hā kaṣṭam iṣṭaphaladānavidhānahetor ambhodharāt patati samprati vajraghātaḥ  // VidSrk_33.83 *(1101) //<BR>
laḍahacandrasya<BR>
<BR>
deve kālavaśaṃ gate savitari prāpyā7ntarāsaṃgatiṃ<BR>
hanta dhvānta kim edhase diśi diśi vyomnaḥ pratispardhayā  /<BR>
tasyai7vā7stam upeyuṣaḥ karaśatāny ādāya vidhvaṃsayann<BR>
eṣa tvāṃ kalitaḥ kalābhir udayaty agre śaśī pārvaṇaḥ  // VidSrk_33.84 *(1102) //<BR>
<BR>
dhanyas tvaṃ sahakāra samprati phalaiḥ kākāñ śukān pūrayan<BR>
pūrvaṃ tu tvayi muktamañjaribharonnidre ya indindiraḥ  /<BR>
akrīḍan nimiṣaṃ sa nai7ti phalinaṃ yat tvāṃ vikāśaikamut<BR>
taddharmo 'sya phalāśayā paricayaḥ kalpadrume 'py asti kim  // VidSrk_33.85 *(1103) //<BR>
<BR>
yaḥ pūrvasphuṭadasthisampuṭamukhe dṛṣṭaḥ pravālāṅkuraḥ<BR>
prāyaḥ sa dvidalādikakramavaśād ārabdhaśākhāsanaḥ  /<BR>
snigdhaṃ pallavito ghanaṃ mukulitaḥ sphāracchaṭaṃ puṣpitaḥ<BR>
sotkarṣaṃ phalito bhṛśaṃ ca vinataḥ ko 'py eṣa cūtadrumaḥ  // VidSrk_33.86 *(1104) //<BR>
<BR>
jāyante bahavo 'tra kacchapakule kiṃ tu kvacit kacchapī<BR>
nai7kā9py ekam asūta nā7pi ca punaḥ sūte na vā soṣyate  /<BR>
ākalpaṃ dharaṇībharodvahanataḥ saṃkocakhinnātmano<BR>
yaḥ kūrmasya dināni nāma katicid viśrāmadānakṣamaḥ  // VidSrk_33.87 *(1105) //<BR>
hanūmataḥ<BR>
<BR>
bhavakāṣṭhamayī nāma nauke hṛdayavaty asi  /<BR>
parakīyair aparathā katham ākṛṣyase guṇaiḥ  // VidSrk_33.88 *(1106) //<BR>
<BR>
bhagavati yāmini vande tvayi bhuvi dṛṣṭaḥ pativratādharmaḥ  /<BR>
gatavati rajanīnāthe kajjalamalinaṃ vapur vahasi  // VidSrk_33.89 *(1107) //<BR>
<BR>
dhig etad gāmbhīryaṃ dhig amṛtamayatvaṃ ca jaladher<BR>
dhig etāṃ drāghīyaḥ pracalatarakallolabhujatām  /<BR>
yad etasyai7vā7gre kavalitatanur dāvadahanair<BR>
na tīrāraṇyānī salilacukulenā7py upakṛtā  // VidSrk_33.90 *(1108) //<BR>
kaṇikākārasya<BR>
<BR>
ambhonidher anavagītaguṇaikarāśer uccaiḥśravaprabhṛtiṣu prasabhaṃ hṛteṣu  /<BR>
āśvāsanaṃ yad avakṛṣṭam abhūn maharṣe toyaṃ tvayā tad api niṣkaruṇena pītam  // VidSrk_33.91 *(1109) //<BR>
vanārohasya<BR>
<BR>
katipayadivasasthāyī pūro dūronnato 'pi bhavitā te  /<BR>
taṭini taṭadrumapātanapātakam ekaṃ cirasthāyi  // VidSrk_33.92 *(1110) //<BR>
<BR>
praśāntāḥ kallolāḥ stimitamasṛṇaṃ vāri vimalaṃ<BR>
vinīto 'yaṃ veśaḥ śamam iva nadīnāṃ kathayati  /<BR>
tathā9py āsāṃ tais tais tarubhir abhitas tīrapatitaiḥ<BR>
sa evā7gre buddhau pariṇamati ruddho 'py avinayaḥ  // VidSrk_33.93 *(1111) //<BR>
<BR>
satataṃ yā madhyasthā prathayati yaṣṭiḥ pratiṣṭhitā9sī7ti  /<BR>
puṣkariṇi kim idam ucitaṃ tāṃ ce7dānīm adho nayasi  // VidSrk_33.94 *(1112) //<BR>
kuśalanāthasya<BR>
<BR>
kṛtam idam asādhu hariṇaiḥ śirasi tarūṇāṃ davānale jvalati  /<BR>
ājanma kelibhavanaṃ yad bhītair ujjhitaṃ vipinam  // VidSrk_33.95 *(1113) //<BR>
khadirasya<BR>
<BR>
vidhvastā mṛgapakṣiṇo vidhuratāṃ nītāḥ sthalīdevatā<BR>
dhūmair antaritāḥ svabhāvamalinair āśā mahī tāpitā  /<BR>
bhasmīkṛtya sapuṣpapallavadalāṃs tāṃs tān mahāpādapān<BR>
durvṛttena davānalena vihitaṃ valmīkaśeṣaṃ vanam  // VidSrk_33.96 *(1114) //<BR>
\var{@ntaritāḥ\lem<BR>
     \emend, @ntaritā \edKG}<BR>
<BR>
karṇāhativyatikaraṃ kariṇāṃ vipakṣadānaṃ vyavasyati madhuvrata eṣa tiktam  /<BR>
smartavyatām upagateṣu saroruheṣu dhig jīvitavyasanam asya malīmasasya  // VidSrk_33.97 *(1115) //<BR>
<BR>
citraṃ tad eva mahad aśmasu tāpaneṣu yan no7dgiranty analam indukarābhimṛṣṭāḥ  /<BR>
sambhāvyate 'pi kim idaṃ nu yathe9ndukāntās te pāvanaṃ ca śiśiraṃ ca rasaṃ sṛjanti  // VidSrk_33.98 *(1116) //<BR>
<BR>
dāhacchedanikāṣair atipariśuddhasya te vṛthā garimā  /<BR>
yad asi tulām adhirūḍhaṃ kāñcana guñjāphalaiḥ sārdham  // VidSrk_33.99 *(1117) //<BR>
surabheḥ<BR>
<BR>
sindhor uccaiḥ pavanacalanād utsaladbhis taraṅgaiḥ<BR>
kūlaṃ nīto hatavidhivaśād dakṣiṇāvartaśaṅkhaḥ  /<BR>
dagdhaḥ kiṃ vā na bhavati masī ce7ti saṃdehanībhiḥ<BR>
śambūkābhiḥ saha paricito nīyate pāmarībhiḥ  // VidSrk_33.100 *(1118) //<BR>
sucaritasya<BR>
<BR>
chidraṃ maṇer guṇārthaṃ nāyakapadahetur asya tāralyam  /<BR>
katham anyathe0śvarāṇāṃ viluṭhati hṛdaye ca maulau ca  // VidSrk_33.101 *(1119) //<BR>
<BR>
pariṇatisukumāra svādumākanda nindāṃ katham iva tava bhṛṣṭo rājakīraḥ karotu  /<BR>
anavadhikaṭhinatvaṃ nārikerasya yasmin vaśikahṛdayavṛtter luptasāraśriyaś ca  // VidSrk_33.102 *(1120) //<BR>
<BR>
kiṃpāka pāke bahir eva rakta tiktā7sitāntar dṛśi kāntim eṣi  /<BR>
etāvatā kākam apāsya kasya hṛtprītibhittis tvam idaṃ na jāne  // VidSrk_33.103 *(1121) //<BR>
buddhākaraguptasya<BR>
<BR>
vigarjām unmuñca tyaja taralatām arṇava manāg<BR>
ahaṃkāraḥ ko 'yaṃ katipayamaṇigrāvaguḍakaiḥ  /<BR>
dṛśaṃ merau dadyāḥ sa hi maṇimayaprasthamahito<BR>
mahāmaunaḥ sthairyād atha bhuvanam eva sthirayati  // VidSrk_33.104 *(1122) //<BR>
<BR>
ājñām eva muner nidhāya śirasā vindhyācala sthīyatām<BR>
atyuccaiḥ padam icchatā punar iyaṃ no laṅghanīyā tvayā  /<BR>
mainākādimahīdhralabdhavasatiṃ yaḥ pītavān ambudhiṃ<BR>
tasya tvāṃ gilataḥ kapolamilanakleśo 'pi kiṃ jāyate  // VidSrk_33.105 *(1123) //<BR>
<BR>
abhyudyatkavalagrahapraṇayinas te śallakīpallavās<BR>
tac cā8sphālasahaṃ saraḥ kṣitibhṛtām ity asti ko nihnute  /<BR>
dantastambhaniṣaṇṇaniḥsahakaraḥ śvāsair atiprāṃśubhir<BR>
yenā7yaṃ virahī tu vāraṇapatiḥ svāmin sa vindhyo bhavān  // VidSrk_33.106 *(1124) //<BR>
<BR>
\Colo ity anyāpadeśavrajyā<BR>
<BR>
tato vātavrajyā<BR>
<BR>
uddāmadviradāvalūnabisinīsaurabhyasambhāvitavyomānaḥ kalahaṃsakampitagarutpālīmarunmāṃsalāḥ  /<BR>
dūrottānataraṅgalaṅghanajalājaṅghālagarvaspṛśaḥ karpūradravaśīkarair iva diśo limpanti pampānilāḥ  // VidSrk_34.1 *(1125) //<BR>
<BR>
andhrīnīrandhrapīnastanataṭaluṭhanāyāsamandapracārāś<BR>
cārūn ullāsayanto draviḍavaravadhūhāridhammillabhārān  /<BR>
jighrantaḥ siṃhalīnāṃ mukhakamalam alaṃ keralīnāṃ kapolaṃ<BR>
cumbanto vānti mandaṃ malayaparimalā vāyavo dākṣiṇātyāḥ  // VidSrk_34.2 *(1126) //<BR>
vasukalpasyai7tau<BR>
<BR>
latāṃ puṣpavatīṃ spṛṣṭvā kṛtasnāno jalāśaye  /<BR>
punas tatsaṅgaśaṅkī9va vāti vātaḥ śanaiḥ śanaiḥ  // VidSrk_34.3 *(1127) //<BR>
vinayadevasya<BR>
<BR>
kāntākarṣaṇalolakeralavadhūdhamillamallīrajaścaurāś coḍanitambinīstanataṭe niṣpandatām āgatāḥ  /<BR>
revāśīkaradhāriṇo 'ndhramuralastrīmānamudrābhido<BR>
vātā vānti navīnakokilavadhūhūṃkāravācālitāḥ  // VidSrk_34.4 *(1128) //<BR>
śrīkaṇṭhasya<BR>
<BR>
dhunānaḥ kāverīparisarabhuvaś campakatarūn marun mandaṃ kundaprakaramakarandān avakiran  /<BR>
priyapremākarṣacyutaracanam āmūlasaralaṃ lalāṭe lāṭīnāṃ luṭhitam alakaṃ tāṇḍavayati  // VidSrk_34.5 *(1129) //<BR>
<BR>
vahati lalitamandaḥ kāminīmānabandhaṃ ślathayitum ayam eko dakṣiṇo dākṣiṇātyaḥ  /<BR>
vitarati ghanasārāmodam antar dhunāno jaladhijalataraṅgān khelayan gandhavāhaḥ  // VidSrk_34.6 *(1130) //<BR>
<BR>
bhuktvā ciraṃ dakṣiṇadigvadhūm imāṃ vihāya tasyā bhayataḥ śanaiḥ śanaiḥ  /<BR>
sagandhasārādikṛtāṅgabhūṣaṇaḥ prayāty udīcīṃ dayitām ivā7nilaḥ  // VidSrk_34.7 *(1131) //<BR>
\var{@bhūṣaṇaḥ\lem<BR>
    \emend\ \Ingalls, @bhūṣaḥ \edKG}<BR>
<BR>
vāti vyastalavaṅgalodhralavalīkuñjaḥ karañjadrumān<BR>
ādhunvann upabhuktam uktamuralātoyormimālājaḍaḥ  /<BR>
svairaṃ dakṣiṇasindhukūlakadalīkacchopakaṇṭhodbhavaḥ<BR>
kāverītaṭatāḍitāḍanataṭatkārottaro mārutaḥ  // VidSrk_34.8 *(1132) //<BR>
<BR>
cumbann ānanam āluṭhan stanataṭīm āndolayan kuntalaṃ<BR>
vyasyann aṃśukapallavaṃ manasijakrīḍāḥ samullāsayan  /<BR>
aṅgaṃ vihvalayan mano vikalayan mānaṃ samunmūlayan<BR>
nārīṇāṃ malayānilaḥ priya iva pratyaṅgam āliṅgati  // VidSrk_34.9 *(1133) //<BR>
<BR>
alīnāṃ mālābhir viracitajaṭābhāramahimā<BR>
parāgaiḥ puṣpāṇām uparacitabhasmavyatikaraḥ  /<BR>
vanānām ābhoge kusumavati puṣpoccayaparo<BR>
marun mandaṃ mandaṃ vicarati parivrājaka iva  // VidSrk_34.10 *(1134) //<BR>
<BR>
śaṣpaśyāmalitālavālanipatatkulyājalaplāvitakrīḍodyānaniketanājirajuṣām aspṛṣṭabhūreṇavaḥ  /<BR>
suptaṃ samprati bodhayanti śanakaiś cetobhuvaṃ kāmināṃ pratyagrasphuṭamallikāsurabhayaḥ sāyaṃtanā vāyavaḥ  // VidSrk_34.11 *(1135) //<BR>
acalasiṃhasya<BR>
<BR>
adyā8bhogini gāḍhamarmanivahe harmāgravedījuṣāṃ<BR>
sadyaś candanaśoṣiṇi stanataṭe saṅge kuraṅgīdṛśām  /<BR>
prāyaḥ praślathayanti puṣpadhanuṣaḥ puṣpākare niṣṭhite<BR>
nirvedaṃ navamallikāsurabhayaḥ sāyṃnayā vāyavaḥ  // VidSrk_34.12 *(1136) //<BR>
śatānandasya<BR>
<BR>
śiśiraśīkaravāhini mārute carati śītabhayād iva satvaraḥ  /<BR>
manasijaḥ praviveśa viyoginīhṛdayam āhitaśokahutāśanaḥ  // VidSrk_34.13 *(1137) //<BR>
kumāradāsasya<BR>
<BR>
dīrghān muktaḥ sapadi malayādhityakāyāḥ prasaṅgād<BR>
āviṣkurvan praṇayapiśunaṃ saurabhaṃ candanasya  /<BR>
mandaṃ mandaṃ nipatati cirād āgato mādhavīṣu<BR>
vyākurvāṇo bhayam iva paraṃ dākṣiṇo gandhavāhaḥ  // VidSrk_34.14 *(1138) //<BR>
madhuśīlasya<BR>
<BR>
prabhāte sannaddhastanitamahimānaṃ jaladharaṃ<BR>
spṛśantaḥ sarvatra sphuṭitavanamallīsurabhayaḥ  /<BR>
amī mandaṃ mandaṃ suratasamaraśrāntataruṇīlalāṭasvedāmbhaḥkaṇaparimuṣo vānti marutaḥ  // VidSrk_34.15 *(1139) //<BR>
<BR>
suratabharakhinnapannagavilāsinīpānakelijarjaritaḥ  /<BR>
punar iha virahiśvāsair malayamarun māṃsalībhavati  // VidSrk_34.16 *(1140) //<BR>
<BR>
ete pallīparivṛḍhavadhūprauḍhakandarpakelikliṣṭāpīnastanaparisarakhedasampadvipakṣāḥ  /<BR>
vānti svairaṃ sarasi sarasi kroḍadaṃṣṭrāvimardatruṭyadgundrāparimalaguṇagrāhiṇo gandhavāhāḥ  // VidSrk_34.17 *(1141) //<BR>
<BR>
nā7dhanyaiḥ śaṅkhapāṇeḥ kṣaṇadhṛtagatayaḥ prāṃśubhiś candrakāntaprāsādair dvārakāyāṃ taralitacaramāmbhodhinīrāḥ samīrāḥ  /<BR>
sevyante nityamādyatkarikāṭhinakarāsphālakālaprabuddhakrudhyatpañcānanāgradhvanibharavigaladguggulūdgāragarbhāḥ  // VidSrk_34.18 *(1142) //<BR>
<BR>
himasparśād aṅge ghanapulakajālaṃ vidadhataḥ pikatroṭītruṭyadvikacasahakārāṅkuralihaḥ  /<BR>
amī svairaṃ svairaṃ malayamaruto vānti dinajaṃ dināpāye cakṣuḥklamam apaharanto mṛgadṛśām  // VidSrk_34.19 *(1143) //<BR>
<BR>
ayam uṣasi vinidradrāviḍītuṅgapīnastanaparisarasāndrakhedabindūpamardī  /<BR>
srutamalayajavṛkṣakṣīrasaurabhyasabhyo vahati sakhi bhujaṅgībhuktaśeṣaḥ samīraḥ  // VidSrk_34.20 *(1144) //<BR>
<BR>
ye dolākelikārāḥ kim api mṛgadṛśāṃ manyutantucchido ye<BR>
sadyaḥ śṛṅgāradīkṣāvyatikaraguravo ye ca lokatraye 'pi  /<BR>
te kaṇṭhe loṭhayantaḥ parabhṛtavayasāṃ pañcamaṃ rāgarājaṃ<BR>
vānti svairaṃ samīrāḥ smaravijayamahāsākṣiṇo dākṣiṇātyāḥ  // VidSrk_34.21 *(1145) //<BR>
rājaśekharasya<BR>
<BR>
daronmīlaccūḍaprakaramukulodgārasurabhir<BR>
latālāsyakrīḍāvidhinibiḍadīkṣāparicayaḥ  /<BR>
vibhindann udyānāny atanumakarandadravaharaśramasvairo vāyur manasijaśarair jarjarayati  // VidSrk_34.22 *(1146) //<BR>
<BR>
śrāntāś cūtavanāni kuñjapaṭalapreṅkholanād unmiṣanmallīkuḍmalasāndrasaurabhasaritsaṃsyandaśṛṅgāriṇaḥ  /<BR>
ete saṃvasathopakaṇṭhavilasadvṛṣṭyambuvīcīcayonmīladbālatuṣāraśīkarakiraḥ krīḍanti jhañjhānilāḥ  // VidSrk_34.23 *(1147) //<BR>
buddhākaraguptasya<BR>
<BR>
\Colo iti vātavrajyā<BR>
<BR>
tato jātivrajyā|| 35<BR>
<BR>
ajājījambāle rajasi maricānāṃ ca luṭhitāḥ<BR>
kaṭutvād uṣṇatvāj janitarasanauṣṭhavyatikarāḥ  /<BR>
anirvāṇotthena prabalataratailāktatanavo<BR>
mayā sadyo bhṛṣṭāḥ katipayakavayyaḥ kavalitāḥ  // VidSrk_35.1 *(1148) //<BR>
<BR>
grīvābhaṅgābhirāmaṃ muhur anupatati syandane dattadṛṣṭiḥ<BR>
paścārdhena praviṣṭaḥ śarapatanabhayād bhūyasā pūrvakāyam  /<BR>
śaṣpair ardhāvalīḍhaiḥ śramavivṛtamukhabhraṃśibhiḥ kīrṇavartmā<BR>
paśyodagraplutatvād viyati bahutaraṃ stokam urvyāṃ prayāti  // VidSrk_35.2 *(1149) //<BR>
kālidāsasya<BR>
<BR>
svairaṃ cakrānuvṛttyā muhur upari paribhramya samyakkṛtāsthaḥ<BR>
kṣiptādhidṛṣṭilakṣyīkṛtapalaśakalaḥ pakkaṇaprāṅgaṇeṣu  /<BR>
tīvrādhaḥpātapuñjīkṛtavitatacalatpakṣapālīviśālaś<BR>
cillaś cāṇḍālapallīpiṭharajaṭharataḥ proddharaty ardhadagdham  // VidSrk_35.3 *(1150) //<BR>
<BR>
udgrīvā vivṛtāruṇāsyakuharās tṛṣṇācalattālavaḥ<BR>
pakṣāsambhavavepamānatanavaḥ proḍḍīya kiṃcid bhuvaḥ  /<BR>
anyonyākramiṇaḥ śarāriśiśavaḥ prātar nadīrodhasi<BR>
prāleyāmbu pibanti vīraṇadaladroṇīpraṇālasrutam  // VidSrk_35.4 *(1151) //<BR>
<BR>
rajjukṣeparayonnamadbhujalatāvyaktaikapārśvastanī<BR>
sūtracchedavilolaśaṅkhavalayaśreṇījhaṇatkāriṇī  /<BR>
tiryagvistṛtapīvaroruyugalā pṛṣṭhānativyākṛtābhogaśroṇir udasyati pratimuhuḥ kūpād apaḥ pāmarī  // VidSrk_35.5 *(1152) //<BR>
<BR>
pakṣābhyāṃ sahitau prasārya caraṇāv ekaikaśaḥ pārśvayor<BR>
ekīkṛtya śirodharopari śanaiḥ pāṇḍūdare pakṣatī  /<BR>
nidrāśeṣaviśeṣaraktanayano niryāya nīḍodarād<BR>
āsṛkkāntavidāritānanapuṭaḥ pārāvato jṛmbhate  // VidSrk_35.6 *(1153) //<BR>
bhṛṅgārasya<BR>
<BR>
prātar vāravilāsinījanaraṇanmañjīramañjusvanair<BR>
udbuddhaḥ paridhūya pakṣatipuṭaṃ pārāvataḥ saspṛham  /<BR>
kiṃcitkuñcitalocanāṃ sahacarīṃ saṃcumbya cañcvā ciraṃ<BR>
mandāndolitakaṇṭhakuṇṭhitagalaḥ sotkaṇṭham utkūjati  // VidSrk_35.7 *(1154) //<BR>
vikramādityatapasvinoḥ<BR>
<BR>
utplutya dūraṃ paridhūya pakṣāvadho nirīkṣya kṣaṇabaddhalakṣyaḥ  /<BR>
madhyejalaṃ buḍḍati dattajhampaḥ samatsyam utsarpati matsyaraṅkaḥ  // VidSrk_35.8 *(1155) //<BR>
vākpatirājasya<BR>
<BR>
nīḍād apakramya vidhūya pakṣau vṛkṣāgram āruhya tataḥ krameṇa  /<BR>
udgrīvam utpuccham udekapādam uccūḍam utkūjati tāmracūḍaḥ  // VidSrk_35.9 *(1156) //<BR>
<BR>
aṅguṣṭhākramavakritāṅgulir adhaḥ pādārdhanīruddhabhūḥ<BR>
pārśvodvegakṛto nihatya kaphaṇidvandvena daṃśān muhuḥ  /<BR>
nyagjānudvayayantrayantitaghaṭīvaktrāntarālaskhaladdhārādhvānamanoharaṃ sakhi payo gāṃ dogdhi gopālakaḥ  // VidSrk_35.10 *(1157) //<BR>
upādhyāyadāmarasya<BR>
<BR>
karṇāgranthitakiṃtanur nataśirā bibhrajjarājarjarasphiksaṃdhipraviveśitapravicalallāṅgūlanālaḥ kṣaṇam  /<BR>
ārād vīkṣya vipakvasākramakṛtakrodhasphuratkandharaṃ<BR>
śvā mallīkalikāvikāśidaśanaḥ kiṃcit kvaṇan gacchati  // VidSrk_35.11 *(1158) //<BR>
<BR>
tundī cet paricumbati priyatamāṃ svārthāt tato bhraśyati<BR>
svārthaṃ cet kurute priyādhararasāsvādaṃ na vindaty asau  /<BR>
taṃ ce7maṃ ca karoti mūḍhajaḍadhīḥ kāmāndhamugdho yatas<BR>
tundau tunditavigrahasya surate nai7ko bhaven nā7paraḥ  // VidSrk_35.12 *(1159) //<BR>
<BR>
naśyadvaktrimakuntalāntalulitasvacchāmbubindūtkarā<BR>
hastasvastikasaṃyame navakucaprāgbhāram ātanvatī  /<BR>
pīnorudvayalīnacīnavasanā stokāvanamrā jalāt<BR>
tīroddeśanimeṣalolanayanā bāle9yam uttiṣṭhati  // VidSrk_35.13 *(1160) //<BR>
bhojyadevasya<BR>
<BR>
ambhomucāṃ salilam udgiratāṃ niśīthe<BR>
tāḍīvaneṣu nibhṛtasthitakarṇatālāḥ  /<BR>
ākarṇayanti kariṇo 'rdhanimīlitākṣā<BR>
dhārāravaṃ daśanakoṭiniṣaṇṇahastāḥ  // VidSrk_35.14 *(1161) //<BR>
hastipakasya<BR>
<BR>
halāgrotkīrṇāyāṃ parisarabhuvi grāmacaṭakā luṭhanti svacchandaṃ nakharaśikharāc choṭitamṛdaḥ  /<BR>
calatpakṣadvandvaprabhavamaruduttambhitarajaḥkaṇāśleṣabhrāmadrutamukulitonmīlitadṛśaḥ  // VidSrk_35.15 *(1162) //<BR>
<BR>
ākubjīkṛtapṛṣṭham unnatavaladvaktrāgrapucchaṃ bhayād<BR>
antarveśmaniveśitaikanayanaṃ niṣkampakarṇadvayam  /<BR>
lālākīrṇavidīrṇasṛkkavikacaddaṃṣṭrākarālananaḥ<BR>
śvā niḥśvāsanirodhapīvaragalo mārjāram āskandati  // VidSrk_35.16 *(1163) //<BR>
<BR>
payasi sarasaḥ svacche matsyāñ jighṛkṣur itas tato<BR>
valitanayano mandaṃ mandaṃ padaṃ nidadhad bakaḥ  /<BR>
viyati vidhṛtaikāṅghris tiryagvivartitakandharo<BR>
dalam api calatsapratyāśaṃ muhur muhur īkṣate  // VidSrk_35.17 *(1164) //<BR>
<BR>
mukteṣu raśmiṣu nirāyatapūrvakāyā niṣkampacāmaraśikhā nibhṛtordhvakarṇāḥ  /<BR>
ātmoddhatair apirajobhir alaṅghanīyā dhāvany amī mṛgajavākṣamaye9va rathyāḥ  // VidSrk_35.18 *(1165) //<BR>
<BR>
paścād aṅghrī prasārya trikanativitataṃ drāghayitvā9ṅgam uccair<BR>
āsajyā8bhugnakaṇṭho mukham urasi saṭāṃ dhūlidhūmrāṃ vidhūya  /<BR>
ghāsagrāsābhilāṣād anavaratacalatprothatuṇḍas turaṅgo<BR>
mandaṃ śabdāyamāno vilikhati śayanād utthitaḥ kṣmāṃ khureṇa  // VidSrk_35.19 *(1166) //<BR>
<BR>
āghrātakṣoṇipīṭhaḥ khuraśikharasamākṛṣṭareṇus turaṅgaḥ<BR>
puñjīkṛtyā7khilāṅghrīn kramavaśavinamajjānur unmuktakāyaḥ  /<BR>
pṛṣṭhāntaḥ pārśvakaṇḍūvyapanayanarasād dvis trir udvartitāṅgaḥ<BR>
protthāya drāṅ nirīhaḥ kṣaṇam atha vapur āsyānupūrvyāṃ dhunoti  // VidSrk_35.20 *(1167) //<BR>
<BR>
ādau vitatya caraṇau vinamayya kaṇṭham utthāpya vaktram abhihatya muhuś ca vatsāḥ  /<BR>
mātrā pravartitamukhaṃ mukhalihyamānapaścārdhasusthamanasaḥ stanam utpibanti  // VidSrk_35.21 *(1168) //<BR>
<BR>
priyāyāṃ svairāyām atikaṭhinagarbhālasatayā<BR>
kirāte cā8karṇīkṛtadhanuṣi dhāvaty anupadam  /<BR>
priyāpremaprāṇapratibhayavaśākūtavikalo<BR>
mṛgaḥ paścād ālokayati ca muhur yāti ca muhuḥ  // VidSrk_35.22 *(1169) //<BR>
<BR>
śīrṇakṣudrātapatrī jaṭharavalayitānekamātrāprapañcaś<BR>
cūḍānirvyūḍhabilvacchada udaradarībhīṣaṇo jīrṇakaṇṭhaḥ  /<BR>
dūrādhvabhrāntikhinnaḥ katham api śanakair aṅghripīḍāṃ niyamya<BR>
svairendhasphoṭanāya dvijabhavanam anu snātakaḥ sāyam eti  // VidSrk_35.23 *(1170) //<BR>
<BR>
cañcaccañcalacañcuvañcitacalaccūḍāgram ugraṃ pataccakrākārakarālakesarasaṭāsphārasphuratkandharam  /<BR>
vāraṃ vāram udaṅghrilaṅghanaghanapreṅkhannakhakṣuṇṇayoḥ<BR>
kāmaṃ kukkuṭayor dvayaṃ drutapadakrūrakramaṃ yudhyati  // VidSrk_35.24 *(1171) //<BR>
<BR>
ete jīrṇakulāyakālajaṭilāḥ pāṃsūtkarākarṣiṇaḥ<BR>
śākhākampavihastaduḥsthavihagān ākampayantas tarūn  /<BR>
helāndolitanartitojhitahatavyāghaṭṭitonmūlitaprotkṣiptabhramitaiḥ prapāpaṭalakaiḥ krīḍanti jhañjhānilāḥ  // VidSrk_35.25 *(1172) //<BR>
<BR>
ete saṃtatabhṛjyamānacaṇakāmodapradhānā manaḥ<BR>
karṣanty ūṣarasaṃniveśajaraṭhacchāyāḥ sthalīgrāmakāḥ  /<BR>
tāruṇyātiśayāgrapāmaravadhūsollāsahastagrahabhrāmyatpīvarayantrakadhvanir asadgambhīragehodarāḥ  // VidSrk_35.26 *(1173) //<BR>
<BR>
asmin īṣadvalitavitatastokavicchinnabhugnaḥ<BR>
kiṃcillīlopacitavibhavaḥ puñjitaś co7tthitaś ca  /<BR>
dhūmodgāras taruṇamahiṣaskandhanīlo davāgneḥ<BR>
svairaṃ sarpan sṛjati gagane gatvarān patrabhaṅgān  // VidSrk_35.27 *(1174) //<BR>
<BR>
kaiścid vītadayena bhogapatinā niṣkāraṇopaplutaprakṣīṇair nijavaṃśabhūr iti mitair atyajyamānāḥ kulaiḥ  /<BR>
grāmā nistṛṇajīrṇakuḍyabahulāḥ svairaṃ bhramadbabhravaḥ<BR>
prāyaḥ pāṇḍukapotakaṇṭhamukharārāme na yānty utkatām  // VidSrk_35.28 *(1175) //<BR>
<BR>
durupahitahaleṣāsārgaladvāramārāt paricakitapurandhrīpātitābhyarṇabhāṇḍam  /<BR>
pavanarayatiraścīs toyadhārāḥ pratīcchan viśati valitaśṛṅgaḥ pāmarāgāram ukṣā  // VidSrk_35.29 *(1176) //<BR>
<BR>
utplutyā gṛhakoṇataḥ pracalitāḥ stokāgrahaṅghaṃ tato<BR>
vaktrasvairapadakramair upagatāḥ kiṃciccalanto gale  /<BR>
bhekāḥ pūtinipātino micimicī7ty unmīlitārdhekṣaṇā<BR>
nakrākāravidāritānanapuṭair nirmakṣikaṃ kurvate  // VidSrk_35.30 *(1177) //<BR>
<BR>
vilāsamasṛṇollasanmusalaloladoḥkandalīparasparapariskhaladvalayaniḥsvanair danturāḥ  /<BR>
haranti kalahūṃkṛtiprasabhakampitoraḥsthalatruṭadgamakasaṃkulāḥ kalamakaṇḍanīgītayaḥ  // VidSrk_35.31 *(1178) //<BR>
<BR>
vikāsayati locane spṛśati pāṇinā0kuñcite<BR>
vidūram avalokayaty atisamīpasaṃsthaṃ punaḥ  /<BR>
bahir vrajati sātape smarati netravarteḥ pumāñ<BR>
jarāpramukhasaṃsthitaḥ samavalokayan pustakam  // VidSrk_35.32 *(1179) //<BR>
varāhasya<BR>
<BR>
prāyo rathyāsthalabhuvi rajaḥprāyadūrvālatāyāṃ<BR>
jālmaiḥ pṛṣṭhāpahṛtasalavāḥ sakṣudho mām ahokṣāḥ  /<BR>
svairaṃ śvāsānilataralitodbhūtadhūlīpraveśapluṣṭaprāṇā vihitavidhutagrāsavighnaṃ caranti  // VidSrk_35.33 *(1180) //<BR>
<BR>
sīmani laghupaṅkāyām aṅkuragaurāṇi cañcitoraskāḥ  /<BR>
laghutaram utplavamānāś caranti bījānti kalaviṅkāḥ  // VidSrk_35.34 *(1181) //<BR>
<BR>
kvaṇadvalayasaṃtatikṣaṇam udañcidoṣkandalī<BR>
galatpaṭasamunmiṣatkucataṭīnakhāṅkāvalī  /<BR>
karāmbujadhṛtollasanmuśalam unnamantī muhuḥ<BR>
pralambimaṇimālinī kalamakaṇḍanī rājate  // VidSrk_35.35 *(1182) //<BR>
vāgurasya<BR>
<BR>
utpucchaḥ pramadocchvasadvapur adhovisraṃsipakṣadvayaḥ<BR>
svairotphālagatikrameṇa parito bhrāntvā salīlaṃ muhuḥ  /<BR>
utkaṇṭhālasakūjitaḥ kalarutāṃ bhūyo riraṃsārasanyagbhūtāṃ caṭakaḥ priyām abhisaraty udvepamānaḥ kṣaṇam  // VidSrk_35.36 *(1183) //<BR>
sonnokasya<BR>
<BR>
siddhārthayaṣṭiṣu yatho9ttarahīyamānasaṃsthānabaddhaphalasūciparamparāsu  /<BR>
vicchidyamānakusumāsu janikrameṇa pākakramaḥ kapiśimānam upādadhāti  // VidSrk_35.37 *(1184) //<BR>
<BR>
bakoṭāḥ pānthānāṃ śiśirasarasīsīmni saratām<BR>
amī netrānandaṃ dadati caraṇācoṭitamukhāḥ  /<BR>
dhunānā mūrdhānaṃ galabilagalatsphāraśapharasphuratpucchānacchavyatikarasabāṣpākuladṛśaḥ  // VidSrk_35.38 *(1185) //<BR>
<BR>
tiryaktīkṣṇaviṣāṇayugmacalanavyānamrakaṇṭhānanaḥ<BR>
kiṃcitkuñcitalocanaḥ khurapuṭenā8coṭayan bhūtalam  /<BR>
niśvāsair atisaṃtatair buṣakaṇājālaṃ khale vikṣipann<BR>
ukṣā goṣṭhataṭīṣu labdhavijayo govṛndam āskandati  // VidSrk_35.39 *(1186) //<BR>
acalasya<BR>
<BR>
arcirmālākarālād divam abhilihato dāvavahner adūrād<BR>
uḍḍīyo7ḍḍīya kiṃcicchalabhakavalanānandamandapracārāḥ  /<BR>
agre 'gre saṃraṭantaḥ pracurataramasīpātadurlakṣadhūmrā<BR>
dhūmyāṭāḥ paryaṭanti prativiṭapam amī niṣṭhurāḥ svasthalīṣu  // VidSrk_35.40 *(1187) //<BR>
madhukaṇṭhasya<BR>
<BR>
nīvāraudanamaṇḍam uṣṇamadhuraṃ sadyaḥprasūtapriyāpītād apy adhikaṃ tapovanamṛgaḥ paryāptam ācāmati  /<BR>
gandhena sphuratā manāg anusṛto bhaktasya sarpiṣmataḥ<BR>
karkandhūphalamiśraśākapacanāmodaḥ paristīryate  // VidSrk_35.41 *(1188) //<BR>
bhavabhūteḥ<BR>
<BR>
madhuram iva vadantaḥ svāgataṃ bhṛṅgaśabdair natim iva phalanamraiḥ kurvate 'mī śirobhiḥ  /<BR>
mama dadata ivā7rghaṃ puṣpavṛṣṭiṃ kirantaḥ kathaya natisaparyāṃ śikṣitāḥ śākhino 'pi  // VidSrk_35.42 *(1189) //<BR>
śrīharṣasya<BR>
<BR>
asmin vṛddhavanecarīkaratalair dattāḥ sapañcāṅgulāḥ<BR>
. . . . . . . . śikharibhiḥ śṛṅgaiḥ karālodarāḥ  /<BR>
dvāropāntapaśūkṛtārpyapuruṣakṣubdhāsthikirmīritāś<BR>
cittotkampam ivā8nayanti gahanāḥ kāntāra . . . .  // VidSrk_35.43 *(1190) //<BR>
<BR>
tais tair jīvopahārair iha kuharaśilāsaṃśrayām arcayitvā<BR>
devīṃ kāntāradurgāṃ rudhiram upataru kṣetrapālāya dattvā  /<BR>
tumbīvīṇāvinodavyavahitasarakām ahni jīrṇe purāṇīṃ<BR>
hālāṃ mālūrakoṣair yuvatisahacarā barbarāḥ śīlayanti  // VidSrk_35.44 *(1191) //<BR>
yogeśvarasya<BR>
<BR>
abhinavamukhamudraṃ kṣudrakūpopavītaṃ praśithilavipulatvaṃ jvālakocchvāsipālam  /<BR>
pariṇatiparipāṭivyākṛtenā7ruṇimnā hataharitim aśeṣaṃ nāgaraṅgaṃ cakāsti  // VidSrk_35.45 *(1192) //<BR>
abhinandasya<BR>
<BR>
\Colo iti jātivrajyā|| 35<BR>
<BR>
tato māhātmyavrajyā|| 36<BR>
<BR>
tad brahmāṇḍam iha kvacit kvacid api kṣoṇī kvacin nīradās<BR>
te dvīpāntaramālino jaladhayaḥ kvā7pi kvacid bhūbhṛtaḥ  /<BR>
āścaryaṃ gaganasya ko 'pi mahimā sarvair amībhiḥ sthitair<BR>
dūre pūraṇam asya śūnyam iti yan nāmā7pi nā8chāditam  // VidSrk_36.1 *(1193) //<BR>
keśaṭasya<BR>
<BR>
āpīyamānam asakṛd bhramarāyamāṇair ambhodharaiḥ sphuritavīcisahasrapatram  /<BR>
kṣīrāmburāśim avalokaya śeṣanālam ekaṃ jagattrayasaraḥpṛthupuṇḍarīkam  // VidSrk_36.2 *(1194) //<BR>
<BR>
viṣṇur babhāra bhagavān akhilāṃ dharitrīṃ taṃ pannagas tam api tatsahitaṃ payodhiḥ  /<BR>
kumbhodbhavas tu tam apī7yata helayai9va satyaṃ na kaścid avadhir mahatāṃ mahimnaḥ  // VidSrk_36.3 *(1195) //<BR>
<BR>
kiṃ brūmo jaladheḥ śriyaṃ sa hi khalu śrījanmabhūmiḥ svayaṃ<BR>
vācyaḥ kiṃ mahimā9pi yasya hi kila dvīpaṃ mahī9ti śrutiḥ  /<BR>
tyāgaḥ ko 'pi sa tasya bibhrati jaganty asyā7rthino 'py ambudāḥ<BR>
śakteḥ kai9va kathā9pi yasya bhavati kṣobheṇa kalpāntaram  // VidSrk_36.4 *(1196) //<BR>
vācaspateḥ<BR>
<BR>
etasmāj jaladher jalasya kaṇikāḥ kāścid gṛhītvā tataḥ<BR>
pāthodāḥ paripūrayanti jagatīṃ ruddhāmbarā vāribhiḥ  /<BR>
asmān mandarakūṭakoṭighaṭanābhītibhramattārakāṃ<BR>
prāpyai7kāṃ jalamānuṣīṃ tribhuvane śrīmān abhūd acyutaḥ  // VidSrk_36.5 *(1197) //<BR>
muñjarājasya<BR>
<BR>
āścaryaṃ vaḍavānalaḥ sa bhagavān āścaryam ambhonidhir<BR>
yat karmātiśayaṃ vicintya hṛdaye kampaḥ samutpadyate  /<BR>
ekasyā8śrayaghasmarasya pibatas tṛptir na jātā jalair<BR>
anyasyā7pi mahātmano na vapuṣi svalpo 'pi toyavyayaḥ  // VidSrk_36.6 *(1198) //<BR>
keśaṭasya<BR>
<BR>
nipīto yenā7yaṃ taṭam adhivasaty asya sa munir<BR>
dadhāno 'ntardāhaṃ sraja iva sa cau8rvo 'sti dahanaḥ  /<BR>
tathā sarvasvārthe bahuvimathito yena sa hariḥ<BR>
svapity aṅke śrīmān ahaha mahimā ko 'pi jaladheḥ  // VidSrk_36.7 *(1199) //<BR>
dharādharasya<BR>
\var{dadhāno\lem<BR>
    \emend, dadāno \edKG}<BR>
<BR>
anyaḥ ko 'pi sa kumbhasambhavamuner āstāṃ śikhī jāṭharo<BR>
yaṃ saṃcintya dukūlavahnisadṛśaḥ saṃlakṣyate vāḍavaḥ  /<BR>
vandyaṃ tajjaṭharaṃ sa mīnamakaragrāhāvalis toyadhiḥ<BR>
paścāt pārśvam apūritāntaraviyad yatra svanan bhrāmyati  // VidSrk_36.8 *(1200) //<BR>
vāśaṭasya<BR>
<BR>
śvāsonmūlitamerur ambaratalavyāpī nimajjan muhur<BR>
yatrā8sīc chiśumāravibhramakaraḥ krīḍāvarāho hariḥ  /<BR>
sīmā sarvamahādbhuteṣu sa tathā vārāṃpatiḥ pīyate<BR>
pītaḥ sa api na pūritaṃ ca jaṭharaṃ tasmai namo 'gastaye  // VidSrk_36.9 *(1201) //<BR>
vācaspateḥ<BR>
<BR>
udyantu nāma subahūni mahāmahāṃsi candro 'py alaṃ bhuvanamaṇḍalamaṇḍanāya  /<BR>
sūryād ṛte na tad udeti na cā7stam eti yeno7ditena dinam astamitena rātriḥ  // VidSrk_36.10 *(1202) //<BR>
<BR>
utpattir jamadagnitaḥ sa bhagavān devaḥ pinākī gurus<BR>
tyāgaḥ saptasamudramudritamahīnirvyājadānāvadhiḥ  /<BR>
śauryaṃ yac ca na tadgirāṃ pathi nanu vyaktaṃ hi tat karmabhiḥ<BR>
satyaṃ brahmataponidher bhagavataḥ kiṃ nāma lokāntaram  // VidSrk_36.11 *(1203) //<BR>
<BR>
ito vasati keśavaḥ puram itaś ca tadvidviṣām<BR>
itaś ca śaraṇāgatāḥ śikharipakṣiṇaḥ śerate  /<BR>
itaś ca vaḍavānalaḥ saha samastasaṃvartakair<BR>
aho vitatam ūrjitaṃ bharasahaṃ ca sindhor vapuḥ  // VidSrk_36.12 *(1204) //<BR>
<BR>
tat tāvad eva śaśinaḥ sphuritaṃ mahīyo yāvan na tigmarucimaṇḍalam abhyudaiti  /<BR>
abhyudgate sakaladhāmanidhau ca tasminn indoḥ sitāmrapaṭalasya ca ko viśeṣaḥ  // VidSrk_36.13 *(1205) //<BR>
<BR>
apatyāni prāyo daśa daśa varāhī janayati<BR>
kṣamābhāre dhuryaḥ sa punar iha nā8sīn na bhavitā  /<BR>
padaṃ kṛtvā yaḥ svaṃ phaṇipatiphaṇācakravalaye <BR>
nimajjantīm antar jaladhivasudhām uttulayati  // VidSrk_36.14 *(1206) //<BR>
<BR>
teṣāṃ tṛṣaḥ pariṇamanti na yatra tatra nā7nyasya vārivibhavo 'pi ca tādṛg asti  /<BR>
viśvopakārajananīvyavasāyasiddhim ambhomucāṃ jaladhayo yadi pūrayanti  // VidSrk_36.15 *(1207) //<BR>
<BR>
kiṃ vācyo mahimā mahājalanidher yatre7ndravajrāhatitrasto bhūbhṛdamajjadambuvicalatkaulīlapotākṛtiḥ  /<BR>
maināko 'pi gabhīranīraviluṭhatpāṭhīnapṛṣṭhollasacchevālāṅkurakoṭikoṭarakuṭīkuḍyāntare nirvṛtaḥ  // VidSrk_36.16 *(1208) //<BR>
vallaṇasya<BR>
<BR>
kiṃ brūmo harim asya viśvam udare kiṃ vā phaṇāṃ bhoginaḥ<BR>
śete yatra hariḥ svayaṃ jalanidheḥ sa apy ekadeśe sthitaḥ  /<BR>
āścaryaṃ kalaśodbhavaḥ sa jaladhir yasyai7kahastodare<BR>
gaṇḍūṣīyati paṅkajīyati phaṇī bhṛṅgīyati śrīpatiḥ  // VidSrk_36.17 *(1209) //<BR>
<BR>
vistāro yadi ne8dṛśo na yadi tad gāmbhīryam ambhonidher<BR>
na syād vā yadi sarvasattvaviṣayas tādṛk kṛpānugrahaḥ  /<BR>
antaḥ prajvalatā payāṃsi dahatā jvālāvalīr muñcatā<BR>
ke na syur vaḍavānalena balinā bhasmāvaśeṣīkṛtāḥ  // VidSrk_36.18 *(1210) //<BR>
keśaṭasya<BR>
<BR>
uddīptāgnir asau munir vijayate yasyo7dare jīryataḥ<BR>
pāthoder avaśiṣṭam ambu katham apy udgīrṇam anto 'rṇavam  /<BR>
kiṃ cā7smāj jaṭharānalād iva navas tatkālavāntikramān<BR>
niryātaḥ sa punar yamāya payasām antargato vāḍavaḥ  // VidSrk_36.19 *(1211) //<BR>
śrīdaśarathasya<BR>
<BR>
yasminn āpast tadadhikaraṇasyā7sya vahner nivṛttiḥ<BR>
saṃvāsānte vrajati jalade vaikṛtas tābhir eva  /<BR>
asty anyo 'pi pralayarajanīsaṃnipāte 'py anidro<BR>
yaḥ sāmudrīr aviratam imās tejasi sve juhoti  // VidSrk_36.20 *(1212) //<BR>
keśaṭasya<BR>
<BR>
\Colo iti māhātmyavrajyā|| 36<BR>
<BR>
tataḥ sadvrajyā|| 37<BR>
<BR>
asanto nā7bhyarthyāḥ suhṛd api na yācyas tanudhanaḥ<BR>
priyā vṛttir nyāyyā caritam asubhaṅge 'py amalinam  /<BR>
vipady uccaiḥ stheyaṃ padam anuvidheyaṃ ca mahatāṃ<BR>
satāṃ keno7ddiṣṭaṃ viṣamam asidhārāvratam idam  // VidSrk_37.1 *(1213) //<BR>
dharmakīrteḥ<BR>
<BR>
priyaprāyā vṛttir vinayamadhuro vāci niyamaḥ<BR>
prakṛtyā kalyāṇī matir anavagītaḥ paricayaḥ  /<BR>
puro vā paścād vā tad idam aviparyāsitarasaṃ<BR>
rahasyaṃ sādhūnām anupadi viśuddhaṃ vijayate  // VidSrk_37.2 *(1214) //<BR>
<BR>
nindantu nītinipuṇā yadi vā stuvantu lakṣmīḥ parāpatatu gacchatu vā yatheṣṭam  /<BR>
adyai7va vā maraṇam astu yugāntare vā nyāyyāt pathaḥ pravicalanti padaṃ na dhīrāḥ  // VidSrk_37.3 *(1215) //<BR>
bhartṛhareḥ<BR>
<BR>
nirmalānāṃ kuto randhraṃ kathaṃcid apavidhyate  /<BR>
vidhīyate guṇair eva tac ca muktāmaṇer iva  // VidSrk_37.4 *(1216) //<BR>
tryambakasya<BR>
<BR>
yadā kiṃcijjño 'haṃ gaja iva madāndhaḥ samabhavaṃ<BR>
tadā sarvajño 'smī7ty abhavad avaliptaṃ mama manaḥ  /<BR>
yadā kiṃcit kiṃcid budhajanasakāśād adhigataṃ<BR>
tadā mūrkho 'smī7ti jvara iva mado me vyapagataḥ  // VidSrk_37.5 *(1217) //<BR>
kālidāsasya<BR>
<BR>
anuharataḥ khalasujanāv agrimapāścātyabhāgayoḥ sūcyoḥ  /<BR>
ekaḥ kurute cchidraṃ guṇavān anyaḥ prapūrayati  // VidSrk_37.6 *(1218) //<BR>
gobhaṭṭasya<BR>
<BR>
puṇḍrekṣukāṇḍasuhṛdo madhurāmbubhāvāḥ santaḥ svayaṃ yadi namanti namanti kāmam  /<BR>
āndolitās tu namanaspṛhayā pareṇa bhajyanta eva śatadhā na punar namanti  // VidSrk_37.7 *(1219) //<BR>
<BR>
jatupaṅkāyate doṣaḥ praviśyai7vā8satāṃ hṛdi  /<BR>
satāṃ tu na viśaty eva yadi vā pāradāyate  // VidSrk_37.8 *(1220) //<BR>
<BR>
kusumastabakasye7va dvayī vṛttir manasvinaḥ  /<BR>
sarvalokasya vā mūrdhni śīryate vana eva vā  // VidSrk_37.9 *(1221) //<BR>
vyāsasya<BR>
<BR>
rājā tvaṃ vayam apy upāsitaguruprajñābhimānonnatāḥ<BR>
khyātas tvaṃ vibhavair yaśāṃsi kavayo dikṣu pratanvanti naḥ  /<BR>
itthaṃ mānada nātidūram ubhayor apy āvayor antaraṃ<BR>
yady asmāsu parāṅmukho 'si vayam apy ekāntato niḥspṛhāḥ  // VidSrk_37.10 *(1222) //<BR>
bhartṛhareḥ<BR>
<BR>
udanvacchinnā bhūḥ sa ca nidhir apāṃ yojanaśataṃ<BR>
sadā pānthaḥ pūṣā gaganaparimāṇaṃ kalayati  /<BR>
iti prāyo bhāvāḥ sphuradavadhimudrāmukulitāḥ<BR>
satāṃ prajñonmeṣaḥ punar ayam asīmā vijayate  // VidSrk_37.11 *(1223) //<BR>
rājaśekharasya<BR>
<BR>
satpakṣā ṛjavaḥ śuddhāḥ saphalā guṇasevinaḥ  /<BR>
tulyair api guṇaiś citraṃ santaḥ santaḥ śarāḥ śarāḥ  // VidSrk_37.12 *(1224) //<BR>
<BR>
vipadi dhairyam athā7bhyudaye kṣamā sadasi vākpaṭutā yudhi vikramaḥ  /<BR>
yaśasi cā7bhiratir vyasanaṃ śrutau prakṛtisiddham idaṃ hi mahātmanām  // VidSrk_37.13 *(1225) //<BR>
<BR>
sa sādhur yo vipannānāṃ sāhāyyam adhigacchati  /<BR>
na tu durvihitātītavastupālanapaṇḍitaḥ  // VidSrk_37.14 *(1226) //<BR>
<BR>
satyaṃ guṇā guṇavatāṃ vidhivaiparītyād yatnārjitā api kalau viphalā bhavanti  /<BR>
sāphalyam asti sutarām idam eva teṣāṃ yat tāpayanti hṛdayāni punaḥ khalānām  // VidSrk_37.15 *(1227) //<BR>
<BR>
apūrvaḥ ko 'pi kopāgniḥ sajjanasya khalasya ca  /<BR>
ekasya śāmyati snehād vardhate 'nyasya vāritaḥ  // VidSrk_37.16 *(1228) //<BR>
<BR>
chāyāṃ kurvanti cā7nyasya tāpaṃ tiṣṭhanti vātape  /<BR>
phalanti ca parārthāya pādapā iva sajjanāḥ  // VidSrk_37.17 *(1229) //<BR>
<BR>
apekṣante na ca snehaṃ na pātraṃ na daśāntaram  /<BR>
sadā lokahite saktā ratnadīpā ivo7ttamāḥ  // VidSrk_37.18 *(1230) //<BR>
<BR>
lakṣmīṃ tṛṇāya mantyante tadbhareṇa namanti ca  /<BR>
aho kim api citrāṇi caritrāṇi mahātmanām  // VidSrk_37.19 *(1231) //<BR>
<BR>
añjalisthāni puṣpāṇi vāsayanti karadvayam  /<BR>
aho sumanasāṃ vṛttir vāmadakṣiṇayoḥ samā  // VidSrk_37.20 *(1232) //<BR>
<BR>
paraguṇatattvagrahaṇaṃ svaguṇāvaraṇaṃ paravyasanamaunam  /<BR>
madhuram aśaṭhaṃ ca vākyaṃ kenā7py upadiṣṭam āryāṇām  // VidSrk_37.21 *(1233) //<BR>
<BR>
vicintyamāno hi karoti vismayaṃ visāriṇā saccaritena sajjanaḥ  /<BR>
yadā tu cakṣuḥpatham eti dehināṃ tadā9mṛtene7va manāṃsi siñcati  // VidSrk_37.22 *(1234) //<BR>
<BR>
samparkeṇa tamobhidāṃ jagadaghapradhvaṃsināṃ dhīmatāṃ<BR>
krūro 'pi prakṛtaṃ vihāya malinām ālambate bhadratām  /<BR>
yat tṛṣṇāglapito 'pi ne7cchati janaḥ pātuṃ tad eva kṣaṇād<BR>
ujjhaty ambudharodarasthitam apāṃpatyuḥ payaḥ kṣāratām  // VidSrk_37.23 *(1235) //<BR>
<BR>
kvā7karāṇāruṣāṃ saṃkhyā saṃkhyātāḥ kāraṇakrudhaḥ  /<BR>
kāraṇe 'pi na kupyanti ye te jagati pañcaṣāḥ  // VidSrk_37.24 *(1236) //<BR>
<BR>
sujanāḥ paruṣābhidhāyino yadi kaḥ syād aparo 'pi mañjuvāk  /<BR>
yadi candrakarāḥ savahnayo nanu jāyeta sudhā kṛto 'nyataḥ  // VidSrk_37.25 *(1237) //<BR>
maṅgalasya||<BR>
<BR>
ye dīneṣu kṛpālavaḥ spṛśati yān alpo 'pi na śrīmadaḥ<BR>
śrāntā ye ca paropakārakaraṇe hṛṣyanti ye yācitāḥ  /<BR>
svasthāḥ saty api yauvanodayamahāvyādhiprakope 'pi ye<BR>
te bhūmaṇḍalamaṇḍanaikatilakāḥ santaḥ kiyanto janāḥ  // VidSrk_37.26 *(1238) //<BR>
<BR>
yaśo rakṣanti na prāṇān pāpād bibhati na dviṣaḥ  /<BR>
anviṣyanty arthino nā7rthān nisargo 'yaṃ mahātmanām  // VidSrk_37.27 *(1239) //<BR>
<BR>
yathā yathā parāṃ koṭir guṇaḥ samadhirohati  /<BR>
santaḥ kodaṇḍadharmāṇo viramanti tathā tathā  // VidSrk_37.28 *(1240) //<BR>
<BR>
ayaṃ nijaḥ paro ve9ti gaṇanā laghucetasām  /<BR>
udāracaritānāṃ tu vasudhai9va kuṭumbakam  // VidSrk_37.29 *(1241) //<BR>
<BR>
ye prāpte vyasane 'py anākuladhiyaḥ sampatsu nai7vo7nnatāḥ<BR>
prāpte nai7va parāṅmukhāḥ praṇayini prāṇopayogair api  /<BR>
hrīmantaḥ svaguṇapraśaṃsanavidhāv anyastutau paṇḍitā<BR>
dhig dhātrā kṛpaṇena yena na kṛtāḥ kalpāntadīrghāyuṣaḥ  // VidSrk_37.30 *(1242) //<BR>
<BR>
kare ślāghyas tyāgaḥ śirasi gurupādapraṇayitā<BR>
mukhe satyā vāṇī śrutam anavagītaṃ śravaṇayoḥ  /<BR>
hṛdi svacchā vṛttir vijayibhujayor vīryam atulaṃ<BR>
vinā9py aiśvaryeṇa sphurati mahatāṃ maṇḍanam idam  // VidSrk_37.31 *(1243) //<BR>
<BR>
vajrād api kaṭhorāṇi mṛdūni kusumād api  /<BR>
lokottarāṇāṃ cetāṃsi ko hi vijñātum arhati  // VidSrk_37.32 *(1244) //<BR>
ceḥ <BR>
<BR>
ā paritoṣād viduṣāṃ na sādhu manye prayogavijñānam  /<BR>
balavad api śikṣitānām ātmany apratyayaṃ cetaḥ  // VidSrk_37.33 *(1245) //<BR>
<BR>
purāṇam ity eva na sādhu sarvaṃ na cā7pi kāvyaṃ navam ity avadyam  /<BR>
santaḥ parīkṣyā7nyatarad bhajante mūḍhaḥ parapratyayahāryabuddhiḥ  // VidSrk_37.34 *(1246) //<BR>
kālidāsasyai7tau<BR>
<BR>
guhyapidhānaikaparaḥ sujano vastrāyate sadā piśunam  /<BR>
bhavatām ayaṃ viḍambo yad idaṃ chidrair visūtrayatu  // VidSrk_37.35 *(1247) //<BR>
<BR>
brūta nūtanakūṣmāṇḍaphalānāṃ ke bhavanty amī  /<BR>
aṅgulīkathanād eva yan na jīvanti māninaḥ  // VidSrk_37.36 *(1248) //<BR>
<BR>
yan netrais tribhir īkṣate na giriśo nā7ṣṭābhir apy abjabhūḥ<BR>
skando dvādaśabhir na vā na maghavā cakṣuḥsahasreṇa vā  /<BR>
sambhūyā7pi jagattrayasya nayanair draṣṭuṃ na tac chakyate<BR>
pratyādiśya dṛśau samāhitadhiyaḥ paśyanti yat paṇḍitāḥ  // VidSrk_37.37 *(1249) //<BR>
<BR>
nīrasāny api rocante karpāsasya phalāni naḥ  /<BR>
yeṣāṃ guṇamayaṃ janma pareṣāṃ guhyaguptaye  // VidSrk_37.38 *(1250) //<BR>
<BR>
guṇavatpātra mā9trai7kahāryaniryāsam āśayan  /<BR>
ātmanā9vaiti te lokaḥ svabandhur iti dhāvati  // VidSrk_37.39 *(1251) //<BR>
<BR>
satatam asatyād bibhyati mā bhaiṣīr iti vadanti bhīteṣu  /<BR>
atithijanaśeṣam aśnati sajjanajihve kṛtāthā9si  // VidSrk_37.40 *(1252) //<BR>
<BR>
yady api daivāt sneho naśyati sādhos tathā9pi sattveṣu  /<BR>
ghaṇṭādhvaner ivā7ntaś ciram anubadhnāti saṃskāraḥ  // VidSrk_37.41 *(1253) //<BR>
raviguptasya<BR>
<BR>
\Colo iti sadvrajyā|| 37<BR>
<BR>
tato 'sadvrajyā<BR>
<BR>
atimaline kartavye bhavati khalānām atī7va nipuṇā dhīḥ  /<BR>
timire hi kauśikānāṃ rūpaṃ pratipadyante dṛṣṭiḥ  // VidSrk_38.1 *(1254) //<BR>
<BR>
sadguṇālaṃkṛte kāvye doṣān mṛgayate khalaḥ  /<BR>
vane puṣpakalākīrṇaḥ karabhaḥ kaṇṭakān iva  // VidSrk_38.2 *(1255) //<BR>
<BR>
mukharasyā7prasannasya mitrakāryavighātinaḥ  /<BR>
nirmāṇam āśānāśāya durjanasya ghanasya ca  // VidSrk_38.3 *(1256) //<BR>
<BR>
nirvāte vyajanaṃ madāndhakariṇāṃ darpopaśāntau śṛṇiḥ<BR>
poto dustaravārirāśitaraṇe dīpo 'ndhakārāgame  /<BR>
itthaṃ tad bhuvi nā7sti yatra vidhinā no7pāyacintā kṛtā<BR>
manye durjanacittavṛttiharaṇe dhātā9pi bhagnodyamaḥ  // VidSrk_38.4 *(1257) //<BR>
<BR>
akāraṇāviṣkṛtavairadāruṇād asajjanāt kasya bhayaṃ na jāyate  /<BR>
viṣaṃ mahāher iva yasya durvacaḥ suduḥsahaṃ saṃnihitaṃ sadā mukhe  // VidSrk_38.5 *(1258) //<BR>
<BR>
khalavṛndaṃ śmaśānaṃ ca bhavaty apacitaṃ yadā  /<BR>
dhruvaṃ tadai9va lokānāṃ kalyāṇam avagamyate  // VidSrk_38.6 *(1259) //<BR>
<BR>
antar malinadehena bahir āhlādakāriṇā  /<BR>
mahākālaphalene7va kaḥ khalena na vañcitaḥ  // VidSrk_38.7 *(1260) //<BR>
<BR>
sarvatrai7va khalo janaḥ saralatāsadbhāvaniḥsaṅgināṃ<BR>
sādhūnāṃ padabandhanāya piśunaprauḍhābhimānodyamaḥ  /<BR>
sūtraṃ kiṃcid apūrvam eva jaṭharād utpādya sadyaḥ svayaṃ<BR>
lūtātantuvitānajālakuṭilaṃ cakraṃ karoty adbhutam  // VidSrk_38.8 *(1261) //<BR>
<BR>
devānām api paśyantāṃ sa śriyā medhyate khalu  /<BR>
vāsasā9pi na yogo 'sti niścakrasya pinākinaḥ  // VidSrk_38.9 *(1262) //<BR>
<BR>
stokeno7nnatim āyāti stokenā8yāty adhogatim  /<BR>
aho na sadṛśī vṛttis tulākoṭeḥ khalasya ca  // VidSrk_38.10 *(1263) //<BR>
<BR>
ākhubhyaḥ kiṃ khalair jñātaṃ khalebhyaḥ kim athā8khubhiḥ  /<BR>
anyat paragṛhotkhātāt karma yeṣāṃ na vidyate  // VidSrk_38.11 *(1264) //<BR>
<BR>
durjanadūṣitamanasāṃ puṃsāṃ svajane 'pi nā7sti viśvāsaḥ  /<BR>
bālaḥ pāyasadagdho dadhy api phūtkṛtya bhakṣayati  // VidSrk_38.12 *(1265) //<BR>
<BR>
guṇotkarṣadveṣāt prakṛtimahatām apy asadṛśaṃ<BR>
khalaḥ kiṃcid vākyaṃ racayati ca vistārayati ca  /<BR>
na ced evaṃ tādṛk kamalakalikārdhapratinidhau<BR>
muner gaṇḍūṣe 'bdhiḥ sthita iti kuto 'yaṃ kalakalaḥ  // VidSrk_38.13 *(1266) //<BR>
<BR>
priyasakhi vipaddaṇḍaprāntaprapātaparamparāparicayacale cintācakre nidhāya vidhiḥ khalaḥ  /<BR>
mṛdam iva balāt piṇḍīkṛtya pragalbhakulākavad<BR>
bhramayati mano no jānīmaḥ kim atra vidhāsyati  // VidSrk_38.14 *(1267) //<BR>
<BR>
pādāhato 'tha dhṛtadaṇḍavighaṭṭito vā yaṃ daṃṣṭrayā spṛśati taṃ kila hanti sarpaḥ  /<BR>
ko 'py anya eṣa piśuno 'tra bhujaṅgadharmā karṇe paraṃ spṛśati hanty aparaṃ samūlam  // VidSrk_38.15 *(1268) //<BR>
<BR>
pariśuddhām api vṛttiṃ samāśrito durjanaḥ parān vyathate  /<BR>
pavanāśino 'pi bhujagāḥ paropaghātaṃ na muñcanti  // VidSrk_38.16 *(1269) //<BR>
raviguptasya<BR>
<BR>
agamyo mantrāṇāṃ prakṛtibhiṣajām apy aviṣayaḥ<BR>
sudhāsārāsādhyo visadṛśatarārambhagahanaḥ  /<BR>
jagad bhrāmīkartuṃ pariṇatadhiyā9nena vidhinā<BR>
sphuṭaṃ sṛṣṭo vyādhiḥ prakṛtiviṣamo durjanajanaḥ  // VidSrk_38.17 *(1270) //<BR>
<BR>
yaḥ svān api prathamam astasamastasādhuvṛttir guṇān khalatayā malinīkaroti  /<BR>
tasyā7sya bhogina ivo7graruṣaḥ khalasya dākṣiṇyam asti katham anyaguṇopamarde  // VidSrk_38.18 *(1271) //<BR>
<BR>
randhrānveṣiṇi duṣṭadṛṣṭiviṣiṇi svacchāśayadveṣiṇi<BR>
kṣipre roṣiṇi śarmaśoṣiṇe vinā hetuṃ jagatploṣiṇi  /<BR>
svārthārthaṃ mṛdubhāṣiṇīṣṭavihatāv ekāntatas toṣiṇi<BR>
śreyaḥ kruddhabhujaṅgabhogaviṣame saṃvidyate kiṃ khale  // VidSrk_38.19 *(1272) //<BR>
guṇākarasya śleṣaślokau<BR>
<BR>
jāḍyaṃ hrīmati gaṇyate vratarucau dambhaḥ śucau kaitavaṃ<BR>
śūre nirghṛṇatārjave vimatinā dainyaṃ priyālāpini  /<BR>
tejasviny avaliptatā mukharatā vaktary aśaktiḥ sthire<BR>
tat ko nāma bhaved guṇaḥ sa guṇināṃ yo durjane nā7ṅkitaḥ  // VidSrk_38.20 *(1273) //<BR>
<BR>
vandyān nindati duḥkhitān upahasaty ābādhate bāndhavān<BR>
śūrān dveṣṭi dhanacyutān paribhavaty ājñāpayaty āśritān  /<BR>
guhyāni prakaṭīkaroti ghaṭayaty anyonyavairāśrayān<BR>
brūte śīghram avācyam ujjhitaguṇo gṛhṇāti doṣān khalaḥ  // VidSrk_38.21 *(1274) //<BR>
<BR>
yad yad iṣṭataraṃ tat tad deyaṃ guṇavate kila  /<BR>
ata eva khalo doṣān sādhubhyaḥ samprayacchati  // VidSrk_38.22 *(1275) //<BR>
<BR>
karuṇādravam eva durjanaḥ sutarāṃ satpuruṣaṃ prabādhate  /<BR>
mṛdukaṃ hi bhinatti kaṇṭakaḥ kaṭhine kuṇṭhaka iva jāyate  // VidSrk_38.23 *(1276) //<BR>
<BR>
ārambhagurvī kṣayiṇī krameṇa laghvī purā vṛddhimatī ca paścāt  /<BR>
dinasya pūrvārdhaparārdhabhinnā chāye9va maitrī khalasajjanānām  // VidSrk_38.24 *(1277) //<BR>
<BR>
khalānāṃ kharjūrakṣitiruhakaṭhoraṃ kva ca manaḥ<BR>
kva co7nmīlanmallīkusumasukumārāḥ kavigiraḥ  /<BR>
itī7maṃ vyāmohaṃ parihara vicitrāḥ śṛṇu kathā<BR>
yathā9yaṃ pīyūṣadyutir upalakhaṇḍaṃ dravayati  // VidSrk_38.25 *(1278) //<BR>
<BR>
upakāriṇi śuddhamatau vārjane yaḥ samācarati pāpam  /<BR>
taṃ janam asatyasaṃdhaṃ bhagavati vasudhe kathaṃ vahasi  // VidSrk_38.26 *(1279) //<BR>
<BR>
mukhe nīcasya patitā aher iva payaḥkaṇāḥ  /<BR>
kṣaṇena viṣatāṃ yānti sūktapīyūṣabindavaḥ  // VidSrk_38.27 *(1280) //<BR>
<BR>
muṇḍāpriyād āyatiduḥkhadāyino vasantam utsārya vijṛmbhitaśriyaḥ  /<BR>
na kaḥ khalāt tāpitamitramaṇḍalād upaiti pāpaṃ tapavāsarād iva  // VidSrk_38.28 *(1281) //<BR>
naradattasya<BR>
<BR>
tulyotpattī prakṛtidhavalāv apy amū śaṅkhasomau<BR>
tatra sthāṇur vidhum asadṛśeno7ttamāṅgena dhatte  /<BR>
śaṅkhas tāpakrakacanicayair bhidyate śaṅkhakāraiḥ<BR>
ko nāmā7ntaḥprakṛtikuṭilo durgatiṃ nā7bhiyāti  // VidSrk_38.29 *(1282) //<BR>
<BR>
akalitanijapararūpaḥ svakam api doṣaṃ parasthitaṃ vetti  /<BR>
nāvāsthitas taṭasthān acalān api vicalitān manute  // VidSrk_38.30 *(1283) //<BR>
<BR>
āśrayāśaḥ kṛṣṇavartmā dahanaś cai7ṣa durjanaḥ  /<BR>
agnir eva tathā9py asmin syād bhasmani hutaṃ hutam  // VidSrk_38.31 *(1284) //<BR>
<BR>
varam ākṣīṇatai9vā7stu śaśino durjanasya ca  /<BR>
na pravṛddhis tu vistārilāñchanapratipādinī  // VidSrk_38.32 *(1285) //<BR>
<BR>
sarvatra mukharacapalāḥ prabhavanti na lokasaṃmatā guṇinaḥ  /<BR>
tiṣṭhanti vārirāśer upari taraṅgās tale maṇayaḥ  // VidSrk_38.33 *(1286) //<BR>
<BR>
ārambharamaṇīyāni vimarde virasāni ca  /<BR>
prāyo vairāvasānāni saṃgatāni khalaiḥ saha  // VidSrk_38.34 *(1287) //<BR>
<BR>
guṇakaṇikān api sujanaḥ śaśilekhām iva śivaḥ śirasi kurute  /<BR>
candra iva padmalakṣmīṃ na kṣamate paraguṇaṃ piśunaḥ  // VidSrk_38.35 *(1288) //<BR>
<BR>
bibhīmo vayam atyantaṃ cākrikasya guṇād api  /<BR>
niṣpannam api yaḥ pātraṃ guṇenai7va nikṛntati  // VidSrk_38.36 *(1289) //<BR>
<BR>
parasaṃtāpanahetur yatrā7hani na prayāti niṣpattim  /<BR>
antarmanā asādhur gaṇayati na tadāyuṣo madhye  // VidSrk_38.37 *(1290) //<BR>
<BR>
divasāṃs tān abhinandati bahumanute teṣu janmano lābham  /<BR>
ye yānti duṣṭabuddheḥ paropatāpābhiyogena  // VidSrk_38.38 *(1291) //<BR>
<BR>
dayāmṛduṣu durjanaḥ paṭutarāvalepoddhavaḥ<BR>
parāṃ vrajati vikriyāṃ na hi bhayaṃ tataḥ paśyati  /<BR>
yatas tu bhayaśaṅkayā sukṛśayā9pi saṃspṛśyate<BR>
vinīta iva nīcakaiś carati tatra śāntoddhavaḥ  // VidSrk_38.39 *(1292) //<BR>
śūrasya<BR>
<BR>
asajjanāś cen madhurair vacobhiḥ śakyanta eva pratikartum āryaiḥ  /<BR>
tat ketakīreṇubhir amburāśer bandhakriyāyām api kaḥ prayāsaḥ  // VidSrk_38.40 *(1293) //<BR>
<BR>
nūnaṃ darpāt tuhinarucinā durjanasya pramārṣṭuṃ<BR>
nītaṃ ceto na ca dhavalitaṃ helayā nā7rpitaṃ ca  /<BR>
yene7dānīṃ malinahṛdayo lakṣyate śītaraśmir<BR>
yasmāc cā7yaṃ hṛdayarahito durvidhaḥ sarvadai9va  // VidSrk_38.41 *(1294) //<BR>
<BR>
niryantraṇaṃ yatra na vartitavyaṃ na moditavyaṃ praṇayātivāde  /<BR>
viśaṅkitānyonyabhayaṃ sudūrān namaskriyām arhati sauhṛdaṃ tat  // VidSrk_38.42 *(1295) //<BR>
abhinandasya <BR>
<BR>
ete snigdhatamā iti mā mā kṣudreṣu kuruta viśvāsam  /<BR>
siddhārthānām eṣāṃ sneho 'py aśrūṇi pātayati  // VidSrk_38.43 *(1296) //<BR>
<BR>
vṛthājvalitakopāgneḥ paruṣākṣaravādinaḥ  /<BR>
durjanasyau8ṣadhaṃ nā7sti kiṃcid anyad anuttarāt  // VidSrk_38.44 *(1297) //<BR>
<BR>
cakrasambhāriṇi krūre paracchidrānusāriṇi  /<BR>
dvijihve dṛṣṭamātre cet kasya na syāc camatkṛtiḥ  // VidSrk_38.45 *(1298) //<BR>
<BR>
cakṣur āśrayate kāmaḥ kāmukasya daridrataḥ  /<BR>
krūrasya cā7prabhavataḥ paradrohaḥ sarasvatīm  // VidSrk_38.46 *(1299) //<BR>
śatānandasya<BR>
<BR>
khalaṃ dṛṣṭvai9va sādhūnāṃ hṛdayaṃ kāṣṭhavad bhavet  /<BR>
tatas tad dārayaty asya vācaḥ krakacakarkaśāḥ  // VidSrk_38.47 *(1300) //<BR>
<BR>
hetor vino9pakārī yadi nāma śateṣu kaścid ekaḥ syāt  /<BR>
tatrā7pi kliṣṭadhiyāṃ doṣaṃ vakṣyaty atikhalatvam  // VidSrk_38.48 *(1301) //<BR>
<BR>
ākrānte9va mahopalena muninā śapte9va durvāsasā<BR>
sātatyaṃ bata mudrite9va jatunā nīte9va mūrchāṃ viṣaiḥ  /<BR>
baddhe9vā7tanurajjubhiḥ paraguṇān vaktuṃ na śaktā satī<BR>
jihvā lohaśalākayā khalamukhe viddhe9va saṃlakṣyate  // VidSrk_38.49 *(1302) //<BR>
śrīdharmadāsasya<BR>
<BR>
prakṛtir iha khalānāṃ doṣacittaṃ guṇajñe vinayalalitabhāve dveṣaraktā ca buddhiḥ  /<BR>
ubhayam idam avaśyaṃ jāyate sarvavāraṃ paṭur api niyatātmā kīrtim evā7bhidhatte  // VidSrk_38.50 *(1303) //<BR>
<BR>
\Colo ity asadvrajyā|| 38<BR>
<BR>
tato dīnavrajyā<BR>
<BR>
prātar bāṣpāmbubinduvyatikaravigalatklinnasṛkkaḥ kathaṃcit<BR>
kiṃcit saṃkubjajaṅghājanitajaḍajavo jīrṇajānur jarārtaḥ  /<BR>
muṣṭyā9vaṣṭabhya yaṣṭiṃ kaṭipuṭavicaṭatkarpaṭaḥ pluṣṭakanthaḥ<BR>
kunthann utthāya pānthaḥ pathi paruṣamarunmūrchyamānaḥ prayāti  // VidSrk_39.1 *(1304) //<BR>
<BR>
puṇyāgnau pūrṇavāñchaḥ prathamam agaṇitaploṣadoṣaḥ pradoṣe <BR>
pānthas taptvā prasuptas tadanu tatatṛṇe dhāmani grāmadevyāḥ  /<BR>
utkampī karpaṭārdhe jarati parijaḍe chidriṇi cchinnanidro<BR>
vāte vāti prakāmaṃ himakaṇini kaṇan koṇataḥ koṇam eti  // VidSrk_39.2 *(1305) //<BR>
bāṇasyai7tau<BR>
<BR>
potān etān api gṛhavati grīṣmamāsāvasānaṃ yāvan nirvāhayati bhavatī yena vā kenacid vā  /<BR>
paścād ambhodharajalaparīpātam āsādya tumbī kūṣmāṇḍī ca prabhavati tadā bhūbhujaḥ ke vayaṃ ke  // VidSrk_39.3 *(1306) //<BR>
dharaṇīdharasya<BR>
<BR>
kṣutkṣāmāḥ śiśavaḥ śavā iva tanur mandādaro bāndhavo<BR>
liptā jarjarakarkarī jatulavair no māṃ tathā bādhate  /<BR>
gehinyā sphuṭitāṃśukaṃ ghaṭayituṃ kṛtvā sakāku smitaṃ<BR>
kupyantī prativeśinī pratidinaṃ sūcīṃ yathā yācitā  // VidSrk_39.4 *(1307) //<BR>
<BR>
sākrandāḥ śiśavaḥ sapatrapuṭakā vaptuḥ purovartinaḥ<BR>
pracchanne ca vadhūr vibhāgakuśalā madhye sthitā gehinī  /<BR>
kaṭyācchādanabandhakena katham apy āsāditenā7ndhasā<BR>
sindūrāruṇamaṇḍale savitari prāṇāhutir dīyate  // VidSrk_39.5 *(1308) //<BR>
<BR>
ete daridraśiśavas tanujīrṇakanthāṃ skandhe nidhāya malināṃ pulakākulāṅgāḥ  /<BR>
sūryasphuratkarakarambitabhittideśalābhāya śītasamaye kalim ācaranti  // VidSrk_39.6 *(1309) //<BR>
<BR>
tasminn eva gṛhodare rasavatī tatrai7va sā kaṇḍanī <BR>
tatro7paskaraṇāni tatra śiśavas tatrai7va vāsaḥ svayam  /<BR>
etat soḍhavato 'pi duḥsthagṛhiṇaḥ kiṃ brūmahe durdaśām<BR>
adya śvo vijaniṣyamāṇagṛhiṇī tatrai7va yat kunthati  // VidSrk_39.7 *(1310) //<BR>
<BR>
adyā7śanaṃ śiśujanasya balena jātaṃ śvo vā kathaṃ nu bhavite9ti vicintayantī  /<BR>
ity aśrupātamalinīkṛtagaṇḍadeśā ne7cched daridragṛhiṇī rajanīvirāmam  // VidSrk_39.8 *(1311) //<BR>
<BR>
saktūñ śocati samplutān pratikaroty ākrandato bālakān<BR>
pratyutsiñcati karpareṇa salilaṃ śayyātṛṇaṃ rakṣati  /<BR>
dattvā mūrdhani śīrṇaśūrpaśakalaṃ jīrṇe gṛhe vyākulā<BR>
kiṃ tad yan na karoti duḥsthagṛhiṇī deve bhṛśaṃ varṣati  // VidSrk_39.9 *(1312) //<BR>
yogeśvarasya <BR>
<BR>
jaradambarasaṃvaraṇagranthividhau granthakāra eko 'ham  /<BR>
parimitakadannavaṇṭanavidyāpāraṃgatā gṛhiṇī  // VidSrk_39.10 *(1313) //<BR>
vīrasya<BR>
<BR>
mā rodīś ciram ehi vatsa viphalaṃ dṛṣṭvā9dya putrān imān<BR>
āyāto bhavato 'pi dāsyati pitā graiveyakaṃ vāsasī  /<BR>
śrutvai9vaṃ gṛhiṇīvacāṃsi nikaṭe kuḍyasya niḥkiṃcano<BR>
niśvasyā7śrujalaphutānatamukhaḥ pānthaḥ punaḥ proṣitaḥ  // VidSrk_39.11 *(1314) //<BR>
<BR>
kūṣmāṇḍīviṭapaḥ phalaty avirataṃ siktaḥ suvarṇāmbunā<BR>
bhūyobhir gaditaṃ hitaiṣibhir itī7vā7smābhir aṅgīkṛtam  /<BR>
tat saṃyācya kutaścid īśvaragṛhād ānīyamānaṃ śanair<BR>
adhvany eva hi bindubhir vigalitaṃ śrāṇe śarāvodare  // VidSrk_39.12 *(1315) //<BR>
<BR>
mātar dharmarate kṛpāṃ kuru mayi śrānte ca vaideśike<BR>
dvārālindakakoṇakeṣu nibhṛtaḥ sthitvā kṣipāmi kṣapām  /<BR>
ity evaṃ gṛhiṇīpracaṇḍavadanāvākyena nirbhartsitaḥ<BR>
skandhe nyastapalālamuṣṭivibhavaḥ pānthaḥ śanair gacchati  // VidSrk_39.13 *(1316) //<BR>
<BR>
lagnaḥ śṛṅgayuge gṛhī satanayo vṛddhau gurū pārśvayoḥ<BR>
pucchāgre gṛhiṇī svareṣu śiśavo lagnā vadhūḥ kambale  /<BR>
ekaḥ śīrṇajaradgavo vidhivaśāt sarvasvabhūto gṛhe<BR>
sarveṇai7va kuṭumbakena rudatā suptaḥ samutthāpyate  // VidSrk_39.14 *(1317) //<BR>
<BR>
śītavātasamudbhinnapulakāṅkuraśālinī  /<BR>
mamā7mbaravihīnasya tvag eva paṭikāyate  // VidSrk_39.15 *(1318) //<BR>
<BR>
sadyo vibhidyate nūnaṃ daridratanupañjaram  /<BR>
yadi na syān manorājyarajjubhir dṛḍhasaṃyatam  // VidSrk_39.16 *(1319) //<BR>
<BR>
prāyo daridraśiśavaḥ paramandirāṇāṃ dvāreṣu dattakarapallavalīnadehāḥ  /<BR>
lajjānigūḍhavacaso bata bhoktukāmā bhoktāram ardhanayanena vilokayanti  // VidSrk_39.17 *(1320) //<BR>
<BR>
adhvaśramāya caraṇau virahāya dārā abhyarthanāya vacanaṃ ca vapur jarāyai  /<BR>
etāni me vidadhatas tava sarvadai9va dhātas trapā yadi na kiṃ na pariśramo 'pi  // VidSrk_39.18 *(1321) //<BR>
<BR>
vardhanamukhāsikāyām udarapiśācaḥ kim icchakām icchan  /<BR>
paryākulayati gṛhiṇīm akiṃcanaḥ kṛpaṇasaṃvāsaḥ  // VidSrk_39.19 *(1322) //<BR>
<BR>
varaṃ mṛto na tu kṣudras tathā9pi mahad antaram  /<BR>
ekasya bandhur nā8datte nāmā7nyasyā7khilo janaḥ  // VidSrk_39.20 *(1323) //<BR>
<BR>
kṛpaṇasyā7stu dāridryaṃ kārpaṇyāvṛtikārakam  /<BR>
vibhavas tasya taddoṣaghoṣaṇāpaṭuḍiṇḍimaḥ  // VidSrk_39.21 *(1324) //<BR>
vyāsasya<BR>
<BR>
jīvatā9pi śavenā7pi kṛpaṇena na dīyate  /<BR>
māṃsaṃ vardhayatā9nena kākasyo7pakṛtiḥ kṛtā  // VidSrk_39.22 *(1325) //<BR>
kavirājasya<BR>
<BR>
śrīphalaṃ yan na tad dīrgham iti tāvad vyavasthitam  /<BR>
tatrai7kāntadhṛtir yasya manyate mugdha eva sa   // VidSrk_39.23 *(1326) //<BR>
risūkasya<BR>
<BR>
dṛḍhataranibaddhamuṣṭeḥ koṣaniṣaṇṇasya sahajamalinasya  /<BR>
kṛpaṇasya kṛpāṇasya ca kevalam ākārato bhedaḥ  // VidSrk_39.24 *(1327) //<BR>
gobhaṭṭasya<BR>
<BR>
pathika he vijahīhi vṛthārthitāṃ na khalu vetsi navas tvam ihā8gataḥ  /<BR>
idam ahibhramitaṃ pacamandiraṃ balibhujo 'pi na yānti yadantikam  // VidSrk_39.25 *(1328) //<BR>
<BR>
raver astamaye yena nidrā netreṣu nirmitā  /<BR>
tena kiṃ na kṛto mṛtyur martyānāṃ vibhavakṣaye  // VidSrk_39.26 *(1329) //<BR>
<BR>
yenai7vā7mbarakhaṇḍena divā saṃcarate raviḥ  /<BR>
tenai7va niśi śītāṃśur aho daurgatyam etayoḥ  // VidSrk_39.27 *(1330) //<BR>
<BR>
malīmasena dehena pratigeham upasthitāḥ  /<BR>
ātmanai9vā8tmakathakā vayaṃ vāyasavṛttayaḥ  // VidSrk_39.28 *(1331) //<BR>
<BR>
bhūyād ato bahuvrīhiśāsanāśā mudhai9va me  /<BR>
pūrvāparāparāmarśād vimūḍhasye7va me matiḥ  // VidSrk_39.29 *(1332) //<BR>
<BR>
\Colo iti dīnavrajyā|| 39<BR>
<BR>
tato 'rthāntaranyāsavrajyā|| 40<BR>
<BR>
kālindyā dalitendranīlaśakalaśyāmāmbhaso 'ntarjale<BR>
magnasyā7ñjanapuñjasaṃcayanibhasyā7heḥ kuto 'nveṣaṇā  /<BR>
tārābhāḥ phaṇacakravālamaṇayo na syur yadi dyotino<BR>
yair evo7nnatim āpnuvanti guṇinas tair eva yānty āpadam  // VidSrk_40.1 *(1333) //<BR>
<BR>
bhagnāśasya karaṇḍapiṇḍitatanor mlānendriyasya kṣudhā<BR>
kṛtvā0khur vivaraṃ svayaṃ nipatito naktaṃ mukhe bhoginaḥ  /<BR>
tṛptas tatpiśitena satvaram asau tenai7va yātaḥ pathā<BR>
svasthās tiṣṭhata daivam eva jagataḥ śāntau kṣaye cā8kulam  // VidSrk_40.2 *(1334) //<BR>
<BR>
yasyāḥ kṛte nṛpatayas tṛṇavat tyajanti prāṇān priyān api parasparabaddhavairāḥ  /<BR>
teṣām asṛk pibati sai9va mahī hatānāṃ śrīḥ prāyaśo vikṛtim eti bahūpabhuktā  // VidSrk_40.3 *(1335) //<BR>
<BR>
rathasyai7kaṃ cakraṃ bhujagayamitāḥ sapta turagā<BR>
nirālambo mārgaś caraṇarahitaḥ sārathir api  /<BR>
ravir yāty evā7ntaṃ pratidinam apārasya nabhasaḥ<BR>
kriyāsiddhiḥ sattve bhavati mahatāṃ no7pakaraṇe  // VidSrk_40.4 *(1336) //<BR>
vāgīśvarasya<BR>
<BR>
paulastyaḥ katham anyadāraharaṇe doṣaṃ na vijñātavān<BR>
kākutsthena kathaṃ na hemahariṇasyā7sambhavo lakṣitaḥ  /<BR>
akṣāṇāṃ ca yudhiṣṭhireṇa mahatā jñāto na doṣaḥ kathaṃ<BR>
pratyāsannavipattimūḍhamanasāṃ prāyo matiḥ kṣīyate  // VidSrk_40.5 *(1337) //<BR>
<BR>
akārye tathyo vā bhavati vitathaḥ kāmam athavā<BR>
tathā9py uccair dhāmnāṃ harati mahimānaṃ janaravaḥ  /<BR>
tulottīrṇasyā7pi prakaṭanihatāśeṣatamaso<BR>
raves tādṛk tejo na hi bhavati kanyāṃ gata iti  // VidSrk_40.6 *(1338) //<BR>
<BR>
kṛto yad ahnas tanimā himāgame laghīyasī yac ca nidāghaśarvarī  /<BR>
anena dṛṣṭāntayugena gamyate sadarthasaṃkocasamudyato vidhiḥ  // VidSrk_40.7 *(1339) //<BR>
<BR>
pītāmbarāya tanayāṃ pradadau payodhis tatkālakūṭagaralaṃ ca digambarāya  /<BR>
tatrā7nayor vadata kasya guṇātirekaḥ prāyaḥ paricchadakṛtādara eva lokaḥ  // VidSrk_40.8 *(1340) //<BR>
<BR>
kiṃ janmanā jagati kasyacid īkṣitena śaktyai9va yāti nijayā puruṣaḥ pratiṣṭhām  /<BR>
śaktā hi kūpam api śoṣayituṃ na kumbhāḥ kumbhodbhavena punar ambudhir eva pītaḥ  // VidSrk_40.9 *(1341) //<BR>
<BR>
puṃsaḥ svarūpavinirūpaṇam eva kāryaṃ tajjanmabhūmiguṇadoṣakathā vṛthai9va  /<BR>
kaḥ kālakūṭam abhinandati sāgarotthaṃ ko vā9ravindam abhinindati paṅkajātam  // VidSrk_40.10 *(1342) //<BR>
<BR>
khalvāṭo divaseśvarasya kiraṇaiḥ saṃtāpito mūrdhani<BR>
chāyām ātapavairiṇīm anusaran bilvasya mūlaṃ gataḥ  /<BR>
tatrā7py āśu kadācid eva patatā bilvena bhagnaṃ śiraḥ<BR>
prāyo gacchati yatra bhāgyarahitas tatrā8padāṃ bhājanam  // VidSrk_40.11 *(1343) //<BR>
<BR>
alaṃkāraḥ śaṅkākaranarakapālaḥ parikaraḥ praśīrṇāṅgo bhṛṅgī vasu ca vṛṣa eko bahuvayāḥ  /<BR>
avasthe9yaṃ sthāṇor api bhavati yatrā7maraguror vidhau vakre mūrdhni sthitavati vayaṃ ke punar amī  // VidSrk_40.12 *(1344) //<BR>
<BR>
na sambandopādhiṃ dadhata iha dākṣiṇyanidhayaḥ prahṛṣṭapremāṇāṃ sa hi sahaja eṣām udayate  /<BR>
ka ete sambandhān malayamarutaś cūtataravo yad etān ālabhya pratiparurudānaṃ janayati  // VidSrk_40.13 *(1345) //<BR>
<BR>
lokottaraṃ caritam arpayati pratiṣṭhāṃ puṃsaḥ kulaṃ na hi nimittam udāttatāyāḥ  /<BR>
vātāpitāpanamuneḥ kalaśāt prasūtir līlāyitaṃ punar amuṣyasamudrapānam  // VidSrk_40.14 *(1346) //<BR>
<BR>
sthalīnāṃ dagdhānām upari mṛgatṛṣṇānusaraṇāt tṛṣārtaḥ śāraṅgo viramati na khinne 'pi vapuṣi  /<BR>
ajānānas tattvaṃ na sa mṛgayate 'nyāṃ ca sarasīm abhūmau pratyāśā na hi phalati vighnaṃ ca kurute  // VidSrk_40.15 *(1347) //<BR>
<BR>
kiṃ kūrmasya bharavyathā na vapuṣi kṣmāṃ na kṣipaty eṣa yat<BR>
kiṃ vā nā7sti pariśramo dinakarasyā7ste na yan niścalaḥ  /<BR>
kiṃ tv aṅgīkṛtam utsṛjan kṛpaṇavac chlāghyo jano lajjate<BR>
nirvyūḍhiḥ pratipannavastuṣu satām ekaṃ batā7ho vratam  // VidSrk_40.16 *(1348) //<BR>
<BR>
svacchāśayo bhavati ko 'pi janaḥ prakṛtyā saṅgaḥ satām abhijanaś ca na hetur atra  /<BR>
dugdhābdhilabdhajanano harakandharāsthaḥ svāṃ kālatāṃ tyajati jātu na kālakūṭaḥ  // VidSrk_40.17 *(1349) //<BR>
<BR>
vāsaś carma vibhūṣaṇaṃ śavaśiro bhikṣāṇatenā7śanaṃ<BR>
gaur ekaḥ sa ca lāṅgale 'py akuśalas tanmātrasāraṃ dhanam  /<BR>
śarvasye7ty avagamya yāti vimukhī ratnālayaṃ jāhvanī<BR>
kaṣṭaṃ durgatikasya jīvitam aho dārair api tyajyate  // VidSrk_40.18 *(1350) //<BR>
<BR>
kaivartakarkaśakaragrahaṇacyuto 'pi jāle punar nipatitaḥ śapharo varākaḥ  /<BR>
daivāt tato 'pi galito gilito bakena vāme vidhau vada kathaṃ vyasanasya śāntiḥ  // VidSrk_40.19 *(1351) //<BR>
<BR>
khanati na khuraiḥ kṣoṇīpṛṣṭhaṃ na nardati sādaraṃ<BR>
prakṛtipuruṣaṃ dṛṣṭvai9vā7gre na kupyati gām api  /<BR>
vahati tu dhuraṃ dhuryo dhairyād anuddhatakandharo<BR>
jagati kṛtinaḥ kāryaudāryāt parān atiśerate  // VidSrk_40.20 *(1352) //<BR>
<BR>
śiraḥ śārvaṃ svargāt paśupatiśirastaḥ kṣitibhṛtaṃ<BR>
mahīdhrād uttuṅgād avanitalam asmāc ca jaladhim  /<BR>
adho 'dho gaṅgāvad vayam upagatā dūram athavā<BR>
padabhraṃśetānāṃ bhavati vinipātaḥ śatamukhaḥ  // VidSrk_40.21 *(1353) //<BR>
<BR>
kvā7pi kasya ca kuto 'pi kāraṇāc cittavṛttir iha kiṃ guṇāguṇaiḥ  /<BR>
unnataṃ yad avadhīrya bhūdharaṃ nīcam abdhim abhiyāti jāhnavī  // VidSrk_40.22 *(1354) //<BR>
<BR>
sarasi bahuśas tārāchāyāṃ daśan parivañcitaḥ<BR>
kumudaviṭapānveṣī haṃso niśāsu vicakṣaṇaḥ  /<BR>
na daśati punas tārāśaṅkī divā9pi sitotpalaṃ<BR>
kuhakacakito lokaḥ satye 'py apāyam avekṣate  // VidSrk_40.23 *(1355) //<BR>
<BR>
asthānābhiniveśī prāyo jaḍa eva bhavati no vidvān  /<BR>
bālād anyaḥ ko 'mbhasi jighṛkṣatī7ndoḥ sphuradbimbam  // VidSrk_40.24 *(1356) //<BR>
<BR>
nirguṇam apy anuraktaṃ prāyo na samāśritaṃ jahati santaḥ  /<BR>
sahavṛddhikṣayabhājaṃ vahati śaśāṅkaḥ kalaṅkam api  // VidSrk_40.25 *(1357) //<BR>
<BR>
avikāriṇam api sajjanam aniśam anāryaḥ prabādhate 'tyartham  /<BR>
kamalinyā kim apakṛtaṃ himasya yas tāṃ sadā dahati  // VidSrk_40.26 *(1358) //<BR>
<BR>
bhayaṃ yad dhanurīśvarasya śiśinā yaj jāmadagnyo hatas<BR>
tyaktā yena guror girā vasumatī baddho yad ambhonidhiḥ  /<BR>
ekaikaṃ daśakandharakṣayakṛto rāmasya kiṃ varṇyate<BR>
daivaṃ varṇaya yena sa api sahasā nītaḥ kathāśeṣatām  // VidSrk_40.27 *(1359) //<BR>
<BR>
śaśinam uditaṃ lekhāmātraṃ namanti na ce7taraṃ gaganasaritaṃ dhatte mūrdhnā haro na nagātmajām  /<BR>
tribhuvanapatir lakṣmīṃ tyaktvā hariḥ priyagopikaḥ paricitaguṇadveṣī loko navaṃ navam icchati  // VidSrk_40.28 *(1360) //<BR>
<BR>
upaśamaphalād vidyābījāt phalaṃ dhanam icchatāṃ<BR>
bhavati viphalaḥ prārambho yat tad atra kim adbhutam  /<BR>
niyataviṣayāḥ sarve bhāvā na yānti hi vikriyāṃ<BR>
janayitum alaṃ śāler bījaṃ na jātu javāṅkuram  // VidSrk_40.29 *(1361) //<BR>
<BR>
tṛṣārtaiḥ śāraṅgaiḥ prati jaladharaṃ bhūri virutaṃ<BR>
ghanair muktā dhārāḥ sapadi payasas tān prati muhuḥ  /<BR>
khagānāṃ ke meghāḥ ka iva vihagā vā jalamucām<BR>
ayācyo nā8rtānām anupakaraṇīyo na mahatām  // VidSrk_40.30 *(1362) //<BR>
amarasiṃhasya<BR>
<BR>
payas tejo vāyur gaganam avanir viśvam api vā<BR>
svayaṃ viṣṇus tasya tridaśajayinaḥ kiṃ na sukaram  /<BR>
chalān nīto 'dhastād balir aṇukarūpeṇa tad api<BR>
svabhāvāc cakrī yaḥ praguṇam api cakreṇa sṛjati  // VidSrk_40.31 *(1363) //<BR>
muṣṭikaraguhasya<BR>
<BR>
kiṃ no7jjvalaḥ kim u kalāḥ sakalā na dhatte datte na kiṃ nayanayor mudam unmayūkhaḥ  /<BR>
rāhos tu cakrapatito 'stamito 'yam induḥ satyaṃ satām ahṛdayeṣu guṇās tṛṇāni  // VidSrk_40.32 *(1364) //<BR>
atulasya<BR>
<BR>
lūnās tilās tadanu śoṣam upāgatās te śoṣād dhi śuddhim atha tāpam upetavantaḥ  /<BR>
tāpāt kaṭhoratarayantranipīḍanāni sneho nimittam iti duḥkhaparaṃparāyāḥ  // VidSrk_40.33 *(1365) //<BR>
<BR>
dugdha mugdham asti yas tvayā dhṛtaḥ sneha eṣa vipadekakāraṇam  /<BR>
yatkṛte tvam apavāsitaṃ punaś chinnam unmathitam agnisākṛtam  // VidSrk_40.34 *(1366) //<BR>
<BR>
mūrdhenduḥ parameśvareṇa vidhṛto vakro jaḍātmā kṣayī<BR>
karṇānte ca parāpakāracaturo nyasto dvijihvādhipaḥ  /<BR>
nandī dvāri bahiḥkṛto guṇanidhiḥ kaṣṭaṃ kim atro7cyatāṃ<BR>
pātrāpātravicāraṇāsv anipuṇaḥ prāyo bhaved īśvaraḥ  // VidSrk_40.35 *(1367) //<BR>
<BR>
kākutsthasya daśānano na kṛtavān dārāpahāraṃ yadi<BR>
kvā7mbhodhiḥ kva ca setubandhaghaṭanā kvo7ttīrya laṅkājayaḥ  /<BR>
pārthasyā7pi parābhavaṃ yadi ripur nā7dāt kva tādṛk tapo<BR>
nīyante ripubhiḥ samunnatipadaṃ prāyaḥ paraṃ māninaḥ  // VidSrk_40.36 *(1368) //<BR>
<BR>
śambūkāḥ kila nirgatā jalanidhes tīreṣu dāvāgninā<BR>
dahyante maṇayo vaṇikkaratalair āyānti rājñāṃ śiraḥ  /<BR>
sthānapracyutir alpakasya vipade santas tu deśāntaraṃ<BR>
yānto yānti sadā samarpitaguṇāḥ ślāghyāḥ parām unnatim  // VidSrk_40.37 *(1369) //<BR>
<BR>
ya eko lokānāṃ paramasuhṛd ānandajanakaḥ kalāśālī śrīmān nidhuvanavidhau maṅgalaghaṭaḥ  /<BR>
sudhāsūtiḥ sa ayaṃ tripuraharacūḍāmaṇir aho prayāty astaṃ hanta prakṛtiviṣamā daivagatayaḥ  // VidSrk_40.38 *(1370) //<BR>
<BR>
apetāḥ śatrubhyo vayam iti viṣādo 'yam aphalaḥ pratīkāras tv eṣām aniśam anusaṃdhātum ucitaḥ  /<BR>
jarāsaṃdhād bhagnaḥ saha halabhṛtā dānavaripur jaghānai7naṃ paścān na kim anilasūnuḥ priyasakhaḥ  // VidSrk_40.39 *(1371) //<BR>
<BR>
candraḥ kṣayī prakṛtivakratanur jaḍātmā doṣākāraḥ sphurati mitravipattikāle  /<BR>
mūrdhnā tathā9pi vidhṛtaḥ parameśvareṇa nai7vā8śriteṣu mahatāṃ guṇadoṣacintā  // VidSrk_40.40 *(1372) //<BR>
<BR>
śuklīkaroti malināni digantarāṇi candro na śuklayati cā8tmagataṃ kalaṅkam  /<BR>
nityaṃ yathārthaghaṭanāhitamānasānāṃ svārthodyamo bhavati no mahatāṃ kadācit  // VidSrk_40.41 *(1373) //<BR>
<BR>
gṛhṇāti yuktam itarac ca jahāti dhīmān eṣa svabhāvajanito mahatāṃ vivekaḥ  /<BR>
anyonyamiśritam api vyatiricya śuddhaṃ dugdhaṃ pibaty udakam ujjhati rājahaṃsaḥ  // VidSrk_40.42 *(1374) //<BR>
<BR>
prāyo bhavaty anucitasthitideśabhājaḥ śreyaḥ svajīvaparipālanamātram eva  /<BR>
antaḥprataptamarusaikatadahyamānamūlasya campakataroḥ ka vikāśacintā  // VidSrk_40.43 *(1375) //<BR>
vidyāyāḥ<BR>
<BR>
grahaparikavalitatanur api ravir iha bodhayati padmaṣaṇḍāni  /<BR>
bhavati vipady api mahatām aṅgīkṛtavastunirvāhaḥ  // VidSrk_40.44 *(1376) //<BR>
<BR>
praṇatyā bahulābho 'pi na sukhāya manīṣiṇaḥ  /<BR>
cātakaḥ svalpam apy ambu gṛhṇāty anantakandharaḥ  // VidSrk_40.45 *(1377) //<BR>
<BR>
kasyo7payogamātreṇa dhanena ramate manaḥ  /<BR>
padapramāṇam ādhāram ārūḍhaḥ ko na kampate  // VidSrk_40.46 *(1378) //<BR>
<BR>
upaiti kṣārābdhiṃ sahati bahuvātavyatikaraṃ<BR>
puro nānābhaṅgān anubhavati paśyai7ṣa jaladaḥ  /<BR>
kathaṃcil labdhāni pravitarati toyāni jagate<BR>
guṇaṃ vā doṣaṃ vā gaṇayati na dānavyasanitā  // VidSrk_40.47 *(1379) //<BR>
vallaṇasyai7te<BR>
<BR>
sudhādhāmnaḥ kāntiṃ glapayati vilumpaty uḍugaṇaṃ<BR>
kiraty uṣṇaṃ tejaḥ kumudavanalakṣmīḥ śamayati  /<BR>
ravir jānāty eva pratidivasam astādripatanaṃ<BR>
tathā9pi pratyagrābhyudayataralaḥ kiṃ na kurute  // VidSrk_40.48 *(1380) //<BR>
kavirājasya<BR>
<BR>
\Colo ity arthāntaranyāsavrajyā|| 40<BR>
<BR>
tataś cāṭuvrajyā|| 41<BR>
<BR>
deva tvadvijayaprayāṇasamaye kāmbojavāhāvalīviṅkhollekhavisarpiṇi kṣitirajaḥpūre viyac cumbati  /<BR>
bhānor vājibhir aṅgarūṣaṇarasāsvādaḥ samāsādito<BR>
labdhaḥ kiṃ ca nabhastalāmaradhunīpaṅkeruhair anvayaḥ  // VidSrk_41.1 *(1381) //<BR>
<BR>
tvadyantrāṇāṃ prayāṇeṣv anavaratavalatkarṇatālaprakīrṇair<BR>
ākīrṇe vyomni sarpasamadagajaghaṭākumbhasindūrapūraiḥ  /<BR>
bibhrāṇāḥ pāribhadradrumakusumaruco raśmayaḥ patyur ahnāṃ<BR>
madhyāhne 'py astasaṃdhyābhramacakitadṛśaś cakrire cakravākān  // VidSrk_41.2 *(1382) //<BR>
<BR>
sphīto dhāmnā samaravijayī śrīkaṭākṣapradīrghaḥ<BR>
snigdhaśyāmaḥ kuvalayarucir yuddhamalla tvadīyaḥ  /<BR>
varṣe 'muṣmin pratinṛpayaśaḥpūragaure parīkṣākṣīranyastaṃ tulayati mahānīlaratnaṃ kṛpāṇaḥ  // VidSrk_41.3 *(1383) //<BR>
<BR>
digdantinaḥ svakarapuṣkaralekhanībhir gaṇḍasthalān madamasiṃ muhur ādadānāḥ  /<BR>
śrīcandradeva tava toyanidhitīratāḍīpatrodareṣu vijayastutim ālikhanti  // VidSrk_41.4 *(1384) //<BR>
abhinandasya<BR>
<BR>
satsu rakto dviṣāṃ kālaḥ pītaḥ strīṇāṃ vilocanaiḥ  /<BR>
śubhrakīrtyā9si tat satyaṃ caturvarṇāśramo bhavān  // VidSrk_41.5 *(1385) //<BR>
acalasya<BR>
<BR>
na janayasi kaṃsaharṣaṃ vahasi śarīraṃ yaśodayā juṣṭam  /<BR>
tyajasi na satyonmukhatām iti satyaṃ vāsudevo 'si  // VidSrk_41.6 *(1386) //<BR>
bhadrasya<BR>
<BR>
na lopo varṇānāṃ na khalu parataḥ pratyayavidhir<BR>
vikāro nā7sty eva kvacid api na bhagnāḥ prakṛtayaḥ  /<BR>
guṇo vā vṛddhir vā satatam upakārāya jagatāṃ<BR>
muner dākṣīputrād api tava samarthaḥ padavidhiḥ  // VidSrk_41.7 *(1387) //<BR>
pāṇineḥ<BR>
<BR>
satyaṃ tvadguṇakīrtanena sukhayaty ākhaṇḍalaṃ nāradaḥ<BR>
kiṃ tu śrotrakaṭu kvaṇanti madhupās tatpārijātasrajām  /<BR>
vāryante yadi cā7psaraḥpariṣadā te cāmarāḍambarair<BR>
udvelladbhujavallikaṅkaṇajhaṇatkāras tadā duḥsahaḥ  // VidSrk_41.8 *(1388) //<BR>
madhukūṭasya<BR>
<BR>
yasya dvīpaṃ dharitrī sa ca jaladhir abhūd yasya gaṇḍūṣatoyaṃ<BR>
tasyā8ścaryaikamūrter api nabhasi vapur yatra durlakṣam āsīt  /<BR>
tat pītaṃ tvadyaśobhis tribhuvanam abhajaṃs tāni viśrāmahetos<BR>
tac cā7ntaḥ kaiṭabhāreḥ sa ca tava hṛdaye vandanīyas tvam ekaḥ  // VidSrk_41.9 *(1389) //<BR>
tathāgatadāsasya<BR>
<BR>
karpāsāsthipracayanicitā nirdhanaśrotriyāṇāṃ<BR>
yeṣāṃ vātyāpravitatakuṭīprāṅgaṇāntā babhūvuḥ  /<BR>
tatsaudhānāṃ parisarabhuvi tvatprasādād idānīṃ<BR>
krīḍāyuddhacchidurayuvatīhāramuktāḥ patanti  // VidSrk_41.10 *(1390) //<BR>
śubhāṅgasya<BR>
<BR>
lakṣmīvaśīkaraṇacūrṇasahodarāṇi tvatpādapaṅkajarajāṃsi ciraṃ jayanti  /<BR>
yāni praṇāmamilitāni nṛṇāṃ lalāṭe lumpanti daivalikhitāni durakṣarāṇi  // VidSrk_41.11 *(1391) //<BR>
abhinandasya<BR>
<BR>
tvaṃ cen nātha kalānidhiḥ śaśadharas tat toyanāthā vayaṃ<BR>
maryādānidhir ambhasāṃ patir atha tvaṃ ced vayaṃ vāridāḥ  /<BR>
sarvāśāparipūrako jaladharas tvaṃ ced vayaṃ bhūruhaḥ<BR>
sanmārgvasthitisundaras tvam iha cec chākhī vayaṃ cā7dhvagāḥ  // VidSrk_41.12 *(1392) //<BR>
<BR>
padahīnān bilavasatīn bhujagān iva jātabhogasaṃkocān  /<BR>
vyathayati mantrākṣaram iva nāma tavā7rīn vanecarair gītam  // VidSrk_41.13 *(1393) //<BR>
<BR>
yeṣāṃ veśmasu kambukarparacalattarkudhvanir duḥśravaḥ<BR>
prāg āsīn naranātha samprati punas teṣāṃ tavā7nugrahāt  /<BR>
ṣaḍjādikramaraṅgadaṅgulicalatpāṇiskhalatkaṅkaṇaśreṇīnisvanamāṃsalaḥ kalagirāṃ vīṇāravaḥ śrūyate  // VidSrk_41.14 *(1394) //<BR>
<BR>
nātha tvām anuyāce prasīda vijahīhi saṅgarārambham  /<BR>
unnatibhājaḥ samprati santi vipakṣāḥ paraṃ girayaḥ  // VidSrk_41.15 *(1395) //<BR>
<BR>
deva svastutir astu nāma hṛdi naḥ sarve vasanty āgamās<BR>
tīrthaṃ na kvacid īdṛg atrabhavatī tvatkhaḍgadhārā yathā  /<BR>
yām ekaḥ svaśarīraśuddhirasiko mūrdhi pratīcchan ripur<BR>
dvaividhyād anu pañcatāṃ tadanu ca traidaśyam āpa kṣaṇāt  // VidSrk_41.16 *(1396) //<BR>
rathāṅgasya<BR>
<BR>
matparyantavasuṃdharāvijayine muktādi ratnaṃ mayā<BR>
sarvaṃ ḍhaukitam eva tubhyam adhunā jāto 'smi niṣkiṃcanaḥ  /<BR>
ity ullāsitavīcibāhur udayanmārtaṇḍabimbacchalāt<BR>
prātas taptakuṭhāram eṣa vahate deva tvadagre 'mbudhiḥ  // VidSrk_41.17 *(1397) //<BR>
vasukalpasya<BR>
<BR>
saṃdiṣṭaṃ marubhūmibhūruhacayair bhūpāla bhūyād bhavān<BR>
nirjetā navakhaṇḍamaṇḍalabhuvo ye tvatprasādād vayam  /<BR>
pratyāsannavipannavāraḍavadhūnetrapraṇālīgaladbāṣpāmbhaḥplavapaṅkapicchalatalāḥ śrīmuñja modāmahe  // VidSrk_41.18 *(1398) //<BR>
<BR>
tanvīm ujjhitabhūṣaṇāṃ kalagiraṃ sītkāram ātanvatīṃ<BR>
vepantīṃ vraṇitādharāṃ vivasanāṃ romodgamaṃ bibhratīm  /<BR>
hemante himaśītamārutabhayād āśliṣya dorbhyāṃ tanuṃ<BR>
svāṃ mūrtiṃ dayitām ivā7tirasikāṃ tvadvidviṣaḥ śerate  // VidSrk_41.19 *(1399) //<BR>
<BR>
bhūsamparkarajonipātamalināḥ svasmād gṛhāt pracyutāḥ<BR>
sāmānyair api jantubhiḥ karatalair niḥśaṅkam āliṅgitāḥ  /<BR>
nirlagnāḥ kvacid ekatām upagatā baddhāḥ kvacin mocitā<BR>
akṣāṇām iva śārayaḥ pratigṛhaṃ bhrāntās tavā7ristriyaḥ  // VidSrk_41.20 *(1400) //<BR>
<BR>
varṣāsambhṛtapītisāram avaśaṃ stabdhāṅghrihastadvayaṃ<BR>
bhekaṃ mūrdhni nigṛhya kajjalarajaḥśyāmaṃ bhujaṅgaṃ sthitam  /<BR>
mugdhā vyādhavadhus tavā7rinagare śūnye cirāt samprati<BR>
svaṛnopaskṛtimuṣṭisāyakadhiyā sākūtam āditsati  // VidSrk_41.21 *(1401) //<BR>
<BR>
paryaṅkaḥ śithilīkṛto na bhavatā siṃhāsanān no7tthitaṃ<BR>
na krodhānaladhūmarājir iva ca bhrūvallir ullāsitā  /<BR>
rājñāṃ tvaccaraṇāravindam atha ca śrīcandra puṣpanty amūś<BR>
cañcaccārumarīcisaṃcayamucāṃ cūḍāmaṇīnāṃ rucaḥ  // VidSrk_41.22 *(1402) //<BR>
suvinītasya<BR>
<BR>
dvāraṃ khaḍgibhir āvṛtaṃ bahir api praklinnagaṇḍair gajair<BR>
antaḥ kañcukibhiḥ sphuranmaṇidharair adhyāsitā bhūmayaḥ  /<BR>
ākrāntaṃ mahiṣībhir eva śayanaṃ tvadvidviṣāṃ mandire<BR>
rājan sai9va cirantanapraṇayinīśūnye 'pi rājyasthitiḥ  // VidSrk_41.23 *(1403) //<BR>
vijayapālasya<BR>
<BR>
atyuktau yadi na prakupyasi mṛṣāvādaṃ na cen manyase<BR>
tad brūmo 'dbhutakīrtaneṣu rasanā keṣāṃ na kaṇḍūyate  /<BR>
deva tvadvijayapratāpadahanajvālāvalīśoṣitāḥ<BR>
sarve vāridhayas tato ripuvadhūbāṣpāmbubhiḥ pūritāḥ  // VidSrk_41.24 *(1404) //<BR>
<BR>
tāḍītāḍaṅkamātrābharaṇapariṇatīny ullasatsinduvārasragdāmāni dviṣāṃ vo ghanajaghanajaradbhūribhūrjāṃśukāni  /<BR>
vindhyaskandheṣu dhātudravaracitakucaprāntapatrāṅkurāṇi<BR>
krīḍanti kroḍalagnaiḥ kapiśiśubhir aviśrāntam antaḥpurāṇi  // VidSrk_41.25 *(1405) //<BR>
<BR>
tvannāsīravisārivāraṇabharabhraśyanmahīyantraṇād<BR>
antaḥkhinnabhujaṅgabhogavigalallālābhir āsīn nadī  /<BR>
kiṃ cā7syāṃ jalakelilālasavalannāgāṅganānāṃ phaṇaśreṇībhir maṇikeśarābhir abhavat sambhūtir ambhoruhām  // VidSrk_41.26 *(1406) //<BR>
gaṅgādharasya<BR>
<BR>
saṃgrāmāṅgaṇasaṃgatena bhavatā cāpe samāropite<BR>
devā8karṇaya yena yena mahasā yad yat samāsāditam  /<BR>
kodaṇḍena śarāḥ śaraī ripuśiras tenā7pi bhūmaṇḍalaṃ<BR>
tena tvaṃ bhavatā ca kīrtir anaghā kīrtyā ca lokatrayam  // VidSrk_41.27 *(1407) //<BR>
saṃgrāmāṅgaṇasya<BR>
<BR>
śarair vyarthaṃ nātha tribhuvanajayārambhacaturais<BR>
tava jyānirghoṣaṃ nṛpatir iha ko nāma sahate  /<BR>
yam uccair ākarṇya tridaśapatir apy āhavabhiyā<BR>
hriyā pārśvaṃ paśyan nibhṛtanibhṛtaṃ muñcati dhanuḥ  // VidSrk_41.28 *(1408) //<BR>
nāhillasya<BR>
<BR>
ṛkṣasya kroḍasaṃdhiprahitamukhatayā maṇḍalībhūtamūrter<BR>
ārāt suptasya vīra tvadarivarapuradvāri nīhārakāle  /<BR>
prātar nidrāvinodakramajanitamukhonmīlitaṃ cakṣur ekaṃ<BR>
vyādhāḥ pālālabhasmasthitadahanakaṇākāram ālokayanti  // VidSrk_41.29 *(1409) //<BR>
<BR>
te kaupīnadhanās ta eva hi paraṃ dhātrīphalaṃ bhuñjate<BR>
teṣāṃ dvāri nadanti vājinivahās tair eva labdhā kṣitiḥ  /<BR>
tair etat samalaṃkṛtaṃ nijakulaṃ kiṃ vā bahu brūmahe<BR>
ye dṛṣṭāḥ parameśvareṇa bhavatā ruṣṭena tuṣṭena vā  // VidSrk_41.30 *(1410) //<BR>
jayādityasya<BR>
<BR>
dattendrābhayavibhramādbhutabhujāsambhāragambhīrayā<BR>
tvadvṛttyā śithilīkṛtas tribhuvanatrāṇāya nārāyaṇaḥ  /<BR>
antastoṣatuṣārasaurabhamayaśvāsānilāpūraṇaprāṇottuṅgabhujaṅgatalpam adhunā bhadreṇa nidrāyate  // VidSrk_41.31 *(1411) //<BR>
<BR>
vatse mādhavi tāta campaka śiśo mākanda kaunti priye<BR>
hā mātar madayanti hā kurabaka bhrātaḥ svasar mālati  /<BR>
ity evaṃ ripumandireṣu bhavataḥ śṛṇvanti naktaṃcarā<BR>
golāṅgūlavimardasambhramavaśād udyānadevīgiraḥ  // VidSrk_41.32 *(1412) //<BR>
śubhāṅgasya<BR>
<BR>
vajrin vajram idaṃ jahīhi bhagavan īśa triśūlena kiṃ<BR>
viṣṇo tvaṃ ca vimuñca cakram amarāḥ sarve tyajantv āyudham  /<BR>
adyā7yaṃ paracakrabhūmanṛpater voḍhuṃ trilokīdhuraṃ<BR>
prauḍhārātighaṭāvighaṭṭanapaṭur dordaṇḍa evo7dyataḥ  // VidSrk_41.33 *(1413) //<BR>
<BR>
bāṇās te paracakravikramakalāvailakṣyadikṣāguror<BR>
vīkṣante mihirāṃśumāṃsalarucaḥ kṣiptāḥ pratidveṣiṇaḥ  /<BR>
hastāhallitahāravallitaralā yuddhāṅgaṇālokanakrīḍāloladigaṅganāsamudayo9nmuktāḥ kaṭākṣā iva  // VidSrk_41.34 *(1414) //<BR>
mañjuśrīmitrasya<BR>
<BR>
mandodvṛntaiḥ śirobhir maṇibharagurubhiḥ prauḍharomāñcadaṇḍasphāyannirmokasaṃdhiprasaradavigalatsaṃmadasvedapūrāḥ  /<BR>
jihvāyugmābhipūrṇānandaviṣamasamudgīrṇavarṇābhirāmaṃ<BR>
velāśailāṅkabhājo bhujagayuvatayas tvadguṇān udgṛṇanti  // VidSrk_41.35 *(1415) //<BR>
murāreḥ<BR>
<BR>
jīyāsuḥ kalikālakarṇakajagaddāridryadārūdaravyāghūrṇadghuṇacūrṇalaṅgimajuṣas tvatpādayoḥ pāṃsavaḥ  /<BR>
lakṣmīsadmasarojareṇusuhṛdaḥ sevāvanamrībhavadbhūmīpālakirīṭaratnakiraṇajyotsnānadīvālikāḥ  // VidSrk_41.36 *(1416) //<BR>
vallaṇasya<BR>
<BR>
pṛthur asi guṇaiḥ kīrtyā rāmo nalo bharato bhavān<BR>
mahati samare śatrughnas tvaṃ sadai9va yudhiṣṭhiraḥ  /<BR>
iti sucaritair bibhrad rūpaṃ ciraṃtanabhūbhujāṃ<BR>
katham asi na māṃdhātā deva trilokavijayy api  // VidSrk_41.37 *(1417) //<BR>
<BR>
prabhur asi vayaṃ mālākāravratavyavasāyino<BR>
vacanakusumaṃ tenā7smābhis tavā8daraḍhaukitam  /<BR>
yadi tad aguṇaṃ kaṇṭhe mā dhās tatho9rasi mā kṛthā<BR>
navam iti kiyat karṇe dhehi kṣaṇaṃ phalatu śramaḥ  // VidSrk_41.38 *(1418) //<BR>
<BR>
bhayam ekam anekebhyaḥ śatrubhyo yugapat sadā  /<BR>
dadāti tac ca tenā7sti rājaṃś citram idaṃ mahat  // VidSrk_41.39 *(1419) //<BR>
<BR>
sarvadā sarvado 'sī7ti mithyā saṃstūyase budhaiḥ  /<BR>
nārayo lebhire pṛṣṭhaṃ na vakṣaḥ parayoṣitaḥ  // VidSrk_41.40 *(1420) //<BR>
<BR>
apūrve9yaṃ dhanurvidyā bhavatā śikṣitā kutaḥ  /<BR>
mārgaṇaughaḥ samāyāti guṇo yāti digantaram  // VidSrk_41.41 *(1421) //<BR>
<BR>
sālakānanayoge 'pi sālakānanavarjitā  /<BR>
hārāvaruddhakaṇṭhā9pi vihārārivadhūs tava  // VidSrk_41.42 *(1422) //<BR>
amī vīryamitrasya<BR>
<BR>
karṣadbhiḥ sicayāñcalān atirasāt kurvadbhir āliṅganam  /<BR>
gṛhṇānaiḥ kacam ālikhadbhir adharaṃ vidrāvayadbhiḥ kucau  /<BR>
pratyakṣe 'pi kaliṅgamaṇḍalapater antaḥpurāṇām aho<BR>
dhik kaṣṭaṃ viṭapair viṭair iva vane kiṃ nāma nā8ceṣṭitam  // VidSrk_41.43 *(1423) //<BR>
vasukalpasya<BR>
<BR>
gambhīranīrasarasīr api paṅkaśeṣāḥ kurvanti ye dinakarasya karās ta eva  /<BR>
stvadvīravairivanitānayanāmbuleśaśoṣe kathaṃ pratihatā iti me vitarkaḥ  // VidSrk_41.44 *(1424) //<BR>
<BR>
tvatsainyaglapitasya pannagapater acchinnadhārākramaṃ<BR>
visphārāyataśālini pratiphaṇaṃ phelāmbhasi bhraśyati  /<BR>
deva kṣmāvalayaprabho phaṇikulaiḥ pravyaktam ekottarasthūlastambhasahasradhāritam iva kṣmācakram ālokyate  // VidSrk_41.45 *(1425) //<BR>
<BR>
śeṣaṃ kleśayituṃ diśaḥ sthagayituṃ peṣṭuṃ dharitrībhṛtaḥ<BR>
sindhūn dhūlibhareṇa kardamayituṃ tair eva roddhuṃ nabhaḥ  /<BR>
nāsīre ca muhur muhuś cala cale7ty ālāpakolāhalān<BR>
kartuṃ nātha varūthinī9yam avanīṃ jetuṃ punas tvadbhujau  // VidSrk_41.46 *(1426) //<BR>
vasukalpasya<BR>
<BR>
deva tvatsainyabhārād avanim avanatāṃ dhartum uttabdhadehaḥ<BR>
sphūtkārakṣveḍamīlatphaṇaśatanipatatpīnalālāpravāhaḥ  /<BR>
dṛṣṭaḥ prārohaśālī vaṭa iva phalito raktamūrdhanyaratnaḥ<BR>
kūrmeṇo7ddhṛtya kaṇṭhaṃ nijavipulavapuś catvare sarparājaḥ  // VidSrk_41.47 *(1427) //<BR>
<BR>
ambhaḥ kardamatām upaiti sahasā paṅkadravaḥ pāṃśutāṃ<BR>
pāṃśur vāraṇakarṇatālapavanair dikprāntanīhāratām  /<BR>
nimnatvaṃ girayaḥ samaṃ viṣamatāṃ śūnyaṃ janasthānakaṃ<BR>
niryāte tvayi rājyapāla bhavati tyaktasvabhāvaṃ jagat  // VidSrk_41.48 *(1428) //<BR>
mahodadheḥ<BR>
<BR>
asindūreṇa sīmanto mā bhūn no yoṣitām iti  /<BR>
ataḥ pariharanty ājāvasiṃ dūreṇa te 'rayaḥ  // VidSrk_41.49 *(1429) //<BR>
<BR>
deva tvaṃ kila kuntalagraharuciḥ kāñcīm apāsārayan<BR>
kṣipraṃ kṣiprakaras tataḥ prahaṇanaṃ prārabdham aṅgeṣv api  /<BR>
ity ākūtajuṣas tava stavakṛtā vaitālikeno7dite<BR>
lajjante pramadāḥ parasparam abhiprekṣyā7rayo bibhyati  // VidSrk_41.50 *(1430) //<BR>
<BR>
bhīme prasthānabhāji sphuradasijaladāpahnutadveṣivahnau<BR>
gṛhṇītā7hnāya sarve bhuvi bhuvanabhujaś cāmaraṃ vā diśo vā  /<BR>
nai7vaṃ ced vas tadānīṃ pradhanadhṛtadhanur muktarāvarṇaviddhaṃ<BR>
gṛdhrā mūrdhānam ūrdhvaṃ nabhasi rabhasino lāghaveno7ddharanti  // VidSrk_41.51 *(1431) //<BR>
vasukalpasya<BR>
<BR>
bhavān īhitakṛn nityaṃ tvaṃ himānīgiristhitaḥ  /<BR>
ataḥ śaṃkara evā7si sadā skandaḥ paraṃ na te  // VidSrk_41.52 *(1432) //<BR>
<BR>
ābālyādhigamān mayai9va gamitaḥ koṭiṃ parām unnater<BR>
asmatsaṃkathayai9va pārthivasutaḥ sampraty ayaṃ lajjate  /<BR>
itthaṃ khinna ivā8tmajena yaśasā dattāvalambo 'mbudheḥ<BR>
prāptas tīratapovanāni bhavato vṛddho guṇānāṃ gaṇaḥ  // VidSrk_41.53 *(1433) //<BR>
<BR>
stanayugam aśrusnātaṃ samīpataravartihṛdayaśokāgneḥ  /<BR>
carati vimuktāhāraṃ vratam iva bhavato ripustrīṇām  // VidSrk_41.54 *(1434) //<BR>
<BR>
saṃkalpe 'ṅkuritaṃ dvipatritam atha prasthānavelāgame<BR>
mārge pallavitaṃ puraṃ praviśataḥ śākhāśatair udgatam  /<BR>
prātarbhāvini darśane mukulitaṃ dṛṣṭe tu deva tvayi<BR>
protphullaṃ phalitaṃ ca samprati manorājyadrumeṇā7dya me  // VidSrk_41.55 *(1435) //<BR>
<BR>
bhūtivibhūṣitadehāḥ kāntārāgeṇa labdhamahimānaḥ  /<BR>
trikaliṅganyastakarā bhavadarayas tvatsamā jātāḥ  // VidSrk_41.56 *(1436) //<BR>
<BR>
jāne vikramavardhana tvayi dhanaṃ viśrāṇayaty arthināṃ<BR>
bhāvī śoṇa ivo7palair upacito ratnair agādho 'mbudhiḥ  /<BR>
tat paśyāmi ca rohaṇo maṇibharair ādhmāyamānodaraḥ<BR>
pākotpīḍitadāḍimīphaladaśāṃ kaiścid dinair yāsyati  // VidSrk_41.57 *(1437) //<BR>
<BR>
ekas tridhā hṛdi sadā vasasi sma citraṃ yo vidviṣāṃ ca viduṣāṃ ca mṛgīdṛśāṃ ca  /<BR>
tāpaṃ ca saṃmadarasaṃ ca ratiṃ ca tanvañ śauryoṣmaṇā ca vinayena ca līlayā ca  // VidSrk_41.58 *(1438) //<BR>
<BR>
deva tvām aham arthaye ciram asau varṣāgamo nirgatas<BR>
tīrthaṃ tīrtham itas tato vicarituṃ ceto 'dhunā dhāvati  /<BR>
tad viśrāmaya vīra vīryanibiḍajyābandhanāt kārmukaṃ<BR>
mā bhūd vairivadhūvilocanajalair mārgakramo durgamaḥ  // VidSrk_41.59 *(1439) //<BR>
<BR>
dvirūpā samare rājann ekai9vā7silatāvadhūḥ  /<BR>
dārikā9rikarīndrāṇāṃ subhaṭānāṃ ca kuṭṭanī  // VidSrk_41.60 *(1440) //<BR>
<BR>
āmṛśya stanamaṇḍalaṃ pratimuhuḥ saṃcumbya gaṇḍasthalīṃ<BR>
grīvāṃ pratyavalambya sambhramabalair āhanyamānaḥ karaiḥ  /<BR>
suptasyā7drinadinikuñjagahane mattaḥ payodānilaiḥ<BR>
karṇānte maśakaḥ kim apy arivadhūsārthasya te jalpati  // VidSrk_41.61 *(1441) //<BR>
<BR>
lambamānanayanāmbubindavaḥ kandarāsu gahanāsu bhūbhṛtām  /<BR>
ākapolatalalolakuntalāḥ saṃcaranti tava vairiyoṣitaḥ  // VidSrk_41.62 *(1442) //<BR>
<BR>
mā te bhavatu śatrūṇāṃ yā śrutiḥ śrūyate kvipaḥ  /<BR>
sārdhaṃ bandhubhir aṅgasya yā parasmaipade sici  // VidSrk_41.63 *(1443) //<BR>
<BR>
tat kalpadrumapuṣpasaṃstarirajas tat kāmadhenoḥ payas<BR>
taṃ ca tryambakanetradagdhavapuṣaḥ puṣpāyudhasyā7nalam  /<BR>
padmāyāḥ śvasitānilāni ca śaratkālasya tac ca sphuṭaṃ<BR>
vyomā8dāya vinirmito 'si vidhinā kāmboja tubhyaṃ namaḥ  // VidSrk_41.64 *(1444) //<BR>
vasukalpasya<BR>
<BR>
dviṣo bhavanti vīrendra mukhe na tava saṃmukhāḥ  /<BR>
bhavadbhujabalaprauḍhiparityājitahetayaḥ  // VidSrk_41.65 *(1445) //<BR>
<BR>
kṣiptaḥ kṣīragṛhe na dugdhajaladhiḥ koṣe na hemācalo<BR>
dikpālā api pālipālanavidhav ānīya nā8ropitāḥ  /<BR>
no vā dikkarinaḥ kvaṇanmadhulihaḥ paryāyaparyāṇanakrīḍāyāṃ viniyojitā vada kṛtaṃ kiṃ kiṃ tvayā digjaye  // VidSrk_41.66 *(1446) //<BR>
dakṣasya<BR>
<BR>
vāhavyūhakhurāgraṭaṅkavihatikṣuṇṇakṣamājanmabhir<BR>
dhūlībhiḥ pihite vihāyasi bhavatprasthānakālotsave  /<BR>
diṅmohākulasūrasūtavipathabhrāmyatturaṅgāvalī<BR>
dīrghāyuḥkṛtavāsaraḥ pratidiśaṃ vyasto ravis tāmyati  // VidSrk_41.67 *(1447) //<BR>
<BR>
dātai9ṣa viśvaviditaḥ kim ayaṃ dadāti sarvāhitāni jagate nanu vārtam etat  /<BR>
asyo7dayāt prabhṛti vāñchati dānapātraṃ cintāmaṇir yadi dadāti dadātu tāvat  // VidSrk_41.68 *(1448) //<BR>
aṅkokasya<BR>
<BR>
pūrṇe 'gre kalaśo vilāsavanitāḥ smerānanāḥ kanyakā<BR>
dānaklinnakapolapaddhatir ibho gauradyutir govṛṣaḥ  /<BR>
kṣīrakṣmāruhi vāyaso madhuravāg vāmā śive9ti dhruvaṃ<BR>
tvāṃ praty uccalatāṃ narendratilaka prādurbhavanty arthinām  // VidSrk_41.69 *(1449) //<BR>
<BR>
yato yato nṛpa nakhapṛṣṭhapāṭalaṃ vilocanaṃ calati tava prasīdataḥ  /<BR>
tatas tato nalinavanādhivāsinī tadīpsayā kila kamalā7nudhāvati  // VidSrk_41.70 *(1450) //<BR>
parameśvarasya<BR>
<BR>
ruditaṃ vanecarair api vindhyādrinivāsibhis tavā7riśiśau  /<BR>
vanamānuṣīṣu hastaṃ phalahastāsu prasārayati  // VidSrk_41.71 *(1451) //<BR>
<BR>
ābaddhabhīmabhṛkuṭīsthapuṭaṃ lalāṭaṃ bibhrat parāṅmukharipor vidhutādharoṣṭhaḥ  /<BR>
ātmai9va saṅgaramukhe nijamaṇḍalāgracchāyāchalād abhimukhas tava deva jātaḥ  // VidSrk_41.72 *(1452) //<BR>
<BR>
nijagṛhamayūranāmabhir āhūtānāgateṣu vanaśikhiṣu  /<BR>
bālatanayena rudatā tvadarivadhūr roditā dīrgham  // VidSrk_41.73 *(1453) //<BR>
yogeśvarasya<BR>
<BR>
ye tṛṣṇārtair adhikam aniśaṃ bhujyamānāḥ prasannā<BR>
antarbhūtā jhaṭiti guṇino yatra pūrṇā bhavanti  /<BR>
namrībhūtaiḥ phalam abhinavaṃ prāpyate yady avaśyaṃ<BR>
tat kiṃ kūpāḥ sukṛtaghaṭitās tvādṛśā vā pumāṃsaḥ  // VidSrk_41.74 *(1454) //<BR>
amaradattasya<BR>
<BR>
bhrāntaṃ yena caturbhir eva caraṇaiḥ satyābhidhāne yuge<BR>
tretāyāṃ tribhir aṅghribhiḥ katham api dvābhyāṃ tato dvāpare  /<BR>
na syāt tvaṃ yadi deva pudgalaguḍaḥ kāle kalaū7tkale<BR>
so 'yaṃ paṅgur avasthitaikacaraṇo dharmaḥ kathaṃ bhrāmyati  // VidSrk_41.75 *(1455) //<BR>
cittūkasya<BR>
<BR>
tvaṃ dharmabhūs tvam iha saṃgaramūrdhni bhīmaḥ kīrtyā9rjuno 'si nakulena tavo7pamā9sti  /<BR>
tulyas tvayā yadi paraṃ sahadeva eva duḥśāsanas tava punar nanu ko 'pi śatruḥ  // VidSrk_41.76 *(1456) //<BR>
halāyudhasya<BR>
<BR>
kūrmaḥ pādo 'tra yaṣṭir bhujagapatir asau bhājanaṃ bhūtadhātrī<BR>
tailotpūraḥ samudrāḥ kanakagirir ayaṃ vṛttavartiprarohaḥ  /<BR>
arcis tigmāṃśurocir gaganamalinimā kajjalaṃ dahyamānā<BR>
śatruśreṇī pataṅgā jvalati narapate tvatpratāpapradīpaḥ  // VidSrk_41.77 *(1457) //<BR>
khipākasya<BR>
<BR>
antaḥkhedam ivo7dvahan yad aniśaṃ ratnākaro ghūrṇate<BR>
yac ca dhyānam ivā8sthito na kanakakṣoṇīdharaḥ syandate  /<BR>
jāne dānavilāsa dānarabhasaṃ śauryaṃ ca te śuśruvān<BR>
eko manthavighaṭṭanās tadaparaṣ ṭaṅkāhatīḥ śaṅkate  // VidSrk_41.78 *(1458) //<BR>
vākkūṭasya<BR>
<BR>
mayā tāvad dṛṣṭo na khalu kalikandarpanṛpater<BR>
guṇais tulyaḥ ko 'pi kvacid api kim aśrāvi bhavatā  /<BR>
iti praśnaśraddhākulitam iva karṇāntikam agān<BR>
mṛgākṣīṇāṃ cakṣuś caṭulataratārāntataralam  // VidSrk_41.79 *(1459) //<BR>
vasukalpasya<BR>
<BR>
na dīnas tvaṃ puṇyaprabhavaramaṇīnāṃ vilasitair<BR>
virājacchuddhāntas tvam ahimakaraprauḍhamahimā  /<BR>
kvacin na krodhas te svapadajitadevas tvam udadher<BR>
abhinno 'pi svāmin na kim asi samudraḥ svaviṣaye  // VidSrk_41.80 *(1460) //<BR>
<BR>
\Colo iti cāṭuvrajyā samāptā||<BR>
<BR>
tato nirvedavrajyā<BR>
<BR>
dhanyānāṃ girikandarodarabhuvi jyotiḥ paraṃ dhyāyatām<BR>
ānandāśrujalaṃ pibanti śakunā niḥśaṅkam aṅkasthitāḥ  /<BR>
asmākaṃ tu manorathoparacitaprāsādavāpītaṭakrīḍākānanakelimaṇḍapasadām āyuḥ paraṃ kṣīyate  // VidSrk_42.1 *(1461) //<BR>
<BR>
āsvādya svayam eva vacmi mahatīr marmacchido vedanā<BR>
mā bhūt kasyacid apy ayaṃ paribhavo yāñche9ti saṃsāriṇaḥ  /<BR>
paśya bhrātar iyaṃ hi gauravajarādhikkārakelisthalī<BR>
mānamlānimasī guṇavyatikaraprāgalbhyagarbhacyutiḥ  // VidSrk_42.2 *(1462) //<BR>
<BR>
paśya gobhaṭa kiṃ kurmaḥ karmaṇāṃ gatir īdṛśī  /<BR>
duṣer dhātor ivā7smākaṃ doṣaniṣpattaye guṇaḥ  // VidSrk_42.3 *(1463) //<BR>
<BR>
anādṛtyau8cityaṃ hriyam avigaṇayyā7timahatīṃ<BR>
yad etasyā7py arthe dhanalavadurāśātaralitāḥ  /<BR>
alīkāhaṃkārajvarakuṭilitabhrūṇi dhanināṃ<BR>
mukhāni prekṣyante dhig idam atiduṣpūram udaram  // VidSrk_42.4 *(1464) //<BR>
<BR>
jātir yātu rasātalaṃ guṇagaṇas tasyā7py adho gacchatu<BR>
śīlaṃ śailataṭāt patāv abhijanaḥ saṃdahyatāṃ vahninā  /<BR>
śaurye vairiṇi vajram āśu nipatatv artho 'stu naḥ kevalaṃ<BR>
yenai7kena vinā guṇās tṛṇalavaprāyāḥ samastā ime  // VidSrk_42.5 *(1465) //<BR>
<BR>
niṣkandāḥ kim u kandarodarabhuvaḥ kṣīṇās tarūṇāṃ tvacaḥ<BR>
kiṃ śuṣkāḥ saritaḥ sphuradgirigurugrāvaskhaladvīcayaḥ  /<BR>
pratyutthānam itas tataḥ pratidinaṃ kurvadbhīr udgītibhir<BR>
yad dhārārpitadṛṣṭibhiḥ kṣitibhujāṃ vidvadbhir apy āsyate  // VidSrk_42.6 *(1466) //<BR>
<BR>
amīṣāṃ prāṇānāṃ tulitabisinīpatrapayasāṃ<BR>
kṛte kiṃ nā7smābhir vigalitavivekair vyavasitam  /<BR>
yadī8śānām agre draviṇakaṇamohāndhamanasāṃ<BR>
kṛtaṃ vītavrīḍair nijaguṇakathāpātakam api  // VidSrk_42.7 *(1467) //<BR>
<BR>
yad ete sādhūnām upari vimukhāḥ santi dhanino<BR>
na cai7ṣā9vajñai9ṣām api tu nijavittavyayabhayam  /<BR>
ataḥ khedo nā7sminn aparam anukampai9va bhavati<BR>
svamāṃsatrastebhyaḥ ka iva hariṇebhyaḥ paribhavaḥ  // VidSrk_42.8 *(1468) //<BR>
<BR>
no baddhaṃ śaradindudhāmadhavalaṃ pāṇau muhuḥ kaṅkaṇaṃ<BR>
vrīḍāmantharakomalaṃ navavadhūvaktraṃ ca nā8svāditam  /<BR>
nītaṃ nai7va yaśaḥ surendrabhavanaṃ śastreṇa śāstreṇa vā<BR>
kālo jīrṇamaṭheṣu dhṛṣṭapiśunaiś chātraiḥ saha preritaḥ  // VidSrk_42.9 *(1469) //<BR>
<BR>
vayam akuśalāḥ karṇopānte niveśayituṃ mukhaṃ<BR>
kṛtakacaritair bhartuś ceto na vañcayituṃ kṣamāḥ  /<BR>
priyam api vaco mithyā vaktuṃ jaḍair na ca śikṣitaṃ<BR>
ka iva hi guṇo yo 'smān kuryān nareśvaravallabhān  // VidSrk_42.10 *(1470) //<BR>
<BR>
khalollāpāḥ soḍhāḥ katham api parārādhanaparair<BR>
nigṛhyā7ntar duḥkhaṃ hasitam api śūnyena manasā  /<BR>
kṛto vittastambhapratihatadhiyām añjalir api<BR>
tvam āśe moghāśe kim aparam ato nartayasi mām  // VidSrk_42.11 *(1471) //<BR>
<BR>
janasthāne bhrāntaṃ kanakamṛgatṛṣṇānvitadhiyā<BR>
vaco vaidehī7ti pratidiśam udaśru pralapitam  /<BR>
kṛtā laṅgābhartur vadanaparipāṭīṣu ghaṭanā<BR>
mayā0ptaṃ rāmatvaṃ kuśalavasutā na tv adhigatā  // VidSrk_42.12 *(1472) //<BR>
<BR>
sṛjati tāvad aśeṣaguṇālayaṃ puruṣaratnam alaṃkaraṇaṃ bhuvaḥ  /<BR>
tadanu tat kṣaṇabhaṅgi karoti ced ahaha kaṣṭam apaṇḍitatā vidheḥ  // VidSrk_42.13 *(1473) //<BR>
<BR>
satpuruṣapakṣapātini bhagavati bhavitavyate namas tubhyam  /<BR>
yā tvaṃ svayam akṛtajñaṃ jaḍam akulīnaṃ na saṃspṛśati  // VidSrk_42.14 *(1474) //<BR>
<BR>
dātā baliḥ prārthayitā ca viṣṇur dānaṃ mahī vājimakhasya kālaḥ  /<BR>
namo 'stu tasyai bhavitavyatāyai yasyāḥ phalaṃ bandhanam eva jātam  // VidSrk_42.15 *(1475) //<BR>
<BR>
priyā duhitaro dhātur vipadaḥ pratibhānti naḥ  /<BR>
guṇavatyaḥ kulīnebhyo dīyante katham anyathā  // VidSrk_42.16 *(1476) //<BR>
<BR>
bhadre vāṇi vidhehi tāvad amalāṃ varṇānupūrvīṃ mukhe<BR>
cetaḥ svāsthyam upehi gaccha gurute yatra sthitā māninaḥ  /<BR>
lajje tiṣṭha parāṅmukhī kṣaṇam itas tṛṣṇu puraḥ sthīyatāṃ<BR>
pāpo yāvad ahaṃ bravīmi dhanine dehī7ti dīnaṃ vacaḥ  // VidSrk_42.17 *(1477) //<BR>
<BR>
priyāṃ hitvā bālām abhinavavisālavyasaninīm<BR>
adhīte bhikṣābhug bhuvam adhiśayānaś cirataram  /<BR>
api jñātvā śāstraṃ kaṭakam aṭato jīryati vapus<BR>
tato re pāṇḍityaṃ yad iha na sukhaṃ no 'pi ca tapaḥ  // VidSrk_42.18 *(1478) //<BR>
<BR>
vidyālate tapasvini vikasitasitakusumavākyasampanne  /<BR>
virama varaṃ bhramarahite na phalasi bhuktiṃ ca muktiṃ ca  // VidSrk_42.19 *(1479) //<BR>
<BR>
unmādagadgadagiro madavihvalākṣyā bhraśyannijaprakṛtayaḥ kṛtam asmarantaḥ  /<BR>
aiśvaryasīdhurasapānavighūrṇamānāḥ ke nāma na pratipadaṃ puruṣāḥ skhalanti  // VidSrk_42.20 *(1480) //<BR>
<BR>
svalpadraviṇakaṇā vayam amī ca guṇino daridrati sahasram  /<BR>
dānavyasanalavo hṛdi dhig dhātaḥ kiṃ viḍambayasi  // VidSrk_42.21 *(1481) //<BR>
<BR>
vidyāvān api janmavān api tathā yukto 'pi cā7nyair guṇair<BR>
yan nā8pnoti manaḥ samīhitaphalaṃ daivasya sā vācyatā  /<BR>
etāvat tu hṛdi vyathāṃ vitanute yat prāktanaiḥ karmabhir<BR>
lakṣmīṃ prāpya jaḍo 'py asādhur api ca svāṃ yogyatāṃ manyate  // VidSrk_42.22 *(1482) //<BR>
<BR>
īśvaragṛham idam atra hi viṣaṃ ca vṛṣabhaś ca bhasma cā8driyate  /<BR>
yas tu na viṣaṃ na vṛṣabho na bhasma tasyā7tra kā gaṇanā  // VidSrk_42.23 *(1483) //<BR>
<BR>
kāmaghnād viṣasadṛśo bhūtyavaliptād bhujaṅgasaṅgaruceḥ  /<BR>
ko bhṛṅgī9va na śuṣyati vāñcha na phalam īśvarād aguṇāt  // VidSrk_42.24 *(1484) //<BR>
<BR>
api vajreṇa saṃgharṣam api padbhyāṃ parābhavam  /<BR>
sahante guṇalobhena ta eva maṇayo yadi  // VidSrk_42.25 *(1485) //<BR>
<BR>
labhante katham utthānam asthānaṃ guṇino gatāḥ  /<BR>
dṛṣṭaḥ kiṃ kvā7pi kenā7pi kardamāt kandukodgamaḥ  // VidSrk_42.26 *(1486) //<BR>
<BR>
hṛtpaṭṭake yad yad ahaṃ likhāmi tat tad vidhir lumpati sāvadhānaḥ  /<BR>
bhūyovilopān masṛṇe tv idānīṃ rekhā9pi no7deti manorathasya  // VidSrk_42.27 *(1487) //<BR>
<BR>
kuryān na kiṃ dhanavataḥ svajanasya vārtā kiṃ tatkriyā nayanayor na dhṛtiṃ vidadhyāt  /<BR>
mām eṣa yācitum upāgata ity asatyasambhāvanāvikalam asya na cen manaḥ syāt  // VidSrk_42.28 *(1488) //<BR>
<BR>
asmādṛśāṃ nūnam apuṇyabhājāṃ na svopayogī na paropayogī  /<BR>
sann apy asadrūpatayai9va vedyo dāridryamudro guṇaratnakoṣaḥ  // VidSrk_42.29 *(1489) //<BR>
<BR>
tāvat kathaṃ kathaya yāsi gṛhaṃ parasya tatrā7pi cāṭuśatam ārabhase kathaṃ ca  /<BR>
svaṃ varṇayasy atha kathaṃ kulaputra mānī hā mugdha dagdhajaṭhareṇa viḍambito 'si  // VidSrk_42.30 *(1490) //<BR>
<BR>
sārasavattā vihatā na bakā vilasanti carati no kaṅkaḥ  /<BR>
sarasī7va kīrtiśeṣaṃ gatavati bhuvi vikramāditye  // VidSrk_42.31 *(1491) //<BR>
subandhoḥ<BR>
<BR>
ucitakarma tanoti na sampadām itarad apy asad eva vivekinām  /<BR>
iti nirastasamastasukhānvayaḥ katham ato na viṣīdatu paṇḍitaḥ  // VidSrk_42.32 *(1492) //<BR>
<BR>
chitvā pāśam apāsya kūṭaracanāṃ bhaṅktvā balād vāgurāṃ<BR>
paryastāgniśikhākalāpajaṭilān niḥsṛtya dūraṃ vanāt  /<BR>
vyādhānāṃ śaragocarād atijaveno7tplutya gacchan mṛgaḥ<BR>
kūpāntaḥpatitaḥ karoti viguṇe kiṃ vā vidhau pauruṣam  // VidSrk_42.33 *(1493) //<BR>
<BR>
kāmaṃ vaneṣu hariṇās tṛṇena jīvanty ayatnasulabhena  /<BR>
vidadhati dhaniṣu na daintyaṃ te kila paśavo vayaṃ sudhiyaḥ  // VidSrk_42.34 *(1494) //<BR>
<BR>
vasumati vasumati bandhau dhanalavalobhena ye niṣīdanti  /<BR>
tāṃś ca tṛṇān iva dadhatī kalayasi vada gauravaṃ kasya  // VidSrk_42.35 *(1495) //<BR>
<BR>
kapolebhyo baddhaḥ katham akhilaviśvaprabhur asāv<BR>
anāryair asmābhiḥ param iyam apūrvai9va racanā  /<BR>
yad indoḥ pīyūṣadravamayamayūkhotkarakiraḥ<BR>
kalaṅko ratnaṃ tu pratiphaṇam anarghaṃ viṣabhṛtām  // VidSrk_42.36 *(1496) //<BR>
vittokasya<BR>
<BR>
sarvaḥ prāṇavināśasaṃśayakarīṃ prāpyā8padaṃ dustarāṃ<BR>
pratyāsannabhayo na vetti vibhavaṃ svaṃ jīvitaṃ kāṅkṣati  /<BR>
uttīrṇas tu tato dhanārtham aparāṃ bhūyo viśaty āpadaṃ<BR>
prāṇānāṃ ca dhanasya cā7yam adhiyām anyonyahetuḥ paṇaḥ  // VidSrk_42.37 *(1497) //<BR>
<BR>
no meghāyitam arthavārivirahakliṣṭe 'rthaśasye mayā<BR>
no7dvṛttapratipakṣaparvatakule nirghātavātāyitam  /<BR>
no vā vāmavilocanāmalamukhāmbhojeṣu bhṛṅgāyitaṃ<BR>
mātuḥ kevalam eva yauvanavanacchede kuṭhārāyitam  // VidSrk_42.38 *(1498) //<BR>
bhartṛhareḥ<BR>
<BR>
ye kāruṇyaparigrahād apaṇitasvārthāḥ parārthān prati<BR>
prāṇair apy upakurvate vyasaninas te sādhavo dūrataḥ  /<BR>
vidveṣānugamād anarjitakṛpo rūkṣo jano vartate<BR>
cakṣuḥ saṃhara bāṣpavegam adhunā kasyā7grato rudyate  // VidSrk_42.39 *(1499) //<BR>
mātṛguptasya<BR>
<BR>
narendraiḥ śrīcandraprabhṛtibhir atītaṃ sahṛdayair<BR>
atikrāntaṃ tais taiḥ kavibhir abhinandādibhir api  /<BR>
idānīṃ vāk tūṣṇīṃ bhava kim u mudhai9va pralapasi<BR>
kva pūjāsambhāraḥ kva ca tava guṇollāsarabhasaḥ  // VidSrk_42.40 *(1500) //<BR>
vākkūṭasya<BR>
<BR>
sudhāsūtiḥ kṣīṇo gaṇapatir asāv ekadaśanaḥ<BR>
padabhraṣṭā devī sarid api surāṇāṃ bhagavatī  /<BR>
dvijihvād anyeṣāṃ kva nanu guṇinām īśvarajuṣāṃ<BR>
tvayā dṛṣṭo bhogaḥ kim iha viphalaṃ kliśyasi manaḥ  // VidSrk_42.41 *(1501) //<BR>
<BR>
gaccha trape virama dhairya dhiyaḥ kim atra mithyā viḍambayasi kiṃ puruṣābhimāna  /<BR>
pradhvastasarvaguṇam arjitadoṣasainyaṃ dainyaṃ yad ādiśati tad vayam ācarāmaḥ  // VidSrk_42.42 *(1502) //<BR>
<BR>
nirānandā dārā vyasanavidhuro bāndhavajano<BR>
janībhūtaṃ mitraṃ dhanavirahadīnaḥ parijanaḥ  /<BR>
asaṃtuṣṭaṃ cetaḥ kuliśakaṭhinaṃ jīvitam idaṃ<BR>
vidhir vāmārambhas tad api ca mano vāñchati sukham  // VidSrk_42.43 *(1503) //<BR>
<BR>
durvāso malināṅgayaṣṭir abalā dṛṣṭo janaḥ sve gṛhe<BR>
nīcāt karṇakaṭu śrutaṃ dhanam adād āruḍhagarvaṃ vacaḥ  /<BR>
anyo mandiram āgataḥ paricayād aprāptakāmo gataḥ<BR>
khinnāḥ smaḥ svaparopakārakaraṇaklībāṃ vahantas tanum  // VidSrk_42.44 *(1504) //<BR>
<BR>
kva paṅkaḥ kvā7mbhojaṃ kvaṇadalikulālāpamadhuraṃ<BR>
śiro raudraṃ kvā7heḥ sphuradurumayūkhaḥ kva ca maṇiḥ  /<BR>
kaliḥ kvā7yaṃ pāpaḥ kva ca guṇanidher janma bhavato<BR>
vidhiḥ satyaṃ satyaṃ sadṛśaviniyogeṣv akuśalaḥ  // VidSrk_42.45 *(1505) //<BR>
<BR>
namasyaḥ prajñāvān parikalitalokatrayagatiḥ<BR>
sukhī mūrkhaḥ sa api svagatamahimādvaitahṛdayaḥ  /<BR>
ayaṃ mā bhūt kaścit pratanumatikirmīritamanaḥsamādhānonmīlatsadasaditisaṃdehavidhuraḥ  // VidSrk_42.46 *(1506) //<BR>
vallaṇasya<BR>
<BR>
asmābhiś caturamburāśiraśanāvacchedinīṃ medinīṃ<BR>
bhrāmyadbhir na sa ko 'pi nistuṣaguṇo dṛṣṭo viśiṣṭo janaḥ  /<BR>
yasyā7gre cirasaṃcitāni hṛdaye duḥkhāni saukhyāni vā<BR>
saṃjalpya kṣaṇam ekam ardham athavā niḥśvasya viśrāmyate  // VidSrk_42.47 *(1507) //<BR>
<BR>
ito dāvajvālaḥ sthalabhuva ito jālajaṭilā<BR>
ito vyādho dhāvaty ayam anupadaṃ vakritadhanuḥ  /<BR>
ito 'py agre tiṣṭhaty ayam ajagaro vistṛtamukhaḥ<BR>
kva yāyāt kiṃ kuryān mṛgaśiśur ayaṃ daivavaśagaḥ  // VidSrk_42.48 *(1508) //<BR>
<BR>
kene7yaṃ śrīr vyasanarucinā śoṇa viśrāṇitā te<BR>
jāne jānudvayasajala evā7bhirāmas tvam āsīḥ  /<BR>
vegabhraśyattaṭaruhavano dustarāvartavīciḥ<BR>
kasye7dānīṃ kaluṣasalilaḥ kūlabhedī priyo 'si  // VidSrk_42.49 *(1509) //<BR>
śatānandasya<BR>
<BR>
sindhor arṇaḥ sthagitagaganābhogapātālakukṣaḥ<BR>
potopāyā iha hi bahavo laṅghanāya kṣamante  /<BR>
āho riktaḥ katham api bhaved eṣa daivāt tadānīṃ<BR>
ko nāma syād ataṭakuharālokanair yasya kalpaḥ  // VidSrk_42.50 *(1510) //<BR>
keśaṭasya<BR>
<BR>
daive samarpya cirasaṃcitamohabhāraṃ svasthāḥ sukhaṃ vasata kiṃ parayācanābhiḥ  /<BR>
meruṃ pradakṣiṇayato 'pi divākarasya te tasya sapta turagā na kadācid aṣṭau  // VidSrk_42.51 *(1511) //<BR>
<BR>
artho na sambhṛtaḥ kaścin na vidyā kācid arjitā  /<BR>
na tapaḥ saṃcitaṃ kiṃcid gataṃ ca sakalaṃ vayaḥ  // VidSrk_42.52 *(1512) //<BR>
<BR>
ājanmānugate 'py asmin nāle vimukham ambujam  /<BR>
prāyeṇa guṇapūrṇeṣu rītir lakṣmīvatām iyam  // VidSrk_42.53 *(1513) //<BR>
sarokasya<BR>
<BR>
dṛṣṭā sā9tha kupīṭayonimahasā lelihyamānākṛtiḥ<BR>
puṣponmeṣavatī ca kiṃśukalatā nītā9vanīṃ vāyunā  /<BR>
rambhe no7pari padmayor bisalate nā7grasphuratpallave<BR>
sauvarṇau na ghaṭau na nūtanaghanāsannaḥ śaśī pārvaṇaḥ  // VidSrk_42.54 *(1514) //<BR>
śaśīkarasya<BR>
<BR>
toyaṃ nirmathitaṃ ghṛtāya madhune niṣpīḍitaḥ prastaraḥ<BR>
snānārthaṃ mṛgatṛṣṇikormitaralā bhūmiḥ samālokitā  /<BR>
dugdhā se9yam acetanena jaratī dugdhasyatā gardabhī<BR>
kaṣṭaṃ yat khalu dīrghayā dhanatṛṣā nīco janaḥ sevitaḥ  // VidSrk_42.55 *(1515) //<BR>
joyīkasya<BR>
<BR>
ratnākaras tava pitā sthitir ambujeṣu bhrātā sudhārasamayaḥ patir ādyadevaḥ  /<BR>
kenā7pareṇa kamale vada śiśikṣitā9si śāraṅgaśṛṅgakuṭilāni viceṣṭitāni  // VidSrk_42.56 *(1516) //<BR>
<BR>
arthābhāve mṛdutā kāṭhinyaṃ bhavati cā7rthabāhulye  /<BR>
nai7katrā7rthamṛdutve prāyaḥ śloke ca loke ca  // VidSrk_42.57 *(1517) //<BR>
<BR>
\Colo iti nirvedavrajyā|| 42<BR>
<BR>
tato vārdhakyavrajyā<BR>
<BR>
anaṅga palitaṃ mūrdhni paśyai7tad vijayadhvajam  /<BR>
idānīṃ jitam asmābhis tavā7kiṃcitkarāḥ śarāḥ  // VidSrk_43.1 *(1518) //<BR>
dharmakīrteḥ<BR>
<BR>
anucitam idam akramaś ca puṃsāṃ yad iha jarāsv api mānmathā vikārāḥ  /<BR>
yad api ca na kṛtaṃ nitambinīnāṃ stanapatanāvadhi jīvitaṃ rataṃ vā  // VidSrk_43.2 *(1519) //<BR>
vidyākālidāsayoḥ<BR>
<BR>
prāyaścittaṃ na gṛhṇītaḥ kāntāyāḥ patitau stanau  /<BR>
ata eva tayoḥ sparśe loko 'yaṃ śithilādaraḥ  // VidSrk_43.3 *(1520) //<BR>
<BR>
dhig vṛddhatāṃ viṣalatām iva dhik tathā9pi vāmabhruvām upari saspṛhatām atanvīm  /<BR>
ko 'trā7parādhyati vidhiś ca śaṭhaḥ kuṭhārayogyaḥ kaṭhorahṛdayaḥ kusumāyudhaś ca  // VidSrk_43.4 *(1521) //<BR>
<BR>
svasti sukhebhyaḥ samprati salilāñjalir eva manmathakathāyāḥ  /<BR>
tā api mām ativayasaṃ taraladṛśaḥ śaralam īkṣante  // VidSrk_43.5 *(1522) //<BR>
<BR>
kṣaṇāt prabodham āyāti laṅghyate tamasā punaḥ  /<BR>
nirvāsyataḥ pradīpasya śikhe9va jaratāṃ matiḥ  // VidSrk_43.6 *(1523) //<BR>
<BR>
paliteṣv api dṛṣṭeṣu puṃsaḥ kā nāma kāmitā  /<BR>
bhaiṣajyam iva manyante yad anyamanasaḥ striyaḥ  // VidSrk_43.7 *(1524) //<BR>
<BR>
ekagarbhoṣitāḥ snigdhā mūrdhnā satkṛtya dhāritāḥ  /<BR>
keśā api virajyante jarayā kim utā7ṅganāḥ  // VidSrk_43.8 *(1525) //<BR>
<BR>
gātrair girā ca vikalaś caṭum īśvarāṇāṃ kurvann ayaṃ prahasanasya naṭaḥ kṛto 'smi  /<BR>
no vedmi māṃ palitavarṇakabhājam etaṃ nāṭyena kena naṭayiṣyati dīrgham āyuḥ  // VidSrk_43.9 *(1526) //<BR>
<BR>
aviviktāv atistabdhau stanav āḍhyāv ivā8dṛtau  /<BR>
viviktav ānatāv eva daridrāv iva garhitau  // VidSrk_43.10 *(1527) //<BR>
nirdayasya<BR>
<BR>
\Colo iti vārdhakyavrajyā|| 43<BR>
<BR>
tataḥ śmaśānavrajyā<BR>
<BR>
cañcatpakṣābhighātaglapitahutabhujaḥ prauḍhadhāmnaś citāyāḥ<BR>
kroḍād ākṛṣṭamūrter ahamahamikayā caṇḍacañcugraheṇa  /<BR>
sadyas taptaṃ śavasya jvalad iva piśitaṃ bhūri jagdhvā9rdhadagdhaṃ<BR>
paśyā7ntaḥpluṣyamāṇaḥ praviśati salilaṃ satvaraṃ gṛdhrasaṃghaḥ  // VidSrk_44.1 *(1528) //<BR>
pāṇineḥ<BR>
<BR>
udbaddhebhyaḥ sudūraṃ ghanarajanitamaḥpūriteṣu drumeṣu<BR>
prodgrīvaṃ paśya pādadvitayadhṛtabhuvaḥ śreṇayaḥ pheravāṇām  /<BR>
ulkālokaiḥ sphuradbhir nijavadanaguhotsarpibhir vīkṣitebhyaś<BR>
cyotat sāndraṃ vasāmbhaḥ kvathitaśavavapurmaṇḍalebhyaḥ pibanti  // VidSrk_44.2 *(1529) //<BR>
pāṇineḥ<BR>
<BR>
utkṛtyo7tkṛtya kṛttiṃ prathamam atha pṛthūcchophabhūyāṃso māṃsāny<BR>
aṅgasphikpṛṣṭhapiṇḍādyavayavasulabhāny agrapūtīni jagdhvā  /<BR>
āttasnāyvantranetraḥ prakaṭitadaśanaḥ pretaraṅkaḥ karaṅkād<BR>
aṅkasthād asthisaṃsthasthapuṭagatam api kravyam avyagram atti  // VidSrk_44.3 *(1530) //<BR>
<BR>
karṇābhyarṇavidīrṇasṛkkavikaṭavyādānadīptāgnibhir<BR>
daṃṣṭrākoṭivisaṃkaṭair ita ito dhāvadbhir ākīrtyate  /<BR>
vidyutpuñjanikāśakeśanayanabhrūśmaśrujālair nabho<BR>
lakṣyālakṣyaviśuṣkadīrghavapuṣām ulkāmukhānāṃ mukhaiḥ  // VidSrk_44.4 *(1531) //<BR>
<BR>
antraiḥ kalpitamaṅgalapratisarāḥ strīhastaraktotpalavyaktottaṃsabhṛtaḥ pinahya sahasā hṛtpuṇḍarīkasrajaḥ  /<BR>
etāḥ śoṇitapaṅkakuṅkumakuṣaḥ sambhūya kāntaiḥ pibanty asthisnehasurāḥ kapālacaṣakaiḥ prītāḥ piśācāṅganāḥ  // VidSrk_44.5 *(1532) //<BR>
<BR>
etat pūtanacakram akramakṛtaśvāsārdhamuktair vṛkān utpuṣṇat parito nṛmāṃsavighasair ādardaraṃ krandataḥ  /<BR>
kharjūradrumadadhnajaṅghamasitatvaṅnaddhaviṣvaktatasnāyugranthighanāsthipañjarajaratkaṅkālam ālokyate  // VidSrk_44.6 *(1533) //<BR>
<BR>
guñjatkuñjakuṭīrakauśikaghaṭāghūtkārasaṃvallitakrandatpheravacaṇḍahātkṛtibhṛtiprāgbhārabhīmais taṭaiḥ  /<BR>
antaḥśīrṇakaraṅkakarkarataratsaṃrodhikūlaṃkaṣasrotonirgamaghoragharghararavā pāreśmaśānaṃ sarit  // VidSrk_44.7 *(1534) //<BR>
bhavabhūter amī<BR>
<BR>
atrā8sthaḥ piśitaṃ śavasya kaṭhinair utkṛtya kṛtsnaṃ nakhair<BR>
nagnasnāyukarālaghorakuharair mastiṣkadigdhāṅguliḥ  /<BR>
saṃdaśyau8ṣṭhapiṭena bhugnavadanaḥ pretaś citāgnidrutaṃ<BR>
sūtkārair nalakāsthikoṭaragataṃ majjānam ākarṣati  // VidSrk_44.8 *(1535) //<BR>
jayādityasya<BR>
<BR>
cañcaccañcūdvṛtārdhacyutapiśitalavagrāsasaṃvṛddhagardhair<BR>
gṛdhrair ārabdhapakṣadvitayavidhutibhir baddhasāndrāndhakāre  /<BR>
vaktrodvāntāḥ patantyaś chimitiśikhiśikhāśreṇayo 'smiñ śivānām<BR>
asrasrotasy ajasrasrutabahalavasā vāsavisre svananti  // VidSrk_44.9 *(1536) //<BR>
śrīharṣadevasya<BR>
<BR>
vidūrād abhyastair viyati bahuśo maṇḍalaśatair<BR>
udañcatpucchāgrastimitavitataiḥ pakṣatipuṭaiḥ  /<BR>
patanty ete gṛdhrāḥ śavapiśitalolānanaguhāgalallālākledasnapitanijacañcūbhayapuṭāḥ  // VidSrk_44.10 *(1537) //<BR>
<BR>
pibaty eko 'nyasmād ghanarudhiram āchidya caṣakaṃ<BR>
lalajjihvo vaktrād galitam aparo leḍhu pibataḥ  /<BR>
tataḥ styānāḥ kaścid bhuvi nipatitāḥ śoṇitakaṇāḥ<BR>
kṣaṇād uccagrīvo rasayati lasaddīrgharasanaḥ  // VidSrk_44.11 *(1538) //<BR>
<BR>
citāgner ākṛṣṭaṃ nalakaśikharaprotam asakṛt<BR>
sphuradbhir nirvāpya prabalapavanaiḥ sphūtkṛtaśataiḥ  /<BR>
śiro nāraṃ pretaḥ kabalayati tṛṣṇāvaśavalatkarālāsyaḥ pluṣyadvadanakuharas tū7dgirati ca  // VidSrk_44.12 *(1539) //<BR>
amī śrīkṣemīśvarasya<BR>
<BR>
anyādānākulāntaḥkaraṇavaśavipadbādhitapretaraṅkaṃ<BR>
grāsabhraśyatkarālaślathapiśitaśavāgragrahe muktanādam  /<BR>
sarvaiḥ krāmadbhir ulkānanakavalarasavyāttavaktraprabhābhir vyaktais taiḥ saṃvaladbhiḥ kṣaṇam aparam iva vyomni vṛttaṃ śmaśānam  // VidSrk_44.13 *(1540) //<BR>
vallaṇasya<BR>
<BR>
netrākuñcanasāraṇakramakṛtapravyaktanaktaṃdino<BR>
dikcakrāntavisarpisallarisaṭābhārāvaruddhāmbaraḥ  /<BR>
hastanyastakapālakandaradarīmuktābhradhārāḥ pibann<BR>
unmuktadhvanibhinnakarṇakuharaḥ kravyād ayaṃ nṛtyati  // VidSrk_44.14 *(1541) //<BR>
<BR>
\Colo iti śmaśānavrajyā|| 44<BR>
<BR>
tato vīravrajyā|| 45<BR>
<BR>
śrutvā dāśarathī suvelakaṭake sānandam ardhe dhanuṣṭaṅkāraiḥ paripūrayanti kakubhaḥ proñchanti kaukṣeyakān  /<BR>
abhyasyanti tathai9va citraphalake laṅkāpates tat punar vaidehīkucapatravallivalanāvaidagdhyam ardhe karāḥ  // VidSrk_45.1 *(1542) //<BR>
<BR>
saṃtuṣṭe tisṛṇāṃ purām api ripau kaṇḍūladormaṇḍalakrīḍākṛttapunaḥprarūḍhaśiraso vīrasya lipsor varam  /<BR>
yācñādainyaparāñci yasya kalahāyante mithas tvaṃ vṛṇu tvaṃ vṛṇv ity abhito mukhāni sa daśagrīvaḥ kathaṃ kathyate  // VidSrk_45.2 *(1543) //<BR>
<BR>
eko bhavān mama samaṃ daśa vā namanti jyāghoṣapūritaviyanti śarāsanāni  /<BR>
tal lokapālasahitaḥ saha lakṣmaṇena cāpaṃ gṛhāṇa sadṛśaṃ kṣaṇam astu yuddham  // VidSrk_45.3 *(1544) //<BR>
<BR>
re vṛddhagṛdhra kim akāṇḍam iha pravīra dāvānale śalabhatāṃ labhase pramatta  /<BR>
lakpāvasānapavanollasitasya sindhor ambho ruṇaddhi kim u saikatasetubandhaḥ  // VidSrk_45.4 *(1545) //<BR>
etau saṃghaśriyaḥ||<BR>
<BR>
āskandhāvadhi kaṇṭhakāṇḍavipine drāk candrahāsāsinā<BR>
chettuṃ prakramite mayai9va tarasā truṭyachirāsaṃtatau  /<BR>
asmeraṃ galitāśrugadgadapadaṃ bhinnabhruvā yady abhūd<BR>
vaktreṣv ekam api svayaṃ sa bhagavāṃs tan me pramāṇaṃ śivaḥ  // VidSrk_45.5 *(1546) //<BR>
<BR>
devo yady api te guruḥ sa bhagavān ardhenducūḍāmaṇiḥ<BR>
kṣoṇīmaṇḍalam ekaviṃśatim idaṃ vārāñ jitaṃ yady api  /<BR>
draṣṭavyo 'sy amum eva bhārgavabaṭaḥ kaṇṭhe kuṭhāraṃ vahan<BR>
paulastyasya puraḥ praṇāmaracitapratyagrasevāñjaliḥ  // VidSrk_45.6 *(1547) //<BR>
<BR>
rudrādes tulanaṃ svakaṇṭhavipinacchedo harer vāsanaṃ<BR>
kārāveśmani puṣpakasya ca jayo yasye8dṛśaḥ kelayaḥ  /<BR>
so 'haṃ durjayabāhudaṇḍasacivo laṅkeśvaras tasya me<BR>
kā ślāghā ghuṇajarjareṇa dhanuṣā kṛṣṭena bhagnena vā  // VidSrk_45.7 *(1548) //<BR>
<BR>
vīraprasūr jayati bhārgavareṇukai9va yat tvāṃ trilokatilakaṃ sutam abhyasūta  /<BR>
śakrebhakumbhataṭakhaṇḍanacaṇḍadhāmā yenai7ṣa me na gaṇito yudhi candrahāsaḥ  // VidSrk_45.8 *(1549) //<BR>
<BR>
rāme rudraśarāsanaṃ tulayati smitvā sthitaṃ pārthivaiḥ<BR>
siñjāsañjanatatpare 'vahasitaṃ dattvā mithas tālikāḥ  /<BR>
āropya pracalāṅgulīkiśalaye mlānaṃ guṇāsphālane<BR>
sphārākarṣaṇabhagnaparvaṇi punaḥ siṃhāsane mūrchitam  // VidSrk_45.9 *(1550) //<BR>
<BR>
pṛthvi sthirā bhava bhujaṃgama dhārayai7nāṃ tvaṃ kūrmarāja tad idaṃ dvitayaṃ dadhīthāḥ  /<BR>
dikkuñjarāḥ kuruta tattritaye didhīrṣāṃ rāmaḥ karotu harakārmukam ātatajyam  // VidSrk_45.10 *(1551) //<BR>
rājaśekharasyā7mī<BR>
<BR>
lāṅgūlena gabhastimān valayitaḥ protaḥ śaśī maulinā<BR>
jīmūtā vidhutāḥ śaṭābhir uḍavo daṃṣṭrābhir āsāditāḥ  /<BR>
uttīrṇo 'mbunidhir dṛśai9va viṣadais tenā7ṭṭahāsormibhir<BR>
laṅkeśasya ca laṅghito diśi diśi krūraḥ pratāpānalaḥ  // VidSrk_45.11 *(1552) //<BR>
abhinandasya <BR>
<BR>
yo yaḥ kṛtto daśamukhabhujas tasya tasyai7va vīryaṃ<BR>
labdhvā dṛpyanty adhikam adhikaṃ bāhavaḥ śiṣyamāṇāḥ  /<BR>
yady acchinnaṃ daśamukhaśiras tasya tasyai7va kāntau<BR>
saṃkrāmantyām atiśayavatī śeṣavaktreṣu lakṣmīḥ  // VidSrk_45.12 *(1553) //<BR>
murāreḥ<BR>
<BR>
bhagnaṃ deva samastavānarabhaṭair naṣṭaṃ ca yūthādhipaiḥ<BR>
kiṃ dhairyeṇa puro vilokya daśagrīvo 'yam ārād abhūt  /<BR>
itthaṃ jalpati sambhramolbaṇamukhe sugrīvarāje muhus<BR>
tenā8kekaram īkṣitaṃ daśa śanair bāṇān ṛjūkurvatā  // VidSrk_45.13 *(1554) //<BR>
<BR>
bhramaṇajavasamīraiḥ śerate śālaṣaṇḍā mama nakhakuliśāgrair grāvagarbhāḥ sphuṭanti  /<BR>
ajagaram api cā7haṃ muṣṭiniṣpiṣṭavaktraṃ nijabhujatarumūlasyā8lavālaṃ karomi  // VidSrk_45.14 *(1555) //<BR>
<BR>
kṛṣṭā yena śiroruheṣu rudatī pāñcālarājātmajā<BR>
yenā7syāḥ paridhānam apy apahṛtaṃ rājñāṃ gurūṇāṃ puraḥ  /<BR>
yasyo7raḥsthalaśoṇitāsavam ahaṃ pātuṃ pratijñātavān<BR>
so 'yaṃ madbhujapañjare nipatitaḥ saṃrakṣyatāṃ kauravāḥ  // VidSrk_45.15 *(1556) //<BR>
<BR>
kapole jānakyāḥ karikalabhadantadyutimuṣi<BR>
smarasmeraṃ gaṇḍoḍḍamarapulakaṃ vaktrakamalam  /<BR>
muhuḥ paśyañ śrutvā rajanicarasenākalakalaṃ<BR>
jaṭājūṭagranthiṃ draḍhayati raghūṇāṃ parivṛḍhaḥ  // VidSrk_45.16 *(1557) //<BR>
<BR>
harir alasavilocanaḥ sagarvaṃ balam avalokya punar jagāma nidrām  /<BR>
adhigatapativikramāstabhītis tu dayitā9pi vilokayāṃcakāra  // VidSrk_45.17 *(1558) //<BR>
meṭhasya<BR>
<BR>
bhūyaḥ kāñcanakenipātanikaraprotkṣiptadūrodgatair<BR>
yatsaṃkhyeṣu cakāra śīkarakaṇair eva dviṣāṃ durdinam  /<BR>
kiṃ cā7kāṇḍakṛtodyamas tripathagāsaṃcārinaukāgaṇo<BR>
gīrvāṇendraphaṇīndrayor api dadau śaṅkāṃ viśaṅko 'pi yaḥ  // VidSrk_45.18 *(1559) //<BR>
narasiṃhasya<BR>
<BR>
mainākaḥ kim ayaṃ ruṇaddhi gagane manmārgam avyāhataṃ<BR>
śaktis tasya kutaḥ sa vajrapatanād bhīto mahendrād api  /<BR>
tārkṣyaḥ sa api samaṃ nijena vibhunā jānāti māṃ rāvaṇaṃ<BR>
vijñātaṃ sa jaṭāyur eṣa jarasā kliṣṭo vadhaṃ vāñchati  // VidSrk_45.19 *(1560) //<BR>
<BR>
putras tvaṃ tripuradruhaḥ punar ahaṃ śiṣyaḥ kim etāvatā<BR>
tulyaḥ sa api kṛtas tavā7yam adhikaḥ kodaṇḍadīkṣāvidhiḥ  /<BR>
tatrā8dhāranibandhano yadi bhaved ādheyadharmodayas<BR>
tad bhoḥ skanda gṛhāṇa kārmukam idaṃ nirṇīyatām antaram  // VidSrk_45.20 *(1561) //<BR>
<BR>
drāṅ niṣpeṣaviśīrṇavajraśakalapratyuptarūḍhavraṇagranthyudbhāsini bhaṅgam ogham aghavan mātaṅgadantodyame  /<BR>
bhartur nandanadevatāviracitasragdāmni bhūmeḥ sutā vīraśrīr iva yasya vakṣasi jagadvīrasya viśrāmyatu  // VidSrk_45.21 *(1562) //<BR>
ceḥ||<BR>
<BR>
\Colo iti vīravrajyā|| 45<BR>
<BR>
tataḥ praśastivrajyā|| 46<BR>
<BR>
yadvargyābhir jagrāhe pṛthuśakulakulāsphālanatrāsahāsavyastorustambhikābhir diśi diśi saritāṃ digjayaprakrameṣu  /<BR>
ambho gambhīranābhīkuharakavalanomuktaparyastalolatkallolābaddhamugdhadhvanicakitakaṇatkukkubhaṃ kāminībhiḥ  // VidSrk_46.1 *(1563) //<BR>
<BR>
majjaty āmajjamajjanmaṇimasṛṇaphaṇācakravāle phaṇīndre<BR>
yatsenoddāmahelābharacalitamahāśailakīlāṃ babhāra  /<BR>
kṛcchrāt pātālamūlāvilabahulanirālambajambālaniṣṭhaḥ<BR>
pṛṣṭhāṣṭhīlapratiṣṭhām avanim avanamat karparaḥ kūrmarājaḥ  // VidSrk_46.2 *(1564) //<BR>
<BR>
yasyo7dyoge balānāṃ sakṛd api calatām ujjihānaī rajobhir<BR>
jambāliny ambarasya sravadamarasarittoyapūrṇe mārge  /<BR>
nirmajjaccakraśalyākulataraṇikarottāḍitāśvīyadattadvitrāvaskandamandaḥ katham api calati syandano bhānavīyaḥ  // VidSrk_46.3 *(1565) //<BR>
bhavabhūter amī<BR>
<BR>
deve diśāṃ vijayakautukasuprayāte niryantraṇaprasarasainyabhareṇa yatra  /<BR>
pratyūpyamānamaṇikīlakagāḍhabandhaprāṇaḥ . . phaṇapatir vasudhāṃ dadhāti  // VidSrk_46.4 *(1566) //<BR>
murāreḥ<BR>
<BR>
guñjatkuñjakuṭīrakuñjaraghaṭāvistīrṇakarṇajvarāḥ<BR>
prākpratyagdharaṇīdhrakandaradarīpārīndranidrādruhaḥ  /<BR>
laṅkāṅkatrikakutpratidhvanighanāḥ paryantayātrājaye<BR>
yasya bhremur amandadundubhiravair āśārudho ghoṣaṇāḥ  // VidSrk_46.5 *(1567) //<BR>
<BR>
tvaṃ sarvadā nṛpaticandra jayaśriyo 'rthī svapne 'pi na praṇayinī bhavato 'ham āsam  /<BR>
itthaṃ śriyā kupitaye9va ripūn vrajantyā saṃjaghnire samarakelisukhāni yasya  // VidSrk_46.6 *(1568) //<BR>
<BR>
te pīyūṣamayūkhaśekharaśiraḥsaṃdānamandākinīkallolapratimallakīrtilaharīlāvaṇyaliptāmbarāḥ  /<BR>
sarvakṣatrabhujoṣmaśātanakalāduḥśīladoḥśālino vaṃśe tasya babhūvur adbhutaguṇā dhārādharitrībhujaḥ  // VidSrk_46.7 *(1569) //<BR>
<BR>
yannistriṃśahatodgatair ariśiraścakrair babhūva kṣaṇaṃ<BR>
loke cāndramase vidhuntudaghaṭāvaskandakolāhalaḥ  /<BR>
kiṃ cā7mībhir api sphuranmaṇitayā caṇḍāṃśukoṭibhramaṃ<BR>
bibhrāṇair udapādi rāhubhuvane bhūyān subhikṣotsavaḥ  // VidSrk_46.8 *(1570) //<BR>
<BR>
tene7daṃ suramandiraṃ ghaṭayatā ṭaṅkāvalīnirdalatpāṣāṇaprakaraḥ kṛto 'yam akhilaḥ kṣīṇo girīṇāṃ gaṇaḥ  /<BR>
arthibhyo vasu varṣatā punar asau saṃrūḍharatnāṅkuraśreṇismeraśiraḥsahasraśikharaḥ saṃvardhito rohaṇaḥ  // VidSrk_46.9 *(1571) //<BR>
<BR>
surāṇāṃ pātā9sau sa punar atipuṇyaikahṛdayo<BR>
grahas tasyā7sthāne gurur ucitamārge sa nirataḥ  /<BR>
karas tasyā7tyarthaṃ vahati śatakoṭipraṇayitāṃ<BR>
sa sarvasvaṃ dātā tṛṇam iva sureśaṃ vijayate  // VidSrk_46.10 *(1572) //<BR>
<BR>
jīvākṛṣṭiṃ sa cakre mṛdhabhuvi dhanuṣaḥ śatrur āsīd gatāsur<BR>
lakṣāptir mārgaṇānām abhavad aribale tadyaśas tena labdham  /<BR>
muktā tena kṣame9ti tvaritam arigaṇair uttamāṅgaiḥ pratīṣṭhā<BR>
pañcatvaṃ dveṣisainye sthitam avanipatir nā8pa saṃkhyāntaraṃ sa   // VidSrk_46.11 *(1573) //<BR>
<BR>
yeṣāṃ kalpamahīruhāṃ marakatavyājena tair arthibhir<BR>
vyakrīyante śalāṭavo 'pi maṇayas te padmarāgādayaḥ  /<BR>
teṣu prauḍhaphalopamardavinamacchākhāmukhārohibhis<BR>
tyāgādvaitam aharniśaṃ sukṛtino yasyā7marair gīyate  // VidSrk_46.12 *(1574) //<BR>
<BR>
yo maurvīkiṇakaitavena sakalakṣmāpālalakṣmībalātkāropagrahavācyatāmakinitau bibhrad bhujau bhūpatiḥ  /<BR>
lokān vācayati sma vikramamayīm ākhyāyikām ātmanaḥ<BR>
kvā7pi kvā7py anugacchadarjunakathāsambhāralambhāvatīm  // VidSrk_46.13 *(1575) //<BR>
murārer etau<BR>
<BR>
krudhyadgandhakarīndradantamuṣalapreṅkholadīptānalajvālāpātitakumbhamauktikaphalavyutpannalājāñjalau  /<BR>
hastenā7simayūkhadarbhalatikābaddhena yuddhotsavair<BR>
rājñā yena salīlam utkalapater lakṣmīḥ punarbhūḥ kṛtā  // VidSrk_46.14 *(1576) //<BR>
vasukalpasya<BR>
<BR>
\Colo iti praśastivrajyā|| 46<BR>
<BR>
tataḥ parvatavrajyā|| 47<BR>
<BR>
guñjatkuñjakuṭīrakauśikaghaṭāghūtkāravatkīcakastambāḍambaramūkamaukulikulaḥ krauñcāvato 'yaṃ giriḥ  /<BR>
etasmin pracalākināṃ pracalatām udvejitāḥ kūjitair<BR>
udvellanti purāṇarohaṇataruskandheṣu kumbhīnasāḥ  // VidSrk_47.1 *(1577) //<BR>
<BR>
ete candraśilāsamuccayamayāś candrātapaprasphurat<BR>
sarvāṅgīṇapayaḥpravṛttasarito jhātkurvate parvatāḥ  /<BR>
yeṣām unmadajāgarūkaśikhini prasthe namerusthitāḥ<BR>
śyāmām eva gabhīragadgadagiraḥ skandanti koyaṣṭayaḥ  // VidSrk_47.2 *(1578) //<BR>
<BR>
ādhatte danusūnusūdanabhujākeyūravajrāṅkuravyūhollekhapadāvalīvalimayaī ratnair mudaṃ mandaraḥ  /<BR>
ādhārīkṛtakūrmapṛṣṭhakaṣaṇakṣīṇorumūlo 'dhunā<BR>
jānīmaḥ parataḥ payodhimathanād uccaistaro 'yaṃ giriḥ  // VidSrk_47.3 *(1579) //<BR>
<BR>
tat tādṛk phaṇirājarajjukaṣaṇaṃ saṃrūḍhapakṣacchidāghātāruntudam apy aho katham ayaṃ manthācalaḥ soḍhavān  /<BR>
etenai7va durātmanā jalanidher utthāpya pāpām imāṃ<BR>
lakṣmīm īśvaradurgatavyavahṛtivyastaṃ jagan nirmitam  // VidSrk_47.4 *(1580) //<BR>
<BR>
so 'yaṃ kailāsaśailaḥ sphaṭikamaṇibhuvām aṃśujālair jvaladbhiś<BR>
chāyā pītā9pi yatra pratikṛtibhir upasthāpyate pādapānām  /<BR>
yasyo7pāntopasarpattapanakaradhṛtasyā7pi padmasya mudrām<BR>
uddāmāno diśanti tripuraharaśiraścandralekhāmayūkhāḥ  // VidSrk_47.5 *(1581) //<BR>
<BR>
giriḥ kailāso 'yaṃ daśavadanakeyūravilasanmaṇiśreṇīpatrāṅkuramakaramudrāṅkitaśilaḥ  /<BR>
amuṣminn āruhya sphaṭikamayasarvāṅgasubhage nirīkṣante yakṣāḥ phaṇipatipurasyā7pi caritam  // VidSrk_47.6 *(1582) //<BR>
<BR>
daśamukhabhujadaṇḍamaṇḍalīnāṃ dṛḍhaparipīḍanapītamekhalo 'yam  /<BR>
jalagṛhakavitardikāsukhāni sphaṭikagirir giriśasya nirmimīte  // VidSrk_47.7 *(1583) //<BR>
<BR>
kailāsādritaṭīṣu dhūrjaṭijaṭālaṃkāracandrāṅkurajyotsnākandalitābhir indudṛṣadām adbhir nadīmātṛkāḥ  /<BR>
gaurīhastaguṇapravṛddhavapuṣaḥ puṣyanti dhātreyakabhrātṛsnehasahoḍhaṣaṇmukhaśiśukrīḍāsukhāḥ śākhinaḥ  // VidSrk_47.8 *(1584) //<BR>
<BR>
naktaṃ ratnamayūkhapāṭavamilatkākolakolāhalatrasyatkauśikabhuktakandaratamāḥ sa ayaṃ giriḥ smaryate  /<BR>
yatrā8kṛṣṭakucāṃśuke mayi ruṣā vastrāya patrāṇi te<BR>
cinvatyo vanadevatās tarulatām uccair vyadhuḥ kautukāt  // VidSrk_47.9 *(1585) //<BR>
\var{patrāṇi te\lem<BR>
     \emend\ \Ingalls, patrāṇi \edKG}<BR>
<BR>
ete 'kṣṇor janayanti kāmavirujaṃ sītāviyoge ghanā<BR>
vātāḥ śīkariṇo 'pi lakṣmaṇa dṛḍhaṃ saṃtāpayanty eva mām  /<BR>
itthaṃ vṛddhaparamparāpariṇatair yasmin vacobhir munīn<BR>
adyā7py unmanayanti kānanaśukāḥ sa ayaṃ girir mālyavān  // VidSrk_47.10 *(1586) //<BR>
<BR>
karikavalitamṛṣṭaiḥ śākhiśākhāgrapatrair aruṇasaraṇayo 'mī bhīṣayante 'grakuñjaiḥ  /<BR>
calitaśabarasenādattagośṛṅgacaṇḍadhvanicakitavarāhavyākulā vindhyapādāḥ  // VidSrk_47.11 *(1587) //<BR>
kamalāyudhasya<BR>
<BR>
imās tā vindhyādreḥ śukaharitavaṃśīvanaghanā<BR>
bhuvaḥ krīḍāloladviradadaśanābhugnataravaḥ  /<BR>
latākuñje yāsām upanadi rataklāntaśabarīkapolasvedāmbhaḥkaṇacayanudo vānti marutaḥ  // VidSrk_47.12 *(1588) //<BR>
dakṣasya<BR>
<BR>
snigdhaśyāmāḥ kvacid aparato bhīṣaṇābhogarūkṣāḥ<BR>
sthāne sthāne mukharakakubho jhātkṛtair nirjharāṇām  /<BR>
ete tīrthāśramagirisaridgartakāntāramiśrāḥ<BR>
saṃdṛśyante paricayabhuvo daṇḍakāvindhyapādāḥ  // VidSrk_47.13 *(1589) //<BR>
bhavabhūteḥ<BR>
<BR>
niṣkūjastimitāḥ kvacit kvacid api proccaṇḍasattvasvanāḥ<BR>
svecchāsuptagabhīraghoraduragāśvāsapradīptāgnayaḥ  /<BR>
sīmānaḥ pradarodareṣu vivareṣv alpāmbhaso yāsv ayaṃ<BR>
tṛṣyadbhiḥ pratisūryakairajagarasvedadravaḥ pīyate  // VidSrk_47.14 *(1590) //<BR>
<BR>
dadhati kuharabhājām atra bhallūkayūnām anurasitagurūṇi styānam ambūkṛtāni  /<BR>
śiśirakaṭukaṣāyaḥ styāyate śallakīnām ibhadalitavikīrṇagranthiniṣyandagandhaḥ  // VidSrk_47.15 *(1591) //<BR>
bhavabhūter etau<BR>
<BR>
iha samadaśakuntākrāntavānīramuktaprasavasurabhiśītasvacchatoyā bhavanti  /<BR>
phalabharapariṇāmaśyāmajambūnikuñjaskhalanamukharabhūrisrotaso nirjhariṇyaḥ  // VidSrk_47.16 *(1592) //<BR>
<BR>
etāḥ sthānaparigraheṇa śivayor atyantakāntaśriyaḥ<BR>
prāleyācalamekhalāvanabhuvaḥ puṣṇanti netrotsavam  /<BR>
vyāvalladbalavairivāraṇavarapratyagradantāhatiśvabhraprasravadabhrasindhusavanaprasnigdhadevadrumāḥ  // VidSrk_47.17 *(1593) //<BR>
<BR>
\Colo iti parvatavrajyā|| 47<BR>
<BR>
tataḥ śāntivrajyā|| 48<BR>
<BR>
yad etat svacchandaṃ virahaṇam akārpaṇyam aśanaṃ<BR>
sahā8ryaiḥ saṃvāsaḥ śrutam upaśamaikaśramaphalam  /<BR>
mano mandaspandaṃ viharati cirāyā7bhivimṛśan<BR>
na jāne kasyai7ṣā pariṇatir udārasya tapasaḥ  // VidSrk_48.1 *(1594) //<BR>
<BR>
hariṇacaraṇakṣuṇṇopāntāḥ saśādvalanirjharāḥ<BR>
kusumaśabalair viṣvagvātais taraṅgitapādapāḥ  /<BR>
muditavihagaśreṇīcitradhvanipratināditā manasi na mudaṃ kasyā8dadhyuḥ śivā vanabhūmayaḥ  // VidSrk_48.2 *(1595) //<BR>
guṇākarabhadrasya<BR>
<BR>
pūrayitvā9rthinām āśāṃ priyaṃ kṛtvā dviṣām api  /<BR>
pāraṃ gatvā śrutaughasya dhanyā vanam upāsate  // VidSrk_48.3 *(1596) //<BR>
<BR>
te tīkṣṇadurjananikāraśarair na bhinnā dhīrās ta eva śamasaukhyabhujas ta eva  /<BR>
sīmantinīviṣalatāgahanaṃ vyudasya ye 'vasthitāḥ śamaphaleṣu tapovaneṣu  // VidSrk_48.4 *(1597) //<BR>
<BR>
vāso valkalam āstaraḥ kisalayāny okas tarūṇāṃ talaṃ<BR>
mūlāni kṣataye kṣudhāṃ girinadītoyaṃ tṛṣāṃ śāntaye  /<BR>
krīḍā mugdhamṛgair vayāṃsi suhṛdo naktaṃ pradīpaḥ śaśī<BR>
svādhīne 'pi vane tathā9pi kṛpaṇā yācanta ity adbhutam  // VidSrk_48.5 *(1598) //<BR>
<BR>
gataḥ kālo yatra priyasakhi mayi premakuṭilaḥ kaṭākṣaḥ kālindīlaghulaharivṛttiḥ prabhavati  /<BR>
idānīm asmākaṃ jaṭharakamaṭhīpṛṣṭhakaṭhinā manovṛttis tat kiṃ vyasanini mudhai9va kṣapayasi  // VidSrk_48.6 *(1599) //<BR>
<BR>
mātar jare maraṇam antikam ānayantyā9py antas tvayā vayam amī paritoṣitāḥ smaḥ  /<BR>
nānāsukhavyasanabhaṅguraparvapūrvaṃ dhig yauvanaṃ yad apanīya tavā7vatāraḥ  // VidSrk_48.7 *(1600) //<BR>
<BR>
ekaṃ vā kupitapriyāpraṇayinīṃ kṛtvā manonirvṛtiṃ tiṣṭhāmo nijacārupīvarakucakrīḍārasāsvādane  /<BR>
anyad vā surasindhusaikatataṭīdarbhāṣṭakasrastarasthāne brahmapadaṃ samāhitadhiyo dhyāyanta evā8smahe  // VidSrk_48.8 *(1601) //<BR>
jñānānantasya<BR>
<BR>
yad vaktraṃ muhur īkṣase na dhanināṃ brūṣe na cāṭuṃ mṛṣā<BR>
nai7ṣāṃ garvagiraḥ śṛṇoṣi na punaḥ pratyāśayā dhāvasi  /<BR>
kāle bālatṛṇāni khādasi sukhaṃ nidrā9si nidrāgame<BR>
tan me brūhi kuraṅga kutra bhavatā kiṃ nāma taptaṃ tapaḥ  // VidSrk_48.9 *(1602) //<BR>
<BR>
kvacid vīṇāgoṣṭhī kvacid amṛtakīrṇāḥ kavigiraḥ<BR>
kvacid vyādhikleśaḥ kvacid api viyogaś ca suhṛdām  /<BR>
iti dhyātvā hṛṣyan kṣaṇam atha vighūrṇan kṣaṇam aho<BR>
na jāne saṃsāraḥ kim amṛtamayaḥ kiṃ viṣamayaḥ  // VidSrk_48.10 *(1603) //<BR>
<BR>
ātmajñānavivekanirmaladhiyaḥ kurvanty aho duṣkaraṃ<BR>
yan muñcanty upabhogabhāñjy api dhanāny ekāntato niḥspṛhāḥ  /<BR>
na prāptāni purā na samprati na ca prāptau dṛḍhapratyayo<BR>
vāñchāmātraparigrahāṇy api vayaṃ tyaktuṃ na tāni kṣamāḥ  // VidSrk_48.11 *(1604) //<BR>
<BR>
agre gītaṃ sarasakavayaḥ pārśvayor dākṣiṇātyāḥ<BR>
paścāl līlāvalayaraṇitaṃ cāmaragrāhiṇīnām  /<BR>
yady etat syāt kuru bhavarase lampaṭatvaṃ tadānīṃ<BR>
no cec cetaḥ praviśa paramabrahmaṇi prārthanai9ṣā  // VidSrk_48.12 *(1605) //<BR>
utpalarājasya<BR>
<BR>
āstāṃ sakaṇṭakam idaṃ vasudhādhipatyaṃ trailokyarājyam api deva tṛṣṇāya manye  /<BR>
niḥśaṅkasuptahariṇīkulasaṃkulāsu cetaḥ paraṃ valati śailavanasthalīṣu  // VidSrk_48.13 *(1606) //<BR>
<BR>
dadati tāvad amī viṣayāḥ sukhaṃ sphurati yāvad iyaṃ hṛdi mūḍhatā  /<BR>
manasi tattvavidāṃ tu vivecake kva viṣayāḥ kva sukhaṃ kva parigrahaḥ  // VidSrk_48.14 *(1607) //<BR>
<BR>
satyaṃ manoharā rāmāḥ satyaṃ ramyā vibhūtayaḥ  /<BR>
kiṃ tu mattāṅganāpāṅgabhaṅgilokaṃ hi jīvitam  // VidSrk_48.15 *(1608) //<BR>
<BR>
dhig dhik tān kriminirviśeṣavapuṣaḥ sphūrjanmahāsiddhayo<BR>
niṣkandīkṛtaśānti ye 'pi ca tapaḥkārāgṛheṣv āsate  /<BR>
taṃ vidvāṃsam iha stumaḥ karapuṭībhikṣālpaśāke 'pi vā<BR>
mugdhāvaktramṛṇālinīmadhuni vā yasyā7viśeṣo rasaḥ  // VidSrk_48.16 *(1609) //<BR>
<BR>
bībhatsā viṣayā jugupsitatamaḥ kāyo vayo gatvaraṃ<BR>
prāyo bandhubhir adhvanī7va pathikaiḥ saṅgo viyogāvahaḥ  /<BR>
hātavyā7yam asaṃstavāya visaraḥ saṃsāra ityādikaṃ<BR>
sarvasyai7va hi vāci cetasi punaḥ puṇyātmanaḥ kasyacit  // VidSrk_48.17 *(1610) //<BR>
bhartṛhareḥ<BR>
<BR>
yadā0sīd ajñānaṃ smaratimirasaṃskārajanitaṃ tadā dṛṣṭaṃ nārīmayam idam aśeṣaṃ jagad api  /<BR>
idānīṃ tv asmākaṃ paṭutaravivekāñjanajuṣāṃ samībhūtā dṛṣṭis tribhuvanam api brahma manute  // VidSrk_48.18 *(1611) //<BR>
<BR>
mātar lakṣmi bhajasva kaṃcid aparaṃ matkāṅkṣiṇī mā sma bhūr<BR>
bhogebhyaḥ spṛhayā0lavas tava vaśāḥ kā niḥspṛhāṇām asi  /<BR>
sadyaḥsyūtapalāśapatrapuṭikāpātrīpavitrīkṛtair<BR>
bhikṣāsaktubhir eva samprati vayaṃ vṛttiṃ samīhāmahe  // VidSrk_48.19 *(1612) //<BR>
<BR>
dharmasyo7tsavavaijayanti mukuṭasragveṇi gaurīpates<BR>
tvāṃ ratnākarapatni jahnutanaye bhāgīrathi prārthaye  /<BR>
tvattoyāntaśilāniṣaṇṇavapuṣas tvadvīcibhiḥ preṅkhatas<BR>
tvannāma smaratas tvadarpitadṛśaḥ prāṇāḥ prayasayanti me  // VidSrk_48.20 *(1613) //<BR>
vākkūṭasya<BR>
<BR>
taḍinmālālolaṃ prativiratidattāndhatamasaṃ bhavatsaukhyaṃ hitvā śamasukham upādeyam anagham  /<BR>
iti vyaktodgāraṃ caṭulavacasaḥ śūnyamanaso vayaṃ vītavrīḍāḥ śuka iva paṭhāmaḥ param amī  // VidSrk_48.21 *(1614) //<BR>
<BR>
viṣayasaritas tīrṇāḥ kāmaṃ rujo 'py avadhīritā viṣayavirahaglāniḥ śāntā gatā malinā9tha dhīḥ  /<BR>
iti cirasukhaprāptaḥ kiṃcinnimīlitalocano vrajati nitarāṃ tuṣṭiṃ puṣṭaḥ śmaśānagataḥ śavaḥ  // VidSrk_48.22 *(1615) //<BR>
<BR>
kāmaṃ śīrṇapalāśasaṃhatikṛtāṃ kanthāṃ vasāno vane<BR>
kuryām ambubhir apy ayācitasukhaiḥ prāṇāvabandhasthitim  /<BR>
sāṅgaglāni savepitaṃ sacakitaṃ sāntarnidāghajvaraṃ<BR>
vaktuṃ na tv aham utsaheya kṛpaṇaṃ dehī7ty avadyaṃ vacaḥ  // VidSrk_48.23 *(1616) //<BR>
<BR>
avaśyaṃ yātaraś cirataram uṣitvā9pi viṣayā viyoge ko bhedas tyajati na jano yat svayam imān  /<BR>
vrajantaḥ svātantryāt paramaparitāpāya manasaḥ svayaṃ tyaktvā hy ete śamasukham anantaṃ vidadhati  // VidSrk_48.24 *(1617) //<BR>
<BR>
bhāgyaṃ naḥ kva nu tādṛg alpatapasāṃ yenā7ṭavīmaṇḍanāḥ<BR>
syāmaḥ kṣoṇiruho dahaty avirataṃ yān eva dāvānalaḥ  /<BR>
yeṣāṃ dhūmasamūhabaddhavapuṣaḥ sindhor amī bandhavo<BR>
nirvyājaṃ paripālayanti jagatīrambhobhir ambhomucaḥ  // VidSrk_48.25 *(1618) //<BR>
<BR>
etat tad vaktram atra kva tad adharamadhu kvā8yātās te kaṭākṣāḥ<BR>
kvā8lāpāḥ komalās te kva sa madanadhanurbhaṅguro bhrūvilāsaḥ  /<BR>
itthaṃ khaṭvāṅgakoṭau prakaṭitadaśanaṃ mañjuguñjatsamīraṃ<BR>
rāgāndhānām ivo7ccair upahasitam aho mohajālaṃ kapālam  // VidSrk_48.26 *(1619) //<BR>
<BR>
itthaṃ bālā māṃ praty anavaratam indīvaradalaprabhācauraṃ cakṣuḥ kṣipati kim abhipretam anayā  /<BR>
gato moho 'smākaṃ smarasamarabāṇavyatikarajvarajvālā śāntā tad api na varākī viramati  // VidSrk_48.27 *(1620) //<BR>
<BR>
śiśutvaṃ tāruṇyaṃ tadanu ca dadhānāḥ pariṇatiṃ gatāḥ pāṃśukrīḍāṃ viṣayaparipāṭīm upaśamam  /<BR>
lasanto 'ṅke mātuḥ kuvalayadṛśāṃ puṇyasaritāṃ pibanti svacchandaṃ stanam adharam ambhaḥ sukṛtinaḥ  // VidSrk_48.28 *(1621) //<BR>
<BR>
vahati nikaṭe kālasrotaḥ samastabhayāvahaṃ divasarajanīkulacchedaiḥ patadbhir anāratam  /<BR>
iha hi patatāṃ nā7sty ālambo na vā9pi nivartanaṃ tad api mahatāṃ ko 'yaṃ moho yad evam anākulāḥ  // VidSrk_48.29 *(1622) //<BR>
<BR>
bhāryā me putro me dravyaṃ sakalaṃ ca bandhuvargo me  /<BR>
iti me me kurvantaṃ paśum iva baddhvā nayati kālaḥ  // VidSrk_48.30 *(1623) //<BR>
<BR>
diśo vāsaḥ pātraṃ karakuharam eṇāḥ praṇayinaḥ<BR>
samādhānaṃ nidrā śayanam avanī mūlam aśanam  /<BR>
kadai9tat sampūrṇaṃ mama hṛdayavṛtter abhimataṃ<BR>
bhaviṣyaty atyugraṃ paramaparitoṣopacitaye  // VidSrk_48.31 *(1624) //<BR>
<BR>
śaradambudharacchāyāgatvaryo yauvanaśriyaḥ  /<BR>
āpātaramyā viṣayāḥ paryantaparitāpinaḥ  // VidSrk_48.32 *(1625) //<BR>
<BR>
kuraṅgāḥ kalyāṇaṃ prativiṭapam ārogyam aṭavi<BR>
sravanti kṣemaṃ te pulina kuśalaṃ bhadram upalāḥ  /<BR>
niśāntād asvantāt katham api viniṣkrāntamadhunā<BR>
mano 'smākaṃ dīrghām abhilaṣati yuṣmatparicitim  // VidSrk_48.33 *(1626) //<BR>
<BR>
mannindayā yadi janaḥ paritoṣam eti nanv aprayatnajanito 'yam anugraho me  /<BR>
śreyārthino hi puruṣāḥ paratuṣṭihetor duḥkhārjitāny api dhanāni parityajanti  // VidSrk_48.34 *(1627) //<BR>
<BR>
krimukulacitaṃ lālāklinnaṃ vigandhi jugupsitaṃ<BR>
nirupamarasaprītyā khādan narāsthi nirāmiṣam  /<BR>
surapatim api śvā pārśvasthaṃ saśaṅkitam īkṣate<BR>
gaṇayati na hi kṣudro lokaḥ parigrahaphalgutām  // VidSrk_48.35 *(1628) //<BR>
<BR>
vivekaḥ kiṃ sa api svarasavalitā yatra na kṛpā<BR>
sa kiṃ mārgo yasmin na bhavati parānugraharasaḥ  /<BR>
sa kiṃ dharmo yatra sphurati na paradrohaviratiḥ<BR>
śrutaṃ kiṃ tad vā syād upaśamapadaṃ yan na nayati  // VidSrk_48.36 *(1629) //<BR>
<BR>
gaṅgātīre himagiriśilābaddhapadmāsanasya<BR>
brahmadhyānābhyasanavidhinā yoganidrāṃ gatasya  /<BR>
kiṃ tair bhāvyaṃ mama sudivasair yatra te nirviśaṅkāḥ<BR>
samprāpsyante jaraṭhahariṇāḥ śṛṅgakaṇḍūvinodam  // VidSrk_48.37 *(1630) //<BR>
<BR>
premṇā purā parigṛhītam idaṃ kuṭumbaṃ cel lālitaṃ tadanu pālitam adya yāvat  /<BR>
sampraty api stimitavastram ivā7ṅgalagnam etaj jihāsur api hātum anīśvaro 'smi  // VidSrk_48.38 *(1631) //<BR>
<BR>
kṣāntaṃ na kṣamayā gṛhocitasukhaṃ tyaktaṃ na saṃtoṣataḥ<BR>
soḍhā duḥsahaśītavātatapanakleśā na taptaṃ tapaḥ  /<BR>
dhyātaṃ vittam aharniśaṃ na ca punas tattvāntaraṃ śāśvataṃ<BR>
tat tat karma kṛtaṃ yad eva munibhis tais taiḥ phalair vañcitam  // VidSrk_48.39 *(1632) //<BR>
<BR>
bhikṣāśanaṃ bhavanam āyatanaikadeśaḥ śayyā bhuvaḥ parijano nijadehabhāraḥ  /<BR>
vāsaś ca kīrṇapaṭakhaṇḍanibaddhakanthā hā hā tathā9pi viṣayān na jahāti cetaḥ  // VidSrk_48.40 *(1633) //<BR>
<BR>
retaḥśoṇitayor iyaṃ pariṇatir yad varṣma tac cā7bhavan<BR>
mṛtyor āmiṣam āspadaṃ guruśucāṃ rogasya viśrāmabhūḥ  /<BR>
jānann apy avaśī vivekavirahān majjann avidyāmbudhau<BR>
śṛṅgārīyati putrakāmyati bata kṣetrīyati strīyati  // VidSrk_48.41 *(1634) //<BR>
<BR>
yadā pūrvaṃ nā8sīd upari ca yadā nai7va bhavitā <BR>
tadā madhyāvasthātanuparicayo bhūtanicayaḥ  /<BR>
ataḥ saṃyoge 'smin paravati viyoge ca sahaje<BR>
kimādhāraḥ premā kimadhikaraṇāḥ santu ca śucaḥ  // VidSrk_48.42 *(1635) //<BR>
bhartṛhareḥ<BR>
<BR>
gomāyavaḥ śakunayaś ca śunāṃ gaṇo 'yaṃ lumpanti kīṭakṛmayaḥ paritas tathai9va  /<BR>
svāṃ sampadaṃ sakalasattvakṛtopakārān no dṛṣṭavān yad asi tac chava vañcito 'si  // VidSrk_48.43 *(1636) //<BR>
keśaṭasya<BR>
<BR>
dhūrtair indriyanāmabhiḥ praṇayitām āpādayadbhiḥ svayaṃ<BR>
sambhoktuṃ viṣayānayaṃ kila pumān saukhyāśayā vañcitaḥ  /<BR>
taiḥ śeṣe kṛtakṛtyatām upagatair audāsyam ālambitaṃ<BR>
sampraty eṣa vidher niyogavaśagaḥ karmāntarair badhyate  // VidSrk_48.44 *(1637) //<BR>
daśarathasya<BR>
<BR>
\Colo iti śāntivrajyā<BR>
<BR>
tataḥ saṃkīrṇavrajyā|| 49<BR>
<BR>
tuṣāraśailāñjanaśailakalpayor abhedabhāg īśvaraviśvarūpayoḥ  /<BR>
śaratpayodasthasitārdhatārakāpathapratispārdhi vapur dhinotu vaḥ  // VidSrk_49.1 *(1638) //<BR>
<BR>
yad baddhordhvajaṭaṃ yad asthimukuṭaṃ yac candramandārayor dhatte dhāma ca dāma ca smitalasatkundendranīlaśriyoḥ  /<BR>
yat khaṭvāṅgarathāṅgasaṅgavikaṭaṃ śrīkaṇṭhavaikuṇṭhayor vande nandimahokṣatārkṣyapariṣannānāṅkam ekaṃ vapuḥ  // VidSrk_49.2 *(1639) //<BR>
<BR>
mā garvam udvaha kapolatale cakāsti kāntasvahastalikhitā mama mañjarī9ti  /<BR>
anyā9pi kiṃ na sakhi bhājanam īdṛśānāṃ vairī na ced bhavati vepathur antarāyaḥ  // VidSrk_49.3 *(1640) //<BR>
<BR>
cetaḥ kātaratāṃ vimuñca jhaṭiti svāsthyaṃ samālambyatāṃ<BR>
prāptā9sau smaramārgaṇavraṇaparitrāṇauṣadhiḥ preyasī  /<BR>
yasyāḥ śvāsasamīrasaurabhapatadbhṛṅgāvalīvāraṇakrīḍāpāṇividhūtikaṅkaṇajhaṇatkāro muhur mūrchati  // VidSrk_49.4 *(1641) //<BR>
<BR>
kathābhir deśānāṃ katham api ca kālena bahunā samāyāte kānte sakhi rajanir ardhaṃ gatavatī  /<BR>
tato yāval līlāpraṇayakupitā9smi prakupitā sapatnī9va prācī dig iyam abhavat tāvad aruṇā  // VidSrk_49.5 *(1642) //<BR>
<BR>
vitatakare 'py anurāgiṇi mitre koṣaṃ sadai9va mudrayataḥ  /<BR>
ucitānabhijñakairava kairavahasitaṃ na te caritam  // VidSrk_49.6 *(1643) //<BR>
<BR>
pṛthukārtasvarapātraṃ bhūṣitaniḥśeṣaparijanaṃ deva  /<BR>
vilasatkareṇugahanaṃ samprati samam āvayor bhavanam  // VidSrk_49.7 *(1644) //<BR>
<BR>
gurur api galati vivekaḥ skhalati ca cittaṃ vinaśyati prajñā  /<BR>
patati puruṣasya dhairyaṃ viṣayaviṣāghūrṇite manasi  // VidSrk_49.8 *(1645) //<BR>
<BR>
rājani vidvanmadhye varasuratasamāgame varastrīṇām  /<BR>
sādhvasadūṣitahṛdayo vākpaṭur api kātarībhavati  // VidSrk_49.9 *(1646) //<BR>
<BR>
kiṃśuke kiṃ śukaḥ kuryāt phalite 'pi bubhukṣitaḥ  /<BR>
adātari samṛddhe 'pi kiṃ kuryur anujīvinaḥ  // VidSrk_49.10 *(1647) //<BR>
<BR>
aham iha sthitavaty api tāvakī tvam api tatra vasann api māmakaḥ  /<BR>
hṛdayasaṃgatam eva susaṃgataṃ na tanusaṃgatam ārya susaṃgatam  // VidSrk_49.11 *(1648) //<BR>
<BR>
dyām ālokayatāṃ kalāḥ kalayatāṃ chāyāḥ samācinvatāṃ kleśaḥ kevalam aṅgulīr dalayatāṃ mauhūrtikānām ayam  /<BR>
dhanyā sā rajanī tad eva sudinaṃ puṇyaḥ sa eva kṣaṇo yatrā7jñātacaraś cirān nayanayoḥ sīmānam eti priyaḥ  // VidSrk_49.12 *(1649) //<BR>
<BR>
teṣāṃ tvaṃ nidhir āgasām asahanā mānonnatā sā9py ato gantavyaṃ bhavayā na tad gṛham iti tvaṃ vāryase yāsi cet  /<BR>
gāḍhaṃ mekhalayā balān niyamitaḥ karṇotpalais tāḍitaḥ kṣiptaḥ pādatale tadekaśaraṇo manye ciraṃ sthāsyasi  // VidSrk_49.13 *(1650) //<BR>
<BR>
jāne sā9sahanā  sa cā7ham apakṛn mayy aṅgaṇasthe punas tasyāḥ sambhavitā sa sādhvasabharaḥ ko 'pi prakopāpahaḥ  /<BR>
yatro7dyatpulakaiḥ prakampavikalair aṅgaiḥ kva karṇotpalaṃ kutrā8tmā kva ca mekhale9ti galati prāyaḥ sa mānagrahaḥ  // VidSrk_49.14 *(1651) //<BR>
turuṣkarājabhojadevayoḥ<BR>
<BR>
jātānantaram eva yasya madhurāṃ mūrtiśriyaṃ paśyataḥ<BR>
sadyaḥputramahotsavāgatavadhūvargasya śṛṅgāriṇaḥ  /<BR>
unnīyā7nyayuvāsyakālimakarīṃ tāruṇyaramyām imāṃ<BR>
dhanyaṃ janma sahā7munai9kasamayaṃ na prāpya taptaṃ hṛdā  // VidSrk_49.15 *(1652) //<BR>
vallaṇasya<BR>
<BR>
sītkāraṃ śikṣayati vraṇayaty adharaṃ tanoti romāñcam  /<BR>
nāgarakaḥ kim u milito na hi na hi sakhi haimanaḥ pavanaḥ  // VidSrk_49.16 *(1653) //<BR>
<BR>
savrīḍārdhanirīkṣaṇaṃ yad ubhayor yad dūtikāpreṣaṇaṃ<BR>
vādya śvo bhavitā samāgama iti prītyā pramodaś ca yaḥ  /<BR>
prāpte cai7va samāgame sarabhasaṃ yac cumbanāliṅganāny<BR>
etat kāmaphalaṃ tad eva surataṃ śeṣaḥ paśūnām iva  // VidSrk_49.17 *(1654) //<BR>
<BR>
paśyo7dañcad avāñcad añcitavapuḥ paścārdhapūrvārdhabhāk<BR>
stabdhottānitapṛṣṭhaniṣṭhitamanāgbhugnāgralāṅgūlabhṛt  /<BR>
daṃṣṭrākoṭivisaṃkaṭāsyakuharaḥ kurvan saṭām utkaṭām<BR>
utkarṇaḥ kurute kramaṃ karipatau krūrākṛtiḥ keśarī  // VidSrk_49.18 *(1655) //<BR>
<BR>
ete mekalakanyakāpraṇayinaḥ pātālamūlaspṛśaḥ<BR>
saṃtrāsaṃ janayanti vindhyabhidurā vārāṃ pravāhāḥ puraḥ  /<BR>
līlonmūlitanartitapratihatavyāvartitapreritatyaktasvīkṛtanihnutapracalitaproddhūtatīradrumāḥ  // VidSrk_49.19 *(1656) //<BR>
<BR>
vātaiḥ śīkarabandhubhiḥ śrutisukhair haṃsāvalīnisvanaiḥ<BR>
protphullaiḥ kamalaiḥ payobhir amalair nītvā jagan nirvṛtim  /<BR>
paścāt kṣīṇadhanāṃ bahirnijadaśāṃ dṛṣṭvā mṛṇālacchalād<BR>
arthibhyaḥ pradadau navenduviśadāny asthīni padmākaraḥ  // VidSrk_49.20 *(1657) //<BR>
<BR>
vidyate sa na hi kaścid upāyaḥ sarvalokaparitoṣakaro yaḥ  /<BR>
sarvathā svahitam ācaraṇīyaṃ kiṃ kariṣyati jano bahujalpaḥ  // VidSrk_49.21 *(1658) //<BR>
<BR>
cāpasyai7va paraṃ koṭivibhavatvaṃ virājate  /<BR>
yasmāl labhante lakṣāṇi nirguṇā api mārgaṇāḥ  // VidSrk_49.22 *(1659) //<BR>
<BR>
kṛtvā9pi koṣapānaṃ bhramarayuvā purata eva kamalinyāḥ  /<BR>
abhilaṣati bakulakalikāṃ madhulihi maline kutaḥ satyam  // VidSrk_49.23 *(1660) //<BR>
<BR>
grāme 'smin pathikāya nai7va vasatiḥ pānthā9dhunā dīyate<BR>
rātrāv atra vivāhamaṇḍapatale pānthaḥ prasupto yuvā  /<BR>
teno7dgīya khalena garjati ghane smṛtvā priyāṃ yat kṛtaṃ<BR>
tenā7dyā7pi karaṅkadaṇḍapatanāśaṅkī janas tiṣṭhati  // VidSrk_49.24 *(1661) //<BR>
<BR>
ātape dhṛtimatā saha vadhvā yāminīvirahiṇā vihagena  /<BR>
sehire na kiraṇā himaraśmer duḥkhite manasi sarvam asahyam  // VidSrk_49.25 *(1662) //<BR>
<BR>
unmudrīkṛtaviśvavismayabharais tat tan mahārghair guṇair<BR>
durgādhe hṛdayāmbudhau tava bhaven naḥ sūktigaṅgā yadi  /<BR>
viśvaśvitramataṅginīghanarasasyandiny amandadhvanir<BR>
gaṅgāsāgarasaṃgamaḥ punar ivā7pūrvaḥ samunmīlati  // VidSrk_49.26 *(1663) //<BR>
<BR>
etan mandavipakvatindukaphalaśyāmodarāpāṇḍuraprāntaṃ hanta pulindasundarakarasparśakṣamaṃ lakṣyate  /<BR>
tatphalīpatiputri kuñjarakulaṃ jīvābhayābhyarthanādīnaṃ tvām anunāthate kucayugaṃ patrāṃśukair mā pidhāḥ  // VidSrk_49.27 *(1664) //<BR>
<BR>
hriyā sarvasyā7sau harati viditā9smī7ti vadanaṃ dvayor dṛṣṭvā0lāpaṃ kalayati kathām ātmaviṣayām  /<BR>
sakhīṣu smerāsu prakaṭayati vailakṣyam adhikaṃ priyā prāyeṇā8ste hṛdayanihitā0taṅkavidhurā  // VidSrk_49.28 *(1665) //<BR>
<BR>
guṇavad aguṇavad vā kurvatā karmajātaṃ pariṇatir avadhāryā yatnataḥ paṇḍitena  /<BR>
atirabhasakṛtānāṃ karmaṇām ā vipatter bhavati hṛdayadāhī śalyatulyo vipākaḥ  // VidSrk_49.29 *(1666) //<BR>
<BR>
varṣāḥ kardamahetavaḥ pratidinaṃ tāpasya mūlaṃ śarad dhemante jaḍatā tathai9va śiśire 'py āyāsyate vāyunā  /<BR>
cittonmādakaro vasantasamayo grīṣmo 'pi caṇḍātapaḥ kālaḥ kāla iti prahṛṣyati janaḥ kālasya kā ramyatā  // VidSrk_49.30 *(1667) //<BR>
<BR>
dṛṣṭirodhakaraṃ yūnāṃ yauvanaprabhavaṃ tamaḥ  /<BR>
aratnālokasaṃhāryam avāryaṃ sūryaraśmibhiḥ  // VidSrk_49.31 *(1668) //<BR>
<BR>
āpātamātrarasike sarasīruhasya kiṃ bījam arpayitum icchasi vāpikāyām  /<BR>
kālaḥ kalir jagad idaṃ na kṛtajñam ajñe sthitvā haniṣyati tavai7va mukhasya śobhām  // VidSrk_49.32 *(1669) //<BR>
<BR>
apriyāṇy api kurvāṇo yaḥ priyaḥ priya eva sa   /<BR>
dagdhamandirasāre 'pi kasya vahnāv anādaraḥ  // VidSrk_49.33 *(1670) //<BR>
<BR>
ayaṃ kāṇaḥ śukro viṣamacaraṇaḥ sūryatanayaḥ kṣatāṅgo 'yaṃ rāhur vikalamahimā śītakiraṇaḥ  /<BR>
ajānānas teṣām api niyatakarma svakaphalaṃ grahagrāmagrastā vayam iti jano 'yaṃ pralapati  // VidSrk_49.34 *(1671) //<BR>
<BR>
kanakabhūṣaṇasaṃgrahaṇocito yadi maṇis trapuṇi pratibadhyate  /<BR>
na sa virauti na cā7pi palāyate bhavati yojayitur vacanīyatā  // VidSrk_49.35 *(1672) //<BR>
<BR>
namasyāmo devān nanu hatavidhes te 'pi vaśagā<BR>
vidhir vandyaḥ sa api pratiniyatakarmaikaphaladaḥ  /<BR>
phalaṃ karmāyattaṃ yadi kim aparaiḥ kiṃ ca vidhinā<BR>
namaḥ satkarmabhyo vidhir api na yebhyaḥ prabhavati  // VidSrk_49.36 *(1673) //<BR>
<BR>
yadā vigṛhṇāti tadā hataṃ yaśaḥ karoti maitrīm atha dūṣitā guṇāḥ  /<BR>
sthitaḥ samīkṣyo7bhayatā parīkṣakaḥ karoty avajñopahataṃ pṛthagjanam  // VidSrk_49.37 *(1674) //<BR>
<BR>
tṛṣṇe devi namas tubhyaṃ kṛtakṛtyā9si sāmpratam  /<BR>
anantanāma yad rūpaṃ tat tvayā vāmanīkṛtam  // VidSrk_49.38 *(1675) //<BR>
<BR>
purā yātāḥ kecit tadanu calitāḥ kecid apare viṣādaḥ ko 'smākaṃ na hi na vayam apy atra gaminaḥ  /<BR>
manaḥkhedas tv evaṃ katham akṛtasaṃketavidhayo mahāmārge 'smin no nayanapatham eṣyanti suhṛdaḥ  // VidSrk_49.39 *(1676) //<BR>
<BR>
sanmārge tāvad āste prabhavati puruṣas tāvad eve7ndriyāṇāṃ lajjāṃ tāvad vidhatte vinayam api samālambate tāvad eva  /<BR>
bhrūcāpākṛṣṭamuktāḥ śravaṇapathagatā nīlapakṣmāṇa ete yāval līlāvatīnāṃ na hṛdi dhṛtimuṣo dṛṣṭibāṇāḥ patanti  // VidSrk_49.40 *(1677) //<BR>
<BR>
adhvanyasya vadhūr viyogavidhurā bhartuḥ smarantī yadi prāṇān ujjhati kasya tan mahad aho saṃjāyate kilbiṣam  /<BR>
ity evaṃ pathikaḥ karoti hṛdaye yāvat taror mūrdhani prodghuṣṭaṃ parapuṣṭayā tava tave7ty uccair vaco 'nekaśaḥ  // VidSrk_49.41 *(1678) //<BR>
<BR>
adrākṣīd apanidrakorakabharavyānamravallīskhaladdhūlīdurdinasūditāmbaram asaū7dyānam urvīpatiḥ  /<BR>
āsthānībhavanaṃ vasantanṛpater devasya cetobhuvaḥ satrāgāram anuttaraṃ madhulihām ekaṃ prapāmaṇḍapam  // VidSrk_49.42 *(1679) //<BR>
<BR>
madanajvaram apanetuṃ kuru samprati satatam auṣadhadvitayam  /<BR>
bālādharamadhupānaṃ kucapīḍanamuṣṭiyogaṃ ca  // VidSrk_49.43 *(1680) //<BR>
<BR>
upacāravidhijño 'pi nirdhanaḥ kiṃ kariṣyati  /<BR>
niraṅkuśa ivā8rūḍho mattadviradamūrdhani  // VidSrk_49.44 *(1681) //<BR>
<BR>
kasyā nāma kim atra nā7sti viditaṃ yad vīkṣyamāṇo 'py ayaṃ<BR>
loko mūka ivā7sti māṃ prati punaḥ sarvo janas tapyate  /<BR>
śakyaṃ darśayituṃ na pūgaphalavat kṛtvā dvidhe9daṃ vapur<BR>
yat satyaṃ sakhi vīkṣitaḥ khalu mayā nūnaṃ caturthyāḥ śaśī  // VidSrk_49.45 *(1682) //<BR>
<BR>
khurāghātaiḥ śṛṅgaiḥ pratidinam alaṃ hanti pathikān<BR>
bhṛśaṃ śasyotsādaiḥ sakalanagarākhyātapaṭimā  /<BR>
yugaṃ nai7va skandhe vahati nitarāṃ yāti dharaṇīṃ<BR>
varaṃ śūnyā śālā na ca punar ayaṃ duṣṭavṛṣabhaḥ  // VidSrk_49.46 *(1683) //<BR>
<BR>
pūrotpīḍe taḍāgasya parīvāhaḥ pratikriyā  /<BR>
śokakṣobhe ca hṛdayaṃ pralāpair avadhāryate  // VidSrk_49.47 *(1684) //<BR>
<BR>
dhik candanaṃ kai9va sudhā varākī kim indunā hāritam abjakandaiḥ  /<BR>
na vedmi tad vastu yad atra loke sutāṅgadhūler upamānapātram  // VidSrk_49.48 *(1685) //<BR>
<BR>
yauvanaṃ calam apāyi śarīraṃ gatvaraṃ vasu vimṛśya viśiṣṭaḥ  /<BR>
nā7nyajanmagatatiktavipākaṃ dṛṣṭasaukhyam api karma vidhatte  // VidSrk_49.49 *(1686) //<BR>
<BR>
adho 'dhaḥ paśyataḥ kasya mahimā no7pajāyate  /<BR>
upary upari paśyantaḥ sarva eva daridrati  // VidSrk_49.50 *(1687) //<BR>
<BR>
timiram idam indubimbāt pūtir gandho 'yam amburahakoṣāt  /<BR>
ninditam abhijātamukhād yad alīkaṃ vacanam uccarati  // VidSrk_49.51 *(1688) //<BR>
<BR>
yo nīvāratṛṇāgramuṣṭikabalaiḥ saṃvardhitaḥ śaiśave<BR>
pītaṃ yena sarojinīdalapuṭe homāvaśiṣṭaṃ payaḥ  /<BR>
taddānāsavapānamattamadhupavyālolagaṇḍaṃ gajaṃ<BR>
sotkaṇṭhaṃ sabhayaṃ ca paśyati śanair dūre sthitas tāpasaḥ  // VidSrk_49.52 *(1689) //<BR>
<BR>
pāṇipreṅkhaṇato viśīrṇaśirasaḥ svedāvarugṇaśriyas<BR>
tā ity ākṛtileśato manasi naḥ kiṃcit pratītiṃ gatāḥ  /<BR>
vaicitryāt punar uktalāñchanabhṛtaḥ khaṇḍena vākyena vā<BR>
vyākṣepaṃ kathayanti pakṣmaladṛśo lekhākṣaraśreṇayaḥ  // VidSrk_49.53 *(1690) //<BR>
<BR>
tāḍīdalaṃ yad akaṭhoram idaṃ yad atra mudrā stanāṅkaghanacandanapaṅkamūrtiḥ  /<BR>
yad bandhanaṃ bisalatātanutantavaś ca kasyāścid eṣā galitas tadanaṅgalekhaḥ  // VidSrk_49.54 *(1691) //<BR>
<BR>
mṛṇālam etad valayīkṛtaṃ tayā tadīya evai7ṣa vataṃsapallavaḥ  /<BR>
idaṃ ca tasyāḥ kadalīdalāṃśukaṃ yad atra saṃkrānta iva smarajvaraḥ  // VidSrk_49.55 *(1692) //<BR>
rājaśekharasyā7mī<BR>
<BR>
madhur māso ramyo vipinam ajanaṃ tvaṃ ca taruṇī <BR>
sphuratkāmāveśe vayasi vayam apy āhitabharāḥ  /<BR>
vrajatv ambā mugdhe kṣaṇam iha vilambasva yadi vā<BR>
sphuṭas tāvaj jātaḥ piśunavacasām eṣa viṣayaḥ  // VidSrk_49.56 *(1693) //<BR>
vallaṇasya<BR>
<BR>
munīndor vāgbinduḥ pravitatasudhāpūraparamo<BR>
na cec cintāpātre milati katham apy asya manasaḥ  /<BR>
kutaḥ prāpya prītiṃ tuhinagirigarbhasthitijuṣo 'py asahyaḥ sahyeta priyavirahadāhavyatikaraḥ  // VidSrk_49.57 *(1694) //<BR>
dharmakīrteḥ<BR>
<BR>
sarvasyai7va hi lokasya bahumānaṃ yad ātmani  /<BR>
viṣṇor māyāsahasrasya iyam ekā garīyasī  // VidSrk_49.58 *(1695) //<BR>
<BR>
kṛśaḥ kāṇaḥ khañjaḥ śravaṇavikalaḥ puccharahitaḥ<BR>
kṣudhākṣāmo jīrṇaḥ piṭharakakapālārpitagalaḥ  /<BR>
vraṇaiḥ pūyaklinnaiḥ krimikulacitair ācitatanuḥ<BR>
śunīm abhyeti śvā hatam api nihanty eva madanaḥ  // VidSrk_49.59 *(1696) //<BR>
<BR>
taranto dṛśyante bahava iha gambhīrasarasi svasārābhyām ābhyāṃ hṛdi vidadhataḥ kautukaśatam  /<BR>
praviśyā7ntarlīnaṃ kim api suvivecyo7ddharati yaś ciraṃ ruddhaśvāsaḥ sa khalu punar eteṣu viralaḥ  // VidSrk_49.60 *(1697) //<BR>
paṇḍitajñānaśriyaḥ<BR>
<BR>
\Colo iti saṃkīrṇavrajyā<BR>
<BR>
tataḥ kavistutivrajyā<BR>
<BR>
subandhau bhaktir naḥ ka iha raghukāre na ramate dhṛtir dākṣīputre harati haricandro 'pi hṛdayam  /<BR>
viśuddhoktiḥ śūraḥ prakṛtisubhagā bhāravagiras tathā9py antarmodaṃ kam api bhavabhūtir vitanute  // VidSrk_50.1 *(1698) //<BR>
<BR>
tātaḥ sṛṣṭim apūrvavastuviṣayām eko 'tra nirvyūḍhavān niṣṇātaḥ kavikuñjarendracarite mārge girāṃ vāguraḥ  /<BR>
revāvindhyapulīndrapāmaravadhūjhañjhānilapreṣitaprāye 'rthe vacanāni pallavayituṃ jānāti yogeśvaraḥ  // VidSrk_50.2 *(1699) //<BR>
abhinandasya<BR>
<BR>
pātuṃ karṇarasāyanaṃ racayituṃ vācaḥ satāṃ saṃmatāṃ<BR>
vyutpattiṃ paramām avāptum avadhiṃ labdhuṃ rasasrotasaḥ  /<BR>
bhoktuṃ svāduphalaṃ ca jīvitataror yady asti te kautukaṃ<BR>
tad bhrātaḥ śṛṇu rājaśekharakaveḥ sūktīḥ sudhāsyandinīḥ  // VidSrk_50.3 *(1700) //<BR>
śaṃkaravarmaṇaḥ<BR>
<BR>
devīṃ vācam upāsate hi bahavaḥ sāraṃ tu sārasvataṃ<BR>
jānīte nitarām asau gurukulakliṣṭo murāriḥ kaviḥ  /<BR>
abdhir laṅghita eva vānarabhaṭaiḥ kiṃ tv asya gambhīratām<BR>
āpātālavilagnapīvaravapur jānāti manthācalaḥ  // VidSrk_50.4 *(1701) //<BR>
<BR>
tat tādṛg ujjvalakakutsthakulapraśastisaurabhyanirbharagabhīramanoharāṇi  /<BR>
vālmīkivāgamṛtakūpanipātalakṣmīm etāni bibhrati murārikaver vacāṃsi  // VidSrk_50.5 *(1702) //<BR>
murārer etau<BR>
<BR>
dhig dhik tān samayān pariśramarujo dhik tā giro niṣphalā<BR>
yatrā7mūr na bhavanti vallaṇaguṇotkhātāmṛtaprītayaḥ  /<BR>
romṇāṃ nṛtyabhuvo vilocanapayaḥpūrābdhicandrodayāḥ<BR>
sāhityapratigaṇḍagarvagalanaglānikriyāhetavaḥ  // VidSrk_50.6 *(1703) //<BR>
<BR>
uttānollapitapratāritanavaśrotraiḥ kathaṃ bhāvyatāṃ<BR>
vākpratyaṃśaniveśitākhilajagattattvā kavīnāṃ kalā  /<BR>
rathyāgartavigāhanādbhutakṛtair gāhyaḥ kva ratnākaro<BR>
yasyā7ntaḥśapharāvamānanaṭatīmajjadgirīndrāḥ śriyaḥ  // VidSrk_50.7 *(1704) //<BR>
<BR>
anudghuṣṭaḥ śabdair atha ca ghaṭanātaḥ sphuṭarasaḥ<BR>
padānām arthātmā ramayati na tū7ttānitarasaḥ  /<BR>
yathā kiṃcit kiṃcit pavanacalacīnāṃśukatayā<BR>
stanābhogaḥ strīṇāṃ harati na tatho9nmudritatanuḥ  // VidSrk_50.8 *(1705) //<BR>
vallaṇasyai7te<BR>
<BR>
astaṃgatabhāraviravi kālavaśāt kālidāsavidhuvidhuram  /<BR>
nirvāṇabāṇadīpaṃ jagad idam adyoti ratnena  // VidSrk_50.9 *(1706) //<BR>
<BR>
jānakīharaṇaṃ kartuṃ raghuvaṃśe puraḥsthite  /<BR>
kaviḥ kumāradāso vā rāvaṇo vā yadi kṣamaḥ  // VidSrk_50.10 *(1707) //<BR>
<BR>
śabdās te na tathāvidhāḥ pathi dhiyāṃ lokasya ye nā8sate<BR>
nā7rthātmā9pi sa ko 'pi dhāvati girāṃ bhūpālamārge na yaḥ  /<BR>
asty anyas tu sa saṃniveśaśiśiraḥ śabdārthayoḥ saṃgamo<BR>
yenā7mī svavaśena dagdhakavayo mathnanti cetāṃsi naḥ  // VidSrk_50.11 *(1708) //<BR>
<BR>
jayati kavikaṇṭhaharaḥ śrīraghukāraḥ prameyakedāre  /<BR>
yanmatidātravilūne śiloñcham iva kurvate kavayaḥ  // VidSrk_50.12 *(1709) //<BR>
<BR>
kavīnām agalad darpo nūnaṃ vāsavadattayā  /<BR>
śaktye9va pāṇḍuputrāṇāṃ gatayā karṇagocaram  // VidSrk_50.13 *(1710) //<BR>
<BR>
kīrtiḥ pravarasenasya prayātā kusumojjvalā  /<BR>
samudrasya paraṃ pāraṃ kapisene7va setunā  // VidSrk_50.14 *(1711) //<BR>
<BR>
santi śvāna ivā7saṃkhyā jātibhājo gṛhe gṛhe  /<BR>
utpādakā na bahavaḥ kavayaḥ śarabhā iva  // VidSrk_50.15 *(1712) //<BR>
bāṇasyā7mī<BR>
<BR>
kavayaḥ kālidāsādyāḥ kavayo vayam apy amī  /<BR>
parvate paramāṇau ca vastutvam ubhayor api  // VidSrk_50.16 *(1713) //<BR>
<BR>
saujanyāṅkurakanda sundarakathāsarvasva sīmantinīcittākarṣaṇamantra manmathasaritkallola vāgvallabha  /<BR>
saubhāgyaikaniveśa peśalagirām ādhāra dhairyāmbudhe dharmādridruma rājaśekhara sakhe dṛṣṭo 'si yāmo vayam  // VidSrk_50.17 *(1714) //<BR>
<BR>
yad etad vāgarthavyatikaramayaṃ kiṃcid amṛtaṃ<BR>
pramodaprasyandaiḥ sahṛdayamanāṃsi snapayati  /<BR>
idaṃ kāvyaṃ tattvaṃ sphurati tu yad atrā7ṇu paramaṃ<BR>
tad antarbuddhīnāṃ sphuṭam atha ca vācām aviṣayaḥ  // VidSrk_50.18 *(1715) //<BR>
<BR>
suvarṇālaṃkārā prakaṭitarasāśleṣanipuṇā<BR>
sphuradvaidarbhoktir lalitapadabandhakramagatiḥ  /<BR>
lasadbhūyobhāvā mṛdur api vimardocitatanuḥ<BR>
kavīndra tvadvāṇī harati hariṇākṣī9va hṛdayam  // VidSrk_50.19 *(1716) //<BR>
<BR>
ambā yena sarasvatī sutavatī tasyā7rpayantī rasān<BR>
nānācāṭumukhī sa durlaḍitavān khelābhir ucchṛṅkhalaḥ  /<BR>
jihvādurvyasanair upadravarujaḥ kurvanti ye duḥsutās<BR>
tān dṛṣṭvā9rtham itas tato nikhanati svaṃ niḥsvam ātanvatī  // VidSrk_50.20 *(1717) //<BR>
vallaṇasya<BR>
<BR>
aviditaguṇā9pi satkavibhaṇitiḥ karṇeṣu vamati madhudhārām  /<BR>
anadhigataparimalā9pi hi harati dṛśaṃ mālatīmālā  // VidSrk_50.21 *(1718) //<BR>
subandhoḥ<BR>
<BR>
babhūva valmīkabhavaḥ purā kavis tataḥ prapede bhuvi bhartṛmeṭhatām  /<BR>
punaḥ sthito yo bhavabhūtirekhayā sa vartate samprati rājaśekharaḥ  // VidSrk_50.22 *(1719) //<BR>
<BR>
ucchvāso 'pi na niryāti bāṇe hṛdayavartini  /<BR>
kiṃ punar vikaṭāṭo7papadabandhā sarasvatī  // VidSrk_50.23 *(1720) //<BR>
<BR>
yallagnaṃ hṛdi puṃsāṃ bhūyo bhūyaḥ śiro na ghūrṇayati  /<BR>
tad api kaveḥ kim u kāvyaṃ kāṇḍo vā dhanvināṃ kim asau  // VidSrk_50.24 *(1721) //<BR>
tāmarasasya<BR>
<BR>
kathaṃcit kālidāsasya kālena bahunā mayā  /<BR>
avagāḍhe9va gambhīramasṛṇaughā sarasvatī  // VidSrk_50.25 *(1722) //<BR>
<BR>
kaścid vācaṃ racayitum alaṃ śrotum evā7paras tāṃ<BR>
kalyāṇī te matur ubhayato vismayaṃ nas tanoti  /<BR>
na hy ekasminn atiśayavatāṃ saṃnipāto guṇānām<BR>
ekaḥ sūte kanakam upalas tatparīkṣākṣamo 'nyaḥ  // VidSrk_50.26 *(1723) //<BR>
kālidāsya|| <BR>
% NB Ingalls points out that the attribution to Kālidāsa is based<BR>
% on a misunderstanding of the remarks with which Rājaśekhara<BR>
% precedes his citation of the verse in the Kāvyamīmāṃsā.<BR>
<BR>
prayogavyutpattau pratipadaviśeṣārthakathane prasattau gāmbhīrye rasavati ca vākyārthaghaṭane  /<BR>
agamyāyām anyair diśi pariṇateś cā7rthavacasor mataṃ ced asmākaṃ kavir amarasiṃho vijayate  // VidSrk_50.27 *(1724) //<BR>
śālikasya<BR>
<BR>
iyaṃ gaur uddāmā tava nibiḍabandhā9pi hi kathaṃ<BR>
na vaidarbhād anyat spṛśati sulabhatve 'pi hi katham  /<BR>
avandhyā ca khyātā bhuvi katham agamyā kavivṛṣaiḥ<BR>
kathaṃ vā pīyūṣaṃ sravati bahu dugdhā9pi bahubhiḥ  // VidSrk_50.28 *(1725) //<BR>
śabdārṇavasya<BR>
<BR>
śailair bandhayati sma vānarahṛtair vālmīkir ambhonidhiṃ<BR>
vyāsaḥ pārthaśarais tathā9pi na tayor atyuktir udbhāvyate  /<BR>
vāgarthau ca tulādhṛtāv iva tathā9py asmin nibandhān ayaṃ<BR>
loko dūṣayati prasāritamukhas tubhyaṃ pratiṣṭhe namaḥ  // VidSrk_50.29 *(1726) //<BR>
dharmakīrteḥ<BR>
<BR>
hā kaṣṭaṃ kavicakramaulimaṇinā dakṣeṇa yan ne8kṣitaḥ<BR>
śrīmān utpalarājadevanṛpatir vidyāvadhūvallabhaḥ  /<BR>
tasyā7py arthijanaikarohaṇagirer lakṣmīr vṛthai9vā7bhavad<BR>
dakṣasyā7sya na yena sundaragiraḥ karṇāvataṃsīkṛtāḥ  // VidSrk_50.30 *(1727) //<BR>
dakṣasya<BR>
<BR>
yasya yathā vijñānaṃ tādṛk tasye7ha hṛdayasadbhāvaḥ  /<BR>
unmīlati kavipuṅgavacane ca purāṇapuruṣe ca  // VidSrk_50.31 *(1728) //<BR>
<BR>
vahati na puraḥ kaścit paścān na ko 'py anuyāti māṃ<BR>
na ca navapadakṣuṇṇo mārgaḥ kathaṃ nv aham ekakaḥ  /<BR>
bhavati viditaṃ pūrvavyūḍho 'dhunā khilatāṃ gataḥ<BR>
sa khalu bahulo vāmaḥ panthā mayā sphuṭam urjitaḥ  // VidSrk_50.32 *(1729) //<BR>
dharmakīrtipadānām<BR>
<BR>
vidyāvadhūm apariṇīya kulānurūpāṃ ślāghyāṃ sutām iva tataḥ śriyam aprasūya  /<BR>
tāṃ cā7rthine praṇayapeśalam apradāya dhik taṃ manuṣyapadam ātmani yaḥ prayuṅkte  // VidSrk_50.33 *(1730) //<BR>
bhartṛhareḥ<BR>
<BR>
ye nāma kecid iha naḥ prathayanty avajñāṃ jānanti te kim api tān prati nai7ṣa yatnaḥ  /<BR>
utpatsyate tu mama ko 'pi samānadharmā kālo hy ayaṃ niravadhir vipulā ca lakṣmīḥ  // VidSrk_50.34 *(1731) //<BR>
ceḥ|<BR>
<BR>
nidhānaṃ vidyānāṃ kulagṛham apārasya yaśasaḥ<BR>
śuci kṣmāpālānāṃ sucaritakathādarpaṇatalam  /<BR>
kalāsampadratnavratativiṭapānāṃ surataruḥ<BR>
prakṛtyā gambhīraḥ kavir iha saśabdo vijayate  // VidSrk_50.35 *(1732) //<BR>
<BR>
unnīto bhavabhūtinā pratidinaṃ bāṇe gate yaḥ purā<BR>
yaś cīrṇaḥ kamalāyudhena suciraṃ yenā7gamat keśaṭaḥ  /<BR>
yaḥ śrīvākpatirājapādarajasāṃ samparkapūtaś ciraṃ<BR>
diṣṭyā ślāghaguṇasya kasyacid asau mārgaḥ samunmīlati  // VidSrk_50.36 *(1733) //<BR>
<BR>
paramādbhutarasadhāmany utsalite jagati vallanāmbhodhau  /<BR>
viśrānto rasabhāgastimitayati yathā gabhīrimā ko 'pi  // VidSrk_50.37 *(1734) //<BR>
vallaṇasya<BR>
<BR>
āḍhyarājakṛtārambhair hṛdayasthaiḥ smṛtair api  /<BR>
jihvā9ntaḥ kṛṣyamāṇe9va na kavitve pragalbhate  // VidSrk_50.38 *(1735) //<BR>
bāṇasya<BR>
<BR>
vālmīker mukulīkṛtai9va kavitā kaḥ stotum asty ādaro<BR>
vaiyāsāni vacāṃsi bhāravigirāṃ bhūtai9va nirbhartsanā  /<BR>
kāvyaṃ ced avataṃsabhūpam abhajad dharmāyaṇaṃ karṇayos<BR>
tātaḥ kiṃ bahu varṇyate sa bhagavān vaidarbhagarbheśvaraḥ  // VidSrk_50.39 *(1736) //<BR>
dharmāśokasya<BR>
<BR>
vāmāṅgaṃ pṛthulastanastabakitaṃ yāvad bhavānīpater<BR>
lakṣmīkaṇṭhahaṭhagrahavyasanitā yāvac ca doṣāṇāṃ hareḥ  /<BR>
yāvac ca pratisāmasāraṇavidhivyagrau karau brahmaṇaḥ<BR>
stheyāsuḥ śrutiśuktilehyamadhavas tāvat satāṃ sūktayaḥ  // VidSrk_50.40 *(1737) //<BR>
<BR>
kīrtyā samaṃ tridivavāsam upasthitānāṃ martyāvatīrṇamarutām api satkavīnām  /<BR>
jagrantha durlabhasubhāṣitaratnakoṣaṃ vidyākaraḥ sukṛtikaṇṭhavibhūṣaṇāya  // VidSrk_50.41 *(1738) //<BR>
<BR>
\Colo iti kavivarṇanavrajyā samāptā||<BR>
<BR>
\Colo samāpto 'yaṃ subhāṣitaratnakoṣa iti||<BR>
\Colo paṇḍitaśrībhīmārjunasomasya||<BR>
<BR>
<BR>
<BR>
</body></html>
