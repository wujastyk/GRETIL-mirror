<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Anandavardhana: Dhvanyaloka, Uddyota 4</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Anandavardhana:<BR>
Dhvanyaloka, Uddyota 4,<BR>
with Abhinavagupta's Locana and Ramasaraka's Balapriya.<BR>
<BR>
<BR>
Input by members of the Sansknet project<BR>
(formerly: www.sansknet.org)<BR>
<BR>
<BR>
<BR>
This GRETIL version has been converted from a custom Devanagari encoding.<BR>
Therefore, word boundaries are usually not marked by blanks.<BR>
These and other irregularities cannot be standardized at present.<BR>
<BR>
<BR>
THE TEXT IS NOT PROOF-READ!<BR>
<BR>
__________________________________________________<BR>
<BR>
In order to facilitate orientation, the karikas of <BR>
Jan Brzezinski's version of Rajani Arjun Shankar's<BR>
text (see separate file) have been added, including <BR>
the reference system:<BR>
<BR>
DhvK_n.n<BR>
<BR>
__________________________________________________<BR>
<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
caturtha uddyotaḥ<BR>
caturtha uddyotaḥ  evaṃ dhvaniṃ saprapañcaṃ vipratipattinirāsārthaṃ vyutpādya tadvyutpādane locanam caturtha uddyotaḥ kṛtyapañcakanirvāhayoge 'pi parameśvaraḥ /<BR>
nānyopakaraṇāpekṣo yayā tāṃ naumi śāṅkarīm // //<BR>
udyotāntarasaṅgatiṃ viracayituṃ vṛtikāra āha---evamiti /<BR>
prayojanāntaramiti /<BR>
yadyapi 'sahadayamanaḥprītaya' ityanena prayojanaṃ prāgevoktaṃ, tṛtīyodyotāvadhau ca satkāvyaṃ kartuṃ vā jñātuṃ veti tadeveṣatsphuṭīkṛtaṃ, tathāpi sphuṭatarīkartumidānīṃ yatnaḥ /<BR>
yatassuspaṣṭarūpatvena vijñāyate, ato 'spaṣṭanirūpitātspaṣṭanirūpaṇamanyathaiva pratibhātīti prayojanāntaramityuktam /<BR>
athavā pūrvoktayoḥ prayojanayorantaraṃ viśeṣo 'bhidhīyate; kena viśeṣeṇa satkāvyakaraṇamasya prayojanaṃ, kena ca satkāvyabodha iti viśeṣo nirūpyate /<BR>
bālapriyā atha caturthodyotaṭippaṇī prārabhyate arthodyotaṃ caturthe ca locanasya yathāmati /<BR>
kimapi vyākariṣyāmi prasīdantvatra me budhāḥ // //<BR>
kṛtyeti /<BR>
kṛtyapañcakaṃ sṛṣṭyādirūpam /<BR>
yathoktaṃ---"pañcavidhaṃ tatkṛtyaṃ sṛṣṭisthitisaṃhāratirobhāvaḥ tadvadanugrahakaraṇaṃ proktaṃ satatoditasyāsya" iti /<BR>
yayā māyārūpayā hetunā /<BR>
nānyopakaraṇāpekṣa iti sambandhaḥ /<BR>
māyārūpāṃ yāmevāpekṣamāṇaḥ sṛṣṭyādikaṃ nirvahatītyarthaḥ /<BR>
udyotāntarasaṅgatimiti /<BR>
tṛtīyodyotena saha caturthodyotasya saṅgatimityarthaḥ /<BR>
pūrvoktasyaiva prayojanasya vakṣyamāṇatvāt prayojanāntaramityuktirayuktetyāśaṅkya samādhatte--yadyapītyādi /<BR>
nanu prītirūpaprayojanasyoktatve 'pi vakṣyamāṇaṃ tadanyadevetyata āha--tṛtīyetyādi /<BR>
tadeveti /<BR>
prayojanamevetyarthaḥ /<BR>
sphuṭatarīkartumiti /<BR>
tadevetyanuṣajyate /<BR>
vijñāyata iti /<BR>
vakṣyamāṇamiti śeṣaḥ /<BR>
tataḥ kimata āha--ata ityādi /<BR>
aspaṣṭanirūpitāditi /<BR>
prayojanāditi śeṣaḥ /<BR>
satkāvyaṃ kartuṃ vā jñātuṃ vā samyagabhiyuktaiḥ sadbhiḥ dhvaniḥ prayatnato vivecya ityuktyā satkāvyakaraṇajñānayoḥ dhvanivivecanaprayojanatvamarthāllabhyata ityatastatprayojanamaspaṣṭanirūpitamityarthaḥ /<BR>
spaṣṭanirūpaṇamiti /<BR>
spaṣṭamuktamityarthaḥ /<BR>
prakārāntareṇa vyācaṣṭe--athavetyādi /<BR>
uktasyaiva vivaraṇam--kena viśeṣeṇetyādi /<BR>
asyeti /<BR>
dhvanivyutpādanasyetyarthaḥ /<BR>
prayojanāntaramucyate--<BR>
<BR>
<BR>
_________________________________________________________<BR>
<BR>
<BR>
dhvaner yaḥ saguṇī-bhūta-vyaṅgyasyādhvā pradarśitaḥ /<BR>
anenānantyam āyāti kavīnāṃ pratibhā-guṇaḥ  // DhvK_4.1 //<BR>
<BR>
<BR>
__________<BR>
<BR>
<BR>
dhvaneryaḥ saguṇībhūtavyaṅgyasyādhvā pradarśitaḥ /<BR>
anenānantyamāyāti kavīnāṃ pratibhāguṇaḥ  // 1 //<BR>
ya eṣa dhvanerguṇabhūtavyaṅgyasya ca mārgaḥ prakāśitastasya phalāntaraṃ kavipratibhānantyam /<BR>
kathamiti cet---      <BR>
<BR>
_________________________________________________________<BR>
<BR>
ato hy anyatamenāpi prakāreṇa vibhūṣitā /<BR>
vāṇī navatvam āyāti pūrvārthānvayavaty api  // DhvK_4.2 //<BR>
<BR>
<BR>
__________<BR>
<BR>
<BR>
ato hyanyatamenāpi prakāreṇa vibhūṣitā /<BR>
vāṇī navatvamāyāti pūrvārthānvayavatyapi  // 2 //<BR>
<BR>
locanam tatra satkāvyakaraṇe kathamasya vyāpāra iti pūrvaṃ vaktavyaṃ niṣpāditasya jñeyatvāditi taducyate--<BR>
dhvanerya iti //1 //<BR>
<BR>
nanu dhvanibhedāt pratibhānāmānantyamiti vyadhikaraṇametadityabhiprāyeṇāśaṅkate--kathamitīti /<BR>
atrottaram--ato hīti /<BR>
āsatāntāvad bahavaḥ prakārāḥ, ekenāpyevaṃ bhavatītyapiśabdārthaḥ /<BR>
etaduktaṃ bhavati--varṇanīyavastuniṣṭhaḥ prajñāviśeṣaḥ pratibhānaṃ, tatra varṇanīyasya pārimityādādyakavinaiva spṛṣṭatvāt sarvasya tadviṣayaṃ pratibhānaṃ tajjātīyameva syāt /<BR>
tataśca kāvyamapi tajjātīyameveti bhraṣṭa idānīṃ kaviprayogaḥ, uktavaicitryeṇa tu ta evārthā niravadhayo bhavantīti tadviṣayāṇāṃ pratibhānāmānantyamupapannamiti /<BR>
nanu pratibhānantyasya kiṃ phalamiti nirṇetuṃ vāṇī navatvamāyātītyuktaṃ, tena vāṇīnāṃ kāvyavākyānāṃ tāvannavatvamāyāti /<BR>
tacca pratibhānantye satyupadyate, taccārthānantye, tacca dhvaniprabhedāditi /<BR>
bālapriyā kathamasya vyāpāra itīti /<BR>
dhvanipratipādanaṃ kathamupayogītyetadityarthaḥ /<BR>
ityetaditi sambandhaḥ // 1  //  // //<BR>
vyadhikaraṇamiti /<BR>
asaṅgatamityarthaḥ /<BR>
'anyatamenāpī'tyapiśabdaṃ darśayati--āsatāmiti /<BR>
etaduktaṃ bhavatīti /<BR>
prathamakārikottarārdhena dvitīyakārikayā ca vakṣyamāṇo bhāvārthaḥ pradarśito bhavatītyarthaḥ /<BR>
tamevāha--varṇanīyetyādi /<BR>
dhvaniprabhedādityantena /<BR>
varṇanīyavastuniṣṭhaḥ varṇanīyatattadvastuviṣayakaḥ /<BR>
prajñāviśeṣa iti /<BR>
sphurtirūpa ityarthaḥ /<BR>
kaveriti śeṣaḥ /<BR>
tajjātīyamiti /<BR>
ādyakavipratibhānajātīyamityarthaḥ /<BR>
tajjātīyameveti /<BR>
ādyakavikāvyajātīyamevetyarthaḥ /<BR>
itīti hetau /<BR>
bhraṣṭa iti /<BR>
syādityanuṣaṅgaḥ /<BR>
uktavaicitryeṇeti /<BR>
dhvaniguṇībhūtavyaṅgyavaicitryeṇetyarthaḥ /<BR>
vāṇīnāmityasya vivaraṇam--kāvyavākyānāmiti /<BR>
itīti samāptau /<BR>
ato dhvaneruktaprabhedamadhyādanyatamenāpi prakāreṇa vibhūṣitā satī vāṇī purātanakavinibaddhārthasaṃsparśavatyapi navatvamāyāti /<BR>
tathāhyavivakṣitavācyasya dhvaneḥ prakāradvayasamāśrayaṇena navatvaṃ pūrvārthānugame 'pi yathā--- smitaṃ kiñcinmugdhaṃ taralamadhuro dṛṣṭivibhavaḥ      parispando vācāmabhinavavilāsorbhisarasaḥ /<BR>
gatānāmārambhaḥ kisalayitalīlāparimalaḥ      spṛśantyāstāruṇyaṃ kimiva hi na ramyaṃ mṛgadṛśaḥ //<BR>
locanam  tatra prathamamatyantatiraskṛtavācyānvayamāha--smitamiti /<BR>
mugdhamadhuravibhavasarasakisalayitaparimalasparśanānyatyantatiraskṛtāni /<BR>
tairanāhṛtasaundaryasarvajanavāllabhyākṣīṇaprasaratvasantāpapraśamanatarpakatvasaukumāyrasārvaṅkālikatatsaṃskārānuvṛttitvayatnābhilaṣaṇīyasaṅgatatvāni dhvanyamānāni yāni, taiḥ smitādeḥ prasiddhasyārthasya sthaviravedhovihitadharmavyatirekeṇa dharmāntarapātrāta yāvat kriyate, tāvattadapūrvameva sampadyata iti sarvatreti mantavyam /<BR>
asyeti apūrvatvameva bhāsata iti dūreṇa sambandhaḥ /<BR>
sarvatraivāsya bālapriyā  'smitam' iti /<BR>
kiñcit smitaṃ mandasmitam /<BR>
mugdhaṃ bhavati iti sarvatra śeṣa- /<BR>
taralaśca madhuraśca taralamadhuraḥ /<BR>
dṛṣṭivibhavaḥ vibhavaviśiṣṭā dṛṣṭiḥ /<BR>
parispandaḥ prasaraḥ /<BR>
abhinavā ye vilāsāstātkālikā viśeṣāsteṣāmūrmibhiḥ uttarottaramutpadyamānābhiḥ paramparābhiḥ sarasaḥ /<BR>
kisalayitaḥ kisalayasambandhī līlāyāḥ parimalo yatra tathābhūtaḥ. mohayatīti vyutpattyā mohakāritvaṃ "mugdhā navavayaḥkāme"tyādinā lakṣitaṃ laugdhyaṃ vā yattadvānmugdhaśabdasya mukhyārthaḥ /<BR>
evaṃ madhuravibhāvādiśabdānāṃ madhurarasaiśvaryādayo mukhyārthāḥ, teṣāmatra bādhāttatsādṛśyena nimittena mugdhādiśabdāḥ smitādīn lakṣayanti, tena ca smitādīnāṃ saundaryaviśeṣādikaṃ dyotyata ityāha--mugdhetyādi /<BR>
mugdhamadhuretyādi /<BR>
mugdhamadhurādayo mukhyārthā ityarthaḥ /<BR>
atyantatiraskṛtānīti /<BR>
bādhāditi bhāvaḥ /<BR>
tairityasya dhvanyamānānītyanena sambandhaḥ /<BR>
atra yathāsaṃkhyaṃ tena smitasya anāhṛtamakṛtrimaṃ saundaryam /<BR>
dṛṣṭeḥ sarvajanavāllabhyamakṣīṇaprasaratvaṃ ca /<BR>
vacasassantāpapraśamanatvaṃ tarpakatvaṃ ca, gamanasya sukumārapādakṛtatvena māndyaṃ sārvakālikalīlānuvṛttitvaṃ ca, tāruṇyasya yatnābhilaṣayaṇīyasaṅgatatvaṃ ca dhvanyata ityarthaḥ /<BR>
tairdharmāntarapātrateti sambandhaḥ /<BR>
anāhṛtasaundaryādirūpadharmāntarapātratvamityarthaḥ /<BR>
sthaviravedhāḥ brahmā /<BR>
taditi /<BR>
smitādakamityarthaḥ /<BR>
itīti hetau /<BR>
sarvatretyādi /<BR>
itthaṃ sarvatra mantavyamityarthaḥ /<BR>
apūrvatvameva bhāsata iti /<BR>
bhāvibhrametyādau smitādīnāṃ <BR>
<BR>
ityasya, savibhramasmitodbhedā lolākṣyaḥ praskhaladgiraḥ /<BR>
nitambālasagāminyaḥ kāminyaḥ kasya na priyāḥ // //<BR>
ityevamādiṣu ślokeṣu satsvapi tiraskṛtavācyadhvanisamāśrayeṇāpūrvatvameva pratibhāsate /<BR>
tathā--     yaḥ prathamaḥ prathamaḥ sa tu tathāhi hatahastibahalapalalāśī /<BR>
śvāpadagaṇeṣu siṃhaḥ siṃhaḥ kenādharīkriyate //    //<BR>
ityasya, svatejaḥkrītamahimā kenānyenātiśayyate /<BR>
mahadbhirapi mātaṅgaiḥ siṃhaḥ kimabhibhūyate // //<BR>
ityevamādiṣu ślokeṣu satsvapyarthāntarasaṅkramitavācyadhvanisamāśrayeṇa navatvam /<BR>
vivakṣitānyaparavācyasyāpyuktaprakārasamāśrayeṇa navatvaṃ yathā-- nidrākaitavinaḥ priyasya vadane vinyasya vakraṃ vadhūḥ      bodhatrāsaniruddhacumbanarasāpyābhogalolaṃ sthitā /<BR>
locanam navatvamiti saṅgatiḥ /<BR>
dvitīyaḥ prathamaśabdo 'rthāntare 'napākaraṇīyapradhānatvāsādhāraṇatvādivyaṅgyadharmāntare saṅkrāntaṃ svārthaṃ vyanakti /<BR>
evaṃ siṃhaśabdo 'pi vīratvānapekṣatvavismayanīyatvādau vyaṅgyadharmāntare saṅkrāntaṃ svārthaṃ dhvanati /<BR>
evaṃ prathamasya dvau bhedāvudāhṛtya dvitīyasyāpyudāhartumāsūtrayati--vivakṣiteti /<BR>
nidrāyāṃ kaitavī kṛtakasupta ityarthaḥ /<BR>
vadane vinyasya vaktramiti /<BR>
vadanasparśajameva tāvaddivyaṃ sukhaṃ tyaktunna pārayatīti /<BR>
ata eva priyasyeti /<BR>
vadhūḥ navoḍhā /<BR>
bodhatrāsena priyatamaprabodhabhayena niruddho haṭhāt pravartamānaḥ pravartamāno 'pi kathañcitkathañcit bālapriyā caturṇā varṇane 'pi tadapekṣayā smitaṃ kiñcidityādau tadvarṇanasyāpūrvatvameva bhātītyarthaḥ /<BR>
evamuttaratrāpi bodhyam /<BR>
anapeti /<BR>
anapākaraṇīyapradhānatvāsādhāraṇatvādirūpaṃ vyaṅgyaṃ yaddharmāntaraṃ tasminnityarthaḥ /<BR>
vīratvetyāderapyevamartho bodhyaḥ /<BR>
kṛtaketi /<BR>
kaitavetyarthaḥ /<BR>
tāvaditi /<BR>
ādāvityarthaḥ /<BR>
pārayatīti /<BR>
vadhūriti śeṣaḥ /<BR>
itīti /<BR>
vyajcata iti śeṣaḥ /<BR>
ata eveti /<BR>
evaṃvidhaprītikāritvādevetyarthaḥ /<BR>
itīti /<BR>
ityuktamityarthaḥ /<BR>
niruddhatvoktyā gamyamāha--haṭhātpravartamāno 'pīti /<BR>
dhṛtaḥ vailakṣyādvimukhībhavediti punastasyāpyanārambhiṇaḥ     sākāṅkṣapratipatti nāma hṛdayaṃ yātaṃ tu pāraṃ rateḥ //    //<BR>
ityādeḥślokasya,     śūnyaṃ vāsagṛhaṃ vilokya śayanādutthāya kiñcicchanai-      rnidrāvyājamupāgatasya suciraṃ nirvarṇya patyurmukham /<BR>
visrabdhaṃ paricumbya jātapulakāmālokya gaṇḍasthalīṃ      lajjānamramukhī priyeṇa hasatā bālā ciraṃ cumbitā //    //<BR>
ityādiṣu ślokeṣu satsvapi navatvam /<BR>
yathā vā---'taraṅgabhrūbhaṅgā' locanam kṣaṇamātrandhṛtaścumbanābhilāṣo yayā /<BR>
ata eva ābhogena punaḥ punarnidrāvicāranirvarṇanayā vilolaṃ kṛtvā sthitā, na tu sarvathaiva cumbanānnivartituṃ śaknotītyarthaḥ /<BR>
evaṃbhūtaiṣā yadi mayā paricumbyate, tadvilakṣā vimukhībhavediti tasyāpi priyasya paricumbanaviṣaye nirārambhasya /<BR>
hṛdayaṃ sākāṅkṣapratipatti nāmeti /<BR>
sākāṅkṣā sābhilāṣā pratipattiḥ sthitiryasya tādṛśaṃ ruhiruhikākadarthitaṃ na tu manorathasampatticaritārthaṃ, kintu retaḥ parasparajīvitasarvasvābhimānarūpāyāḥ paranirvṛteḥ kena cidapyanubhavenālabdhāvagāhanāyāḥ pāraṅgatamiti paripūrṇībhūta eva śṛṅgāraḥ /<BR>
dvitīyaśloke tu paricumbanaṃ sampannaṃ lajjā svaśabdenoktā /<BR>
tenāpi sā paricumbiteti yadyapi poṣita eva śṛṅgāraḥ, tathāpi prathamaśloke parasparābhilāṣaprasaranirodhaparamparāparyavasānāsambhavena yā bālapriyā pratibaddhaḥ /<BR>
bhogapadasya sākṣātkārārthakatvamabhipretyāha--ābhāgenetyādi /<BR>
nidreti /<BR>
nidrāvicāreṇa ayaṃ nidrātīti buddhyā yā nirvarṇanā darśanaṃ tayetyarthaḥ /<BR>
anena cumbanābhilāṣasya punarāvirbhāvo gamyate /<BR>
vilolaṃ kṛtvā cumbanasaṃśayasahitaṃ yathā tathā /<BR>
bhāvārthamāha--na tvityādi /<BR>
uttarārdhaṃ vivṛṇoti--evamityādi /<BR>
vilakṣā lajjitā satī /<BR>
itīti hetau /<BR>
apīti vadhvāḥ samuccaye /<BR>
ruharuhikākadarthitaṃ autsukyena pīḍitam /<BR>
gamyamarthamāha---na tvityādi /<BR>
caritārthamityasyānantaraṃ yadyapīti kvacit granthe pāṭhaḥ, tattu nāmaśabdavivaraṇam /<BR>
kintviti tuśabdārthakathanam /<BR>
anubhaveneti /<BR>
cumbanāliṅganādyanubhavenetyarthaḥ /<BR>
alabdheti /<BR>
alabdhamavagāhanaṃ yasyāṃ tasyāmityarthaḥ /<BR>
avagāhanasyālābhe 'pi pāraṃ gatamityāpātato virodhaḥ /<BR>
ślokasyāsya navatvaṃ darśayitumāha--dvitīyaśloka ityādi /<BR>
śaṅkate--tenāpītyādi /<BR>
samādhatte--tathāpītyādi /<BR>
paraspareti /<BR>
parasparābhilāṣaprasarasya yā nirodhaparamparā tasyā yatparyavasān ityādiślokasya 'nānābhaṅgibhramadbhūḥ' ityādiślokāpekṣayānyatvam /<BR>
<BR>
<BR>
_________________________________________________________<BR>
<BR>
yuktyānayānusartavyo rasādir bahu-vistaraḥ /<BR>
mitho 'py anantatāṃ prāptaḥ kāvya-mārgo yadāśrayāt  // DhvK_4.3 //<BR>
<BR>
<BR>
__________<BR>
<BR>
<BR>
yuktyānayānusartavyo rasādirbahuvistaraḥ /<BR>
mitho 'pyanantatāṃ prāptaḥ kāvyamārgo yadāśrayāt  // 3 //<BR>
bahuvistāro 'yaṃ rasabhāvatadābhāsatatpraśamanalakṣaṇo mārgo yathāsvaṃ vibhāvānubhāvaprabhedakalanayā yathoktaṃ prāk /<BR>
sa sarva evānayā yuktyānusartavyaḥ /<BR>
yasya rasāderāśrayādayaṃ kāvyamārgaḥ purātanaiḥ kavibhiḥ sahasra saṃkhyairasaṃkhyairvā bahuprakāraṃ kṣuṇṇatvānmitho 'pyanantatāmeti /<BR>
rasabhāvādīnāṃ hi pratyekaṃ vibhāvānubhāvavyabhicārisamāśrayādaparimitatvam /<BR>
teṣāṃ caikaikaprabhedāpekṣayāpi tāvajjagadvṛttamupanibadhyamānaṃ sukavibhistadicchāvaśādanyathā sthitamapyanyathaiva vivartate /<BR>
pratipāditaṃ caitaccitravicārāvasare /<BR>
locanam ratiruktā, sobhayorapyekasvarūpacittavṛtyanupraveśamācakṣāṇā rati sutarāṃ poṣayati  // 2  //  // //<BR>
evaṃ maulaṃ bhedacatuṣṭayamudāhṛtyālakṣyakramabhedeṣvatideśamukhena sarvopabhedaviṣayaṃ nirdeśaṃ karoti--yuktyānayeta /<BR>
anusartavya iti /<BR>
udāhartavya ityarthaḥ /<BR>
yathoktamiti /<BR>
tasyāṅgānāṃ prabhedā ye prabhedāḥ svagatāśca ye /<BR>
teṣāmānantyamanyonyasambandhaparikalpanā // //<BR>
ityatra /<BR>
pratipāditaṃ caitaditi /<BR>
caśabdo 'piśabdārthe bhinnakramaḥ /<BR>
etadapi bālapriyā tadasambhavena tatsambhavaṃ vinetyarthaḥ /<BR>
ratiriti /<BR>
nirvṛtirityarthaḥ /<BR>
ukteti /<BR>
darśitetyarthaḥ /<BR>
sutarāmiti /<BR>
dvitīyaślokato 'tyadhikamityarthaḥ  // 2  //  // //<BR>
maulaṃ bhedacatuṣṭayamiti /<BR>
atyantatiraskṛtavācyārthāntarasaṅkramitavācyāvavivakṣitavācyasya dvau bhedau, asaṃlakṣyakramavyaṅgyasaṃlakṣyakramavyaṅgyau vivakṣitānyaparavācyasya dvau bhedāvityevamādimaṃ bhedacatuṣṭayamityarthaḥ /<BR>
udāhṛtyeti /<BR>
anena taraṅgetyādikaṃ saṃlakṣyakramavyaṅgyodāharaṇamiti sphuṭīkṛtaṃ vikramorvaśīyasthaṃ, dvitīyodyotodāhṛtaṃ tatpadyaṃ tu yathā tadudāharaṇaṃ bhavati, tathā sahṛdayairālocanīyam /<BR>
nānābhaṅgītyādiślokassamagratayā nopalabdhaḥ /<BR>
alakṣyeti /<BR>
alakṣyakramasyāvāntarabhedeṣvityarthaḥ /<BR>
kārikāsthasyāmusartavya ityasya vyākhyānam--udāhartavya iti /<BR>
yathoktaṃ prāgityatratyaprākpadārthakathanaṃ tasyāṅgānāmityādi /<BR>
apiśabdārtha iti /<BR>
samuccaya ityarthaḥ /<BR>
ityatra pratipāditamiti sambandhaḥ /<BR>
atathāsthitānityatra pūrayati--bahiriti /<BR>
hṛdayādbahirloka ityarthaḥ /<BR>
gāthā cātra kṛtaiva mahākavinā-- <BR>
atahaṭṭhie vi tahasaṇṭhie vva hiaammi jā ṇivesei /<BR>
atthavisese sā jaai vikaḍakaigoarā vāṇī //    //<BR>
[atathāsthitānapi tathāsaṃsthitāniva hṛdaye yā niveśayati /<BR>
arthaviśeṣān sā jayati vikaṭakavigocarā vāṇī //<BR>
iti chāyā] /<BR>
taditthaṃ rasabhāvādyāśrayeṇa kāvyārthānāmānantyaṃ supratipādatam /<BR>
etadevopapādayitumucyate-- locanam pratipāditaṃ "bhāvānacetanānapi cetanavaccetanānacetanavadi"tyatra /<BR>
atathāsthitānapi bahistathāsaṃsthitāniveti /<BR>
ivaśabdena ekataratra viśrāntiyogābhāvādeva sutarāṃ vicitrarūpānityarthaḥ /<BR>
hṛdaya iti /<BR>
pradhānatame samastabhāvakanakanikaṣasthāna ityarthaḥ /<BR>
niveśayati yasya yasya hṛdayamasti, tasya tasya acalatayā tatra sthāpayatītyarthaḥ /<BR>
ateva te prasiddhārthebhyo 'nya evetyarthaviśeṣāssampadyante /<BR>
hṛdayaniviṣṭā eva ca tathā bhavanti nānyathetyarthaḥ /<BR>
sā jayati paricchinnaśaktibhyaḥ prajāpatibhyo 'pyutkarṣeṇa vartate /<BR>
tatprasādādeva kavigocaro varṇanīyo 'rtho vikaṭo nissīmāsampadyate // 3  //  // //<BR>
pratibhānāṃ vāṇīnāñcānantyaṃ dhvanikṛtamiti yadanudbhinnamuktaṃ, tadeva kārikayā bhaṅgyā nirūpyata ityāha--upapādayitumiti /<BR>
upapatyā nirūpayitumityarthaḥ /<BR>
yadyapyarthānantyamātre heturvṛttikāreṇoktaḥ, tathāpi kārikākāreṇa nokta iti bhāvaḥ /<BR>
yadi vā ucyate saṃgrahaśloko 'yamiti bhāvaḥ /<BR>
ata evāsya ślokasya vṛttigranthe vyākhyānaṃ na kṛtam /<BR>
bālapriyā ivaśabdeneti /<BR>
sambhāvanārthakeneti bhāvaḥ /<BR>
ityartha iti /<BR>
gamyata iti śeṣaḥ /<BR>
samasteti /<BR>
samastabhāvāḥ sakalapadārthā eva kanakāni teṣāṃ nikaṣasthāna ityarthaḥ /<BR>
hṛdaye niveśayatītyasya vivaraṇam--yasyetyādi /<BR>
ata eva hṛdayasthāpanādeva /<BR>
te hṛdayasthāpitārthāḥ /<BR>
arthaviśeṣānityasya vivaraṇam--prasiddhetyādi /<BR>
tatheti /<BR>
arthaviśeṣā ityarthaḥ /<BR>
vikaṭaḥ kavigocaro yasyā iti vyutpattimabhipretya vivṛṇoti--kavigocara ityādi  // 3 //  // //<BR>
'etadeve'tyādigranthamavatārayati--pratibhānāmityādi /<BR>
dhvanikṛtamiti /<BR>
dhvanibhedakṛtārthānantyaprayuktamityarthaḥ /<BR>
anudbhinnamiti /<BR>
upapatterakathanenāsphuṭamityarthaḥ /<BR>
uktamiti /<BR>
dhvanerya ityādinoktamityarthaḥ /<BR>
vṛttikāreṇokta iti /<BR>
'yuktyānaye'tyādikārikāvyākhyāvasara iti śeṣaḥ /<BR>
saṃgrahaśloka iti /<BR>
vṛttikārakṛtaḥ parikaraśloka ityarthaḥ /<BR>
<BR>
<BR>
_________________________________________________________<BR>
<BR>
<BR>
dṛṣṭa-pūrvā api hy arthāḥ kāvye rasa-parigrahāt /<BR>
sarve navā ivābhānti madhu-māsa iva drumāḥ  // DhvK_4.4 //<BR>
<BR>
<BR>
__________<BR>
<BR>
<BR>
dṛṣṭapūrvā api hyarthāḥ kāvye rasaparigrahāt /<BR>
sarve navā ivābhānti madhumāsa iva drumāḥ    // 4 //<BR>
tathā hi vivakṣitānyaparavācyasyaiva śabdaśaktyudbhavānuraṇanarūpavyaṅgyaprakārasamāśrayeṇa navatvam /<BR>
yathā--'dharaṇīdhāraṇāyādhunā tvaṃ śeṣaḥ' ityādeḥ /<BR>
śeṣo himagiristvaṃ ca mahānto guravaḥ sthirāḥ /<BR>
yadalaṅghitamaryādāścalantīṃ bibhrate bhuvam // //<BR>
ityādiṣu satsvapi /<BR>
tasyaivārthaśaktyudbhavānuraṇanarūpavyaṅgyasamāśrayeṇa navatvam /<BR>
yathā--'evaṃvādini devarṣau' ityādi ślokasya /<BR>
kṛte varakathālāpe kumāryaḥ pulakodgamaiḥ /<BR>
sūcayanti spṛhāmantarlajjayāvanatānanāḥ // //<BR>
ityādiṣu satsvarthaśaktyudbhavānuraṇanarūpavyaṅgyasya kaviprauḍhoktinirmitaśarīratvena navatvam /<BR>
yathā--'<BR>
sajjei surahimāso' ityādeḥ /<BR>
surabhisamaye pravṛtte sahasā prādurbhavanti ramaṇīyāḥ /<BR>
rāgavatāmutkalikāḥ sahaiva sahakārakalikābhiḥ // //<BR>
ityādiṣu satsvapyapūrvatvameva /<BR>
arthaśaktyudbhavānuraṇanarūpavyaṅgyasya kavinibaddhavaktṛprauḍhoktimātraniṣpannaśarīratvena navatvam /<BR>
locanam  dṛṣṭapūrvā iti /<BR>
bahiḥ pratyakṣādibhiḥ pramāṇaiḥ prāktanaiśca kavibhirityubhayathā neyam /<BR>
kāvyaṃ madhumāṃsasthānīyam spṛhāṃ lajjāmiti, rāgavatāmutkamikā iti ca /<BR>
śabdaspṛṣṭe 'rthe kā hṛdyatā /<BR>
etāni codāharaṇāni vitatya pūrvameva vyākhyātānīti kiṃ punarukaktyā satyapi prāktanakavispṛṣṭatve nūtanatvaṃ bhavatyevaitatprakārānugrahādityetāvati tātparyaṃ hi granthasyādhikannānyat /<BR>
bālapriyā  drumānvayinamarthamāha---bahirityādi /<BR>
arthānvayinamāha--prāktanairityādi /<BR>
kā hṛdyateti /<BR>
ataśca 'kṛta' ityādiślokāt 'evaṃvādinī'tyādeḥ 'surabhī'tyādiślokāt 'sajjatī'tyādeśca navatvamastīti bhāvaḥ /<BR>
satyapītyādi /<BR>
eteṣāmiti śeṣaḥ /<BR>
etatprakārānugrahānnūtanatvaṃ bhavatyeveti sambandhaḥ /<BR>
yathā--<BR>
'vāṇiaa itthidantā' ityādigāthārthasya /<BR>
kariṇīvehavvaaro maha putto ekkakāṇḍaviṇivāi /<BR>
iasonhāeṃ taha kaho jaha kaṇḍakaraṇḍaaṃ vahai //    //<BR>
[kariṇīvaidhavyakaro mama putra ekakāṇḍavinipātī /<BR>
hatasnuṣayā tathā kṛto yathā kāṇḍakaraṇḍakaṃ vahati //<BR>
iti cchāyā] /<BR>
evamādiṣvartheṣu satsvapyanālīḍhataiva /<BR>
yathā vyaṅgyabhedasamākṣayeṇa dhvaneḥ kāvyārthānāṃ navatvamutpadyate, tathā vyañjakabhedasamāśrayeṇāpi /<BR>
tattu granthavistarabhayānna likhyate svayameva sahṛdayairabhyūhyam /<BR>
atra ca punaḥpunaruktamapi sāratayedamucyate--<BR>
<BR>
<BR>
_________________________________________________________<BR>
<BR>
<BR>
vyaṅgya-vyañjaka-bhāve 'smin vividhe sambhavaty api /<BR>
rasādi-maya ekasmin kaviḥ syād avadhānavān  // DhvK_4.5 //<BR>
<BR>
<BR>
__________<BR>
<BR>
<BR>
vyaṅgyavyañjakabhāve 'sminvividhe sambhavatyapi /<BR>
rasādimaya aikasmin kaviḥ syādavadhānavān  // 5 //<BR>
asminnarthānantyahetau vyaṅgyavyañjakabhāve vicitraṃ śabdānāṃ sambhavatyapi kavirapūrvārthalābhārthī rasādimaya ekasmin vyaṅgyavyañjakabhāve yatnādavadadhīta /<BR>
rasabhāvatadābhāsarūpe hi vyaṅgye tadyvañjakeṣu ca yathānirdiṣṭeṣu varṇapadavākyaracanāprabandheṣvavahitamanasaḥ kaveḥ sarvamapūrve kāvyaṃ sampadyate /<BR>
tathā ca rāmāyaṇamahābhāratādiṣu saṅghāmādayaḥ punaḥpunarabhihitā api navanavāḥ prakāśante /<BR>
prabandhe cāṅgī rasa eka evopanibadhyamāno 'rthaviśeṣalābhaṃ chāyātiśayaṃ ca puṣṇāti /<BR>
kasminniveti cet---yathā rāmāyaṇe yathā vā mahābhārate /<BR>
rāmāyeṇe hi karuṇo rasaḥ svayamādikavināsūtritaḥ 'śokaḥ ślokatvamāgataḥ' ityevaṃvādinā /<BR>
nirvyūḍhaśca sa eva locanam kariṇīvaidhavyakaro mama putraḥ ekena kāṇḍena vinipātanasamarthaḥ hatasnuṣayā tathā kṛto yathā kāṇḍakaraṇakaṃ vahatītyuttāna evāyamarthaḥ, gāthārthasyānālīḍhataiveti sambandhaḥ   // 4. //<BR>
<BR>
bālapriyā etatprakāretyasya dhvaniprabhedetyarthaḥ /<BR>
vṛttau 'śarīratvena navatva'mityubhayatra bhavatīti śeṣaḥ. 'ekakāṇḍavinipātī'ti chāyā, tasya vivaraṇam--ekena kāṇḍenetyādi /<BR>
kāṇḍo bāṇaḥ   // 4. //<BR>
<BR>
sītātyantaviyogaparyantameva svaprabandhamuparacayatā /<BR>
mahābhārate 'pi śāstrarūpaṃ kāvyacchāyānvayini vṛṣṇipāṇḍavavirasāvasānavaimanasyadāyinīṃ samāptimupanibadhnatā mahāmuninā vairāgyajananatātparyaṃ prādhānyena svaprabandhasya darśayatā mokṣalakṣaṇaḥ puruṣārthaḥ śānto rasaśca mukhyatayāvivakṣāviṣayatvena sūcitaḥ /<BR>
etaccaśina vivṛtamevānyairvyākhyāvidhāyibhiḥ /<BR>
svayamevacaitadudgīrṇa tenodīrṇamahāmohamagnamujjihīrṣatā lokamativimalajñānālokadāyinā lokanāthena--- yathā yathā viparyeti lokatantramasāravat /<BR>
tathā tathā virāgo 'tra jāyate nātra saṃśayaḥ //<BR>
locanam  atyantagrahaṇena nirapekṣabhāvatayā vipralambhāśaṅkāṃ pariharati /<BR>
vṛṣṇīnāṃ parasparakṣayaḥ, pāṇḍavānāmapi mahāpathakleśenānucitā vipattiḥ, kṛṣṇasyāpi vyādhādvidhvaṃsa iti sarvaṃsyāpi virasamevāvasānamiti /<BR>
mukhyatayeti /<BR>
yadyapi "dharme cārthe ca kāme ca mokṣe ce"tyuktaṃ, tathāpi catvāraścakārā evamāhuḥ--yadyapi dharmārthakāmānāṃ sarvasvaṃ tādṛṅnāsti yadanyatra na vidyate, tathāpi paryantavirasatvamatraivāvalokyatām /<BR>
mokṣe tu yadrūpaṃ tasya sāratātraiva vicāryatāmiti /<BR>
yathāyatheti /<BR>
lokaistantryamāṇaṃ yatnena sampādyamānandharmārthakāmatatsādhanalakṣaṇaṃ vastubhūtatayābhimatamapi /<BR>
yena yenārjanarakṣaṇakṣayādinā prakāreṇa /<BR>
asāravattucchendrajhālāḍivat /<BR>
viparyeti /<BR>
pratyuta viparītaṃ sampadyate /<BR>
āstāntasya svarūpacintetyarthaḥ /<BR>
tena tena prakāreṇa atra lokatantre /<BR>
virāgo jāyata ityanena tatvajñānotthitaṃ nirvedaṃ bālapriyā  'sītātyantaviyogaparyantamityatrātyantagrahaṇaphalamāha--atyantagrahaṇenetyādi /<BR>
vṛṣṇipāṇḍavavirasāvasānetyuktaṃ vavṛṇeti /<BR>
vṛṣṇīnāmityādi /<BR>
mokṣalakṣaṇaḥ puruṣārtho mukhyatayā vivakṣāviṣayatvena sūcita iti yaduktaṃ tasyānupapattimāśaṅkya pariharati--yadyapītyādinā /<BR>
mokṣe cetyuktamiti /<BR>
kvaciddagranthe 'bharatarṣabha yadihāsti tadanyatra yannehāsti na tat kvaci'diti ca pāṭhaḥ /<BR>
evamāhuriti /<BR>
vakṣyamāṇaṃ viśeṣaṃ dyotayantītyarthaḥ /<BR>
sarvasvamiti /<BR>
pradhānaṃ svarūpamityarthaḥ /<BR>
nāstīti /<BR>
atreti śeṣaḥ /<BR>
yadanyatra na vidyate tādṛgatra nāstīti sambandhaḥ /<BR>
yadatrāsti tadanyatrāpyastīti bhāvaḥ /<BR>
dyotyaṃ viśeṣaṃ darśayati--tathāpītyādi /<BR>
paryantavirasatvamiti /<BR>
dharmārthakāmānāmityanuṣajyate /<BR>
lokatantramityetadvyācaṣṭe--laukairityādi /<BR>
ityādi bahuśaḥ kathayatā /<BR>
tataśca śānto raso rasāntarairmokṣalakṣaṇaḥ puruṣārthaḥ puruṣārthāntaraistadupasarjanatvenānugamyamāno 'ṅgitvena vivakṣāviṣaya iti mahābhāratatātparya suvyaktamevāvabhāsate /<BR>
aṅgāṅgibhāvaśca yathā rasānāṃ tathā pratipāditameva /<BR>
pāramārthikāntastattvānapekṣayā śarīrasyevāṅgabhūtasya rasasya puruṣārthasya ca svaprādhānyena cārutvamapyaviruddham /<BR>
nanu mahābhārate yāvānvivakṣāviṣayaḥ so 'nukramaṇyāṃ sarva evānukrānto na caittatra dṛśyate, pratyuta sarvapuruṣārthaprabodhahetutvaṃ sarvarasagarbhatvaṃ ca mahābhāratasya tasminnuddeśe svaśabdaniveditatvena pratīyate /<BR>
atrocyate--satyaṃ śāntasyaiva rasāsyāṅgitvaṃ mahābhārate mokṣasya ca sarvapuruṣārthabhyaḥ prādhānyamityetanna svaśabdābhidheyatvenānukramaṇyā darśitam, darśitaṃ tu vyaṅgyatvena--- 'bhagavānvāsudevaśca kīrtyate 'tra sanātanaḥ' ityasmin vākye /<BR>
anena hyayamartho vyaṅgyatvena vivakṣito yadatra mahābhārate pāṇḍavādicaritaṃ yatkīrtyate tatsarvamavasānavirasamavidyāprapañcarūpañca, paramārthasatyasvarūpastu bhagavān vāsudevo 'tra kīrtyate /<BR>
tasmāttasminneva parameśvare bhagavati bhavata bhāvitacetaso, mā bhūta vibhūtiṣu niḥsārāsu rāgiṇo guṇeṣu vā nayavinayaparākramādiṣvamīṣu kevaleṣu keṣucitsarvātmanā pratiniviṣṭadhiyaḥ /<BR>
tathā cāgre--paśyata niḥsāratāṃ saṃsārasyetyamumevārthe locanam śāntarasasthāyinaṃ sūcayatā tasyaiva ca sarvetarāsāratvaprati pādanena prādhānyamuktam /<BR>
nanu śṛṅgāravīrādicamatkāro 'pi tatra bhātītyāśaṅkyāha--pāramārthiketi /<BR>
bhogābhiniveśināṃ lokavāsanāviṣṭānāmaṅgabhūte 'pi rase tathābhimānaḥ, yathā śarīre pramātṛtvābhimānaḥ pramāturbhegāyatanamātre 'pi kevaleṣviti /<BR>
parameśvarabhaktyupakaraṇeṣu bālapriyā vastubhūtatayeti /<BR>
paramārthatayetyarthaḥ /<BR>
tuccheta /<BR>
tucchaṃ śaśaśṛṅgādi /<BR>
tasyaiveti /<BR>
śāntarasasyaivetyarthaḥ /<BR>
pāramārthiketyādigranthamavatārayati--nanvityādi /<BR>
tatra mahābhārate /<BR>
bhāvaṃ vivṛṇoti--bhogetyādi /<BR>
tathābhimānaḥ prādhānyābhimānaḥ /<BR>
mātre 'pi śarīre iti sambandhaḥ /<BR>
dyotayan sphuṭamevāvabhāsate vyañcakaśaktyanugṛhītaśca śabdaḥ /<BR>
evaṃvidhamevārthe garbhīkṛtaṃ sandarśayanto 'nantaraślokā lakṣyante--'sa hi satyam' ityādayaḥ /<BR>
ayaṃ ca nigūḍharamaṇīyo 'rtho mahābhāratāvasāne harivaṃśavarṇanena samāptiṃ vidadhatā tenaiva kavivedhasā kṛṣṇadvaipāyanena samyaksphuṭīkṛtaḥ /<BR>
anena cārthena saṃsārātīte tattvāntare bhaktyatiśayaṃ pravartayatā sakala eva sāṃsāriko vyavahāraḥ pūrvapakṣīkṛto nyakṣeṇa prakāśate /<BR>
devatātīrthatapaḥ--prabhṛtīnāṃ ca devatāvaśeṣāṇāmanyeṣāṃ ca /<BR>
pāṇḍavādicaritavarṇanasyāpi vairāgyajananatātparyādvairāgyasya ca mokṣamūlatvānmokṣasya ca bhagavatprāptyupāyatvena mukhyatayā gītādiṣu pradarśitatvātparabrahmaprāptyupāyatvameva /<BR>
paramparayā vāsudevādisañjñābhidheyatvena cāparimitaśaktyāspadaṃ paraṃ brahma gītādipradeśāntareṣu tadabhidhānatvena labdhaprasiddhi māthuraprādurbhāvānukṛtasakalasvarūpaṃ vivakṣitaṃ na tu māthuraprādurbhāvāṃśa eva, sanātanaśabdaviśeṣitatvāt /<BR>
locanam tu na doṣa ityarthaḥ /<BR>
vibhūtiṣu rāgiṇo guṇeṣu ca niviṣṭadhiyo mā bhūteti sambandhaḥ /<BR>
agra iti anukramaṇyanantaraṃ yo bhāratagranthaḥ tatretyarthaḥ /<BR>
nanu vasudevāpatyaṃ vāsudeva ityucyate, na parameśvaraḥ paramātmā mahādeva ityāśaṅkyāha--vāsudevādisaṃjñābhidheyatveneti /<BR>
bahūnāṃ janmanāmante jñānavānmāṃ prapadyate /<BR>
vāsudevassarvam bālapriyā anvayaṃ darśayati---vibhūtiṣvityādi /<BR>
vṛttau'tathāce'tyādi /<BR>
dyotayan śabdo 'vabhāsata iti sambandhaḥ /<BR>
'nyakṣeṇe'ti /<BR>
kātsyeṃnetyarthaḥ /<BR>
prāptyupāyatvena varṇanamityanvayaḥ /<BR>
devatāviśeṣāṇāmityatra prabhāvātiśayavarṇanamityanuṣajyate /<BR>
'mokṣasye'ti /<BR>
ajñānanivṛtterityarthaḥ /<BR>
vāsudevasaṃjñābhidheyatvena brahma vivakṣitamityanvayaḥ /<BR>
'tadabhidhānatvena' vāsudevasaṃjñābhidheyatvena /<BR>
māthuro yaḥ prādurbhāvastenānukṛtaṃ sakalasvarūpaṃ yena tat /<BR>
'na tvi'tyādi /<BR>
'vivakṣita' iti viparimāṇāmenānuṣaṅgaḥ /<BR>
hetvantaramapyāha--'rāmayaṇādiṣvi'tyādi /<BR>
'puruṣārtha' iti 'vivakṣita' ityanenāsya sambandhaḥ /<BR>
rāmāyaṇādiṣu cānayā sañjñayā bhagavanmūrtyantare vyavahāradarśanāt /<BR>
nirṇītaścāyamarthaḥ śabdatattvavidbhireva /<BR>
tadevamanukramaṇīnirdiṣṭena vākyena bhagavadyvatirekiṇaḥ sarvasyānyasyānityatāṃ prakāśayatā mokṣalakṣaṇa evaikaḥ paraḥ puruṣārthaḥ śāstranaye, kāvyanaye ca tṛṣṇākṣayasukhaparipoṣalakṣaṇaḥ śānto raso mahābhāratasyāṅgitvena vivakṣita iti supratipāditam /<BR>
atyantasārabhūtatvāccāyamartho vyaṅgyatvenaiva darśito na tu vācyatvena /<BR>
sārabhūto hyarthaḥ svaśabdānabhidheyatvena prakāśitaḥ sutarāmeva śobhāmāvahati /<BR>
prasiddhiśceyamastyeva vidagghavidvatpariṣatsu yadabhimatataraṃ vastu vyaṅgyatvena prakāśyate na sākṣācchabdavācyatvena /<BR>
locanam  ityādau aṃśirūpametatsaṃjñābhidheyamiti nirṇitaṃ tātparyam /<BR>
nirṇītaśceti /<BR>
śabdā hi nityā eva santo 'nantaraṃ kākatālīyavaśāttathā saṅketitā ityuktam--"ṛṣyandhakavṛṣṇikurubhyaśce"tyatra /<BR>
śāstranaya iti /<BR>
tatrāsvādayogābhāve puruṣeṇārthyata ityayameva vyapadeśaḥ sādaraḥ, camatkārayoge tu rasavyapadeśa iti bhāvaḥ /<BR>
etacca granthakāreṇa tattvāloke vitaktyoktamiha tvasya na mukhyo 'vasara iti nāsmābhistaddarśitam /<BR>
sutarāmeveti yaduktaṃ tatra hetumāha--prasiddhiśceti /<BR>
caśabdo yasmādarthe /<BR>
yata iyaṃ laukikī prasiddhiranādistato bhagavadyvāsaprabhṛtīnāmapyayamevāsvaśabdābhidhāne āśayaḥ, anyathā hi kriyākārakasambandhādau 'nārāyaṇaṃ namaskṛtye'tyādiśabdārthanirūpaṇe ca tathāvidha eva tasya bhagavata āśaya ityatra kiṃ pramāṇāmiti bhāvaḥ /<BR>
vidagdhavidvadgrahaṇenakāvyanaye śāstranaya iti cānusṛtam /<BR>
rasādimaya etasmin kaviḥ syādavadhānavāniti yaduktaṃ, tadeva prasaṅgāgatabhāratasambandhanirūpaṇānantaramupasaṃharati--tasmātsthitamiti /<BR>
bālapriyā 'gītādipradeśāntareṣu' ityādikaṃ vivṛṇoti locane--bahūnāmityādi /<BR>
kākatālīyavaśāditi yadṛcchayetyarthaḥ /<BR>
ityatroktamiti sambandhaḥ /<BR>
kāśikāvṛttāviti śeṣaḥ /<BR>
śāstranaye mokṣaḥ puruṣārthaḥ, kāvyanaye tu śānto rasa ityuktaṃ vivṛṇoti--tatretyādi /<BR>
sādara iti /<BR>
arha ityarthaḥ /<BR>
yasmādartha iti /<BR>
hetvarthaka ityarthaḥ /<BR>
ayameveti /<BR>
uktā vidagdhavidvatpariṣatprasiddhirevetyarthaḥ /<BR>
asvaśabdābhidhāne abhimatasyārthasya svaśabdenānabhidhāne /<BR>
āśayaḥ abhimato hetuḥ /<BR>
atropaṣṭambhakamāha--anyathetyadi /<BR>
'nārāyaṇaṃ namaskṛtye'tyādiślokeṣu nārāyaṇādyathasya kriyākārakabhāvādisambandhena namaskārādāvanvayo vivakṣitaḥ /<BR>
evaṃ nārāyaṇādyathasya kriyākārakabhāvādisambandhena namaskārādāvanvayo vivakṣitaḥ /<BR>
evaṃ nārāyaṇādipadānāṃ viṣṇvādayo 'rthāśca tadvivakṣā ca tasmātsthitametat--aṅgibhūtarasādyāśrayeṇa kāvye kriyamāṇe navārthalābho bhavati bandhacchāyā ca mahatī sampadyata iti /<BR>
ata eva ca rasānuguṇārthaviśeṣopanibandhamalaṅkārāntaravirahe 'pi chāyātiśayayogi lakṣye dṛśyate /<BR>
yathā-- munirjayati yogīndro mahātmā kumbhasambhavaḥ /<BR>
yenaikaculake dṛṣṭau tau divyau matsyakacchapau // //<BR>
ityādau /<BR>
atra hyadbhūtarasānuguṇamekaculake matsyakacchapadarśanaṃ chāyātiśayaṃ puṣṇāti /<BR>
tatra hyekaculake sakalajaladhisannidhānādapi divyamatsyakacchapadarśanamakṣuṇṇatvādadbhutarasānuguṇataram /<BR>
kṣuṇṇaṃ hi vastu locanam ata iti /<BR>
yata evaṃ sthitaṃ ata evedamapi yallakṣye dṛśyate, tadupapannamanyathā tadanupapannameva, na ca tadanupapannam; cārutvena pratīteḥ /<BR>
tasyāśyaitadeva kāraṇaṃ rasānuguṇārthatvamevetyāśayaḥ /<BR>
alaṅkārāntareti /<BR>
antaraśabdo viśeṣavācī /<BR>
yadi vā ditsite udāharaṇe rasavadalaṅkārasya vidyamānatvāttadapekṣayālaṅkārāntaraśabdaḥ /<BR>
nanu matsyakacchapadarśanātpratīyamānaṃ yadekaculake jalanidhisannidhānaṃ tato munermāhātmyapratipattiriti na rasānuguṇenārthena cchāyāpoṣitetyāśaṅkyāha--atra hīti /<BR>
nanvevaṃ pratīyamānaṃ jalanidhidarśanamevādbhutānuguṇaṃ bhavatviti rasānuguṇo 'tra vācyo 'rtha ityasminnaṃśe kathamidamudāharaṇamityāśaṅkyāha--tatreti /<BR>
kṣuṇṇaṃ hīti /<BR>
punaḥ punarvarṇananirūpaṇādinā yatpiṣṭapiṣṭatvādatinirbhinnasvarūpamityarthaḥ /<BR>
bahutaralakṣyavyāpakañcaitaditi bālapriyā lokaprasiddhyanurodhinīti bhāvaḥ /<BR>
'ata eve'tyādi 'dṛśyata' ityantaṃ vivṛṇoti--yata ityādi /<BR>
tasyā iti /<BR>
cārutvena pratīterityarthaḥ /<BR>
'alaṅkārāntaravirahe 'pī'tyatrālaṅkārāntaraśabdaṃ dvedhā vivṛṇoti--alaṅkārāntaraśabda ityādi /<BR>
itīti hetau /<BR>
netyādi /<BR>
kintūktena byaṅgyenaiva chāyā poṣiteti bhāvaḥ /<BR>
vṛttau--'adbhūtarasānuguṇam' iti /<BR>
munyālambitasyādbhatarasasyānuguṇamityarthaḥ /<BR>
kākatālīyeneti bhāvārthavivaraṇam /<BR>
'pratilagna' iti /<BR>
nāyakapārśvena sambandha ityarthaḥ /<BR>
asītyavyayaṃ tvamityarthe /<BR>
he subhaga tvaṃ yena tasyā yena pārśveṇa atikrāntaḥ, tasyāḥ rathyā tulāgrapratilagnassa pārśvo 'dyāpi svidyatītyādyanvayaḥ /<BR>
'paraspare'ti /<BR>
pārśvasambandhātikramaṇena nāyakagatasyāpyanurāgasya pratīteriti bhāvaḥ /<BR>
lokaprasidydhādbhūtamapi nāścaryakāri bhavati /<BR>
na cākṣuṇṇaṃ vastūpanibadhyamānamadbhutarasasyaivānuguṇaṃ yāvadrasāntarasyāpi /<BR>
tadyathā-- sijjai romañcijjai vevai ratthātulaggapaḍilaggo /<BR>
sopāso ajja vi suhaa jeṇāsi volīṇo // //<BR>
etadgāthārthādbhāvyamānādyā rasapratītirbhavati, sā tvāṃ spṛṣṭvā svidyati romāñcate vepate ityevaṃvidhādarthātpratīyamānānmanāgapi no jāyate /<BR>
tadevaṃ dhvaniprabhedasamāśrayeṇa yathā kāvyārthānāṃ navatvaṃ jāyate tathā pratipāditam /<BR>
guṇībhūtvayaṅgyasyāpi tribhedavyaṅgyāpekṣayā ye prakārāstatsamāśrayeṇāpi kāvyavastūnāṃ navatvaṃ bhavatyeva /<BR>
tattvativistārakārīti nodāhṛtaṃ sahṛdayaiḥ svayamutprekṣaṇīyam /<BR>
locanam darśayati--na cetyādinā /<BR>
rathyāyāntulāgreṇa kākatālīyena pratilagnassā mukhyena sa pārśvo 'dyāpi subhaga tasyā yenāsyatikrāntaḥ /<BR>
rasapratītiriti /<BR>
parasparahetukaśṛṅgārapratītiḥ /<BR>
asyārthasya rasānuguṇatvaṃ vyatirekadvāreṇa draḍhayati--sā tvāmityādinā /<BR>
'dhvaneryassaguṇībhūtavyaṅgyasyādhvā pradarśita'  ityudyotārambhe yaḥ ślokaḥ tatra dhvaneradhvanā kavīnāṃ pratibhāguṇo 'nanto bhavatotyeṣa bhāgo vyākhyāta ityupasaṃharati--tadevamityādinā /<BR>
saguṇībhūtavyaṅgyasyetyamuṃ bhāgaṃ vyācaṣṭe--guṇībhūtetyāhinā /<BR>
triprabhedo vastvalaṅkārarasātmanā yo vyaṅgyaḥ tasya yāpekṣā vācyeguṇībhāvaḥ tayetyarthaḥ /<BR>
tatra sarve ye dhvanibhedāsteṣāṃ guṇībhāvādānantyamiti tadāha--ativistareti /<BR>
svayamiti /<BR>
tatra vastunā vyaṅgyena guṇībhūtena navatvaṃ satyapa purāṇārthasparśe yathā mamaiva-- bhaavihalarakhkhaṇekakamallasaraṇāgaāṇaaththāṇa /<BR>
khaṇamattaṃ viṇa diṇṇā vissāmakahetti juttamiṇam // //<BR>
atra tvamanavaratamarthāstyajasīti audāryalakṣaṇaṃ vastu dhvanyamānaṃ vācyasyopaskārakaṃ bālapriyā tribhedavyaṅgyāpekṣayetyetadvyācaṣṭe--triprabheda ityādi /<BR>
bhaavahaleti /<BR>
bhayavihvalarakṣaṇaikamallaśaraṇāgatānāmarthānām /<BR>
kṣaṇamātramātramapi na dattā viśrāmakatheti yuktamidam //   //<BR>
itichāyā /<BR>
itīdaṃyuktamityatra kākvā ityetanna yuktamityarthaḥ /<BR>
cāiaṇeti /<BR>
locanam navatvandadāti, satyapi purāṇakavispṛṣṭe 'rthe /<BR>
tathāhi purāṇīgāthā--- cāiaṇakaraparamparasañcāraṇakhe aṇissahasasarīrā /<BR>
aththā kivaṇadharanththā sathnāpaththāsvavantīva //<BR>
alaṅkāreṇa vyaṅgyena vācyopaskāre navatvaṃ yathā mamaiva--     vasantamattāliparamparopamāḥ kacāstavāsan kala rāgavṛddhaye /<BR>
śmaśānabhūbhāgaparāgabhāsurāḥ kathantadetena manāgviraktaye // //<BR>
atra hyākṣepeṇa vibhāvanayā ca dhvanyamānābhyāṃ vācyamupaskṛtamiti navatvaṃ satyapi purāṇārthayogitve /<BR>
tathāhi purāṇaślokaḥ---     kṣuttṛṣṇākāmamātsaryaṃ maraṇācca mahadbhayam /<BR>
pañcaitāni vivardhante vārdhake viduṣāmapi //<BR>
iti  /<BR>
vyaṅgyena rasena guṇībhūtena vācyopaskāreṇa navatvaṃ yathā mameva-- jarā neyaṃ mūrdhni dhruvamayamasau kālabhujagaḥ      krudhāndhaḥ phūtkāraiḥ sphuṭagaralaphenān prakirati //     //<BR>
tadenaṃ saṃpaśyatyatha ca sukhitammanyahṛdayaḥ      śivo pāyannecchan bata bata sudhīraḥ khalu janaḥ //<BR>
bālapriyā tyāgijanakaraparamparāsañcāraṇakhedanissahaśarīrāḥ /<BR>
arthāḥ kṛpaṇagṛhasthāḥ svasthāvasthāḥ svapantīva // //<BR>
iti chāyā /<BR>
arthaḥspaṣṭaḥ /<BR>
vasanteti /<BR>
kañcana mitraṃ prati kasyaciduktiḥ /<BR>
vasante vasantena vā mattā ye alayo bhṛṅgāstatparamparopamāḥ teṣāṃ paramparayā tulyāḥ atinīlasnigdhā iti yāvat /<BR>
tathābhūtāḥ kacā ityanena yauvanadaśā pradarśitā /<BR>
tava rāgasya vṛddhaye āsan kila /<BR>
śmaśānabhūbhāge ye parāgāḥ bhasmareṇavaste iva bhāsurāḥ śubhrāḥ jarayā śuklā iti yāvat /<BR>
ete kacāḥ /<BR>
rāgasya vairāgyasya coddīpakatvāttattadupamānamupāttam /<BR>
tava manāgīṣadupi viraktaye vairāgyāya na bhavanti /<BR>
tat tathaṃ vairāgyasya kāraṇe satyapi tadajananaṃ kuta ityarthaḥ /<BR>
anena pratyuta kāraṇābhāve 'pi kāma eva vardhanta ityarthasya kāmasya mahimā varṇayitumaśakya ityarthasya ca prakāśanādvibhāvanākṣepau vyajyete, tābhyāṃ ca vācyamupaskriyata ityāha--atra hītyādi // //<BR>
kṣuttṛṇṇetyādisamāhāradvandvaḥ /<BR>
jareti /<BR>
jarājīrṇa kañciduśyoktiḥ /<BR>
mūrdhni iyaṃ dṛśyamānā jarā na bhavati /<BR>
ayamasau kradhāndhaḥ /<BR>
kālabhujagaḥ kṛṇṇasarpaḥ /<BR>
atha ca antakarūpo bhujagaḥ /<BR>
phūtkāraiḥ sphuṭaṃ garalaṃ yeṣu tathābhūtān phenān prakirati varṣati /<BR>
iyaṃ na jarā, kintu śirasthakālabhujagābhivṛṣṭaḥ phenanikara <BR>
<BR>
<BR>
_________________________________________________________<BR>
<BR>
<BR>
dhvaner itthaṃ guṇībhūta-vyaṅgyasya ca samāśrayāt /<BR>
na kāvyārtha-virāmo 'sti yadi syāt pratibhā-guṇaḥ  // DhvK_4.6 //<BR>
<BR>
<BR>
__________<BR>
<BR>
<BR>
dhvaneritthaṃ guṇībhūtavyaṅgyasya ca samāśrayāt /<BR>
na kāvyārthavirāmo 'sti yadi syātpratibhāguṇaḥ  // 6 //<BR>
<BR>
satsvapi purātanakaviprabandheṣu yadi syātpratibhāguṇaḥ, tasmiṃstvasati na kiñcideva kavervastvasti /<BR>
bandhacchāyāpyarthadvayānurūpaśabdasanniveśo 'rthapratibhānābhāve kathamupapadyate /<BR>
anapekṣitārthaviśeṣākṣapapatanaina bandhacchāyeti nedaṃ nedīyaḥ sahṛdayānām /<BR>
evaṃ hi satyarthānapekṣacaturamadhuravacanaracanāyāmapi locanam  atrādbhutena vyaṅgyena vācyamupaskṛtaṃ śāntarasapratipatyaṅgatvāccāru bhavatīti navatvaṃ satyapyasmin purāṇaśloke jarājīrṇaśarīrasya vairāgyaṃ yanna jāyate, tannunaṃ hṛdaye mṛtyurdṛḍhannāstīti niścayaḥ // 5 //  // //<BR>
satsvapītyādi kārikāyā upaskāraḥ /<BR>
trīn pādān spaṣṭānmatvā turyaṃ pādaṃ vyākhyātuṃ paṭhati--yadīti /<BR>
vidyamāno hyasau pratibhāgaṇa uktarītyā bhūyān bhavati, na tvatyantāsannevetyarthaḥ /<BR>
tasminniti /<BR>
anantībhūte pratibhāguṇe /<BR>
na kiñcideveti /<BR>
sarva hi purāṇakavinaiva spṛṣṭamiti kimidānīṃ varṇyaṃ, yatra kavervarṇanāvyāpārassyāt /<BR>
nanu yadyapi varṇyamapūrvannāsti, tathāpyuktiparipākagumbhaghaṭanādyaparaparyāyabandhacchāyā navanavā bhaviṣyati /<BR>
yannaveśane kāvyāntarāṇāṃ saṃrambha ityāśaṅkyāha---bandhacchāyāpīti /<BR>
arthadvayaṃ guṇībhūtavyaṅgyaṃ pradhānabhūtaṃ vyaṅgyaṃ ca /<BR>
nedīya iti /<BR>
nikaṭataraṃ hṛdayānupraveśi na bhavatītyarthaḥ /<BR>
atra hetumāha--evaṃ hi satīti /<BR>
bālapriyā ityarthaḥ /<BR>
dhruvamityutprekṣāyām /<BR>
taditi janaḥ /<BR>
tadenān tathābhūtān phenān /<BR>
phenamiti tadenamiti vā pāṭhaḥ /<BR>
sampaśyati atha ca sukhitamanyahṛdayaḥ śivopāyaṃ necchaṃśca /<BR>
ataḥ sudhīraḥ khalvityanvayaḥ /<BR>
batetyadbhute /<BR>
jareti /<BR>
taditi tasmādityarthaḥ /<BR>
mṛtyurnāstīti viścayaḥ hṛdayedṛḍhamasti nūnamityanvayaḥ // 5 //  // //<BR>
upaskāra iti /<BR>
satsvapītyādeḥ na kāvyārthavirāmo 'stītyanenānvaya iti bhāvaḥ /<BR>
yadītyāderbhāvaṃ vivṛṇoti--vidyamāna ityādi /<BR>
vṛttau 'bandhacchāye'tyasya vivaraṇam--'arthadvayānurūpaśabdasanniveśa'iti /<BR>
tadrūpā bandhacchāyetyarthaḥ /<BR>
'anapekṣite'tyādiśaṅkāgranthaḥ /<BR>
itīdaṃ sahṛdayānāṃ na nedīya iti sambandhaḥ /<BR>
punaśśaṅkate--'śabdārthayo'rityādi /<BR>
'kāvyatva' iti nimitte saptamī /<BR>
śabdārthayoḥ sahitayoḥ kāvyatvena hetunetyarthaḥ /<BR>
'tathāvidha' iti /<BR>
arthānapekṣacaturamadhuravacanaracana ityarthaḥ /<BR>
'kavyavyavasthe'ti /<BR>
kāvyavyapadeśa ityarthaḥ /<BR>
samādhatte---'pare'tyādi /<BR>
'tatkāvyatve'ti tatpadena paraḥ parāmṛśyate /<BR>
'kāvyasandarbhāṇām' iti /<BR>
tatkāvyatvavyavahāra ityanuṣajyate /<BR>
kāvyavyapadeśaḥ pravarteta /<BR>
śabdārthayoḥ sāhityena kāvyatve kathaṃ tathāvidhe viṣaye kāvyavyavastheti cet---paropanibaddhārthaviracane yathā tatkāvyatvavyavahārastathā tathāvidhānāṃ kāvyasandarbhāṇām /<BR>
na cārthānantyaṃ vyaṅgyārthāpekṣayaiva yāvadvācyārthāpekṣayāpīti pratipādayitumucyate--<BR>
<BR>
<BR>
_________________________________________________________<BR>
<BR>
<BR>
avasthādeśa-kālādi-viśeṣair api jāyate /<BR>
ānantyam eva vācyasya śuddhasyāpi svabhāvataḥ  // DhvK_4.7 //<BR>
<BR>
<BR>
__________<BR>
<BR>
<BR>
avasthādeśakālādiviśeṣairapi jāyate /<BR>
ānantyameva vācyasya śuddhasyāpi svabhāvataḥ // 7 //<BR>
śuddhasyānapekṣitavyaṅgyasyāpi vācyasyānantyameva jāyate svabhāvataḥ /<BR>
svabhāvo hyayaṃ vācyānāṃ cetanānāmacetanānāṃ ca yadavasthābhedāddeśabhedātkālabhedātsvālakṣaṇyabhedāccānantatā bhavati /<BR>
taiśca tathāvyavasthitaiḥ sadbhiḥ prasiddhānekasvabhāvānusaraṇarūpayā svabhāvoktyāpi tāvadupanibadhyamānairniravadhiḥ locanam caturatvaṃ samāsasaṅghaṭanā /<BR>
madhuratvamapāruṣyam /<BR>
tathāvidhānāmiti /<BR>
apūrvabandhacchāyāyuktānāmapi paropanibaddhārthanibandhane parakṛtakāvyatvavyavahāra eva syādityarthasyāpūrvatvamāśrayaṇīyam /<BR>
kavanīyaṃ kāvyaṃ tasya bhāvaḥ kāvyatvaṃ, na tvayaṃ bhāvapratyayāntāt bhāvapratyaya iti śaṅkitavyam // 6  //  // //<BR>
pratipādayitumiti /<BR>
prasaṅgāditi śeṣaḥ /<BR>
yadi vā vācyantābadvividhavyaṅgyopayogi tadeva cedanantaṃ tadbalādeva vyaṅgyānantyaṃ bhavatītyabhiprāyeṇedaṃ prakṛtamevocyate /<BR>
śuddhasyeti /<BR>
vyaṅgyaviṣayo yo vyāpāraḥ tatsparśaṃ vināpyānantyaṃ svarūpamātreṇaiva paścāttu tathā svarūpeṇānantaṃ sadvyaṅgyaṃ vyanaktīti bhāvaḥ /<BR>
na tu sarvathā tatra vyaṅgyaṃ nāstīti mantavyamātmabhūtatadrūpābhāve kāvyavyavahārahāneḥ; tathā codāharaṇeṣu rasadhvanessadbhāvo 'styeva /<BR>
ādigrahaṇaṃ vyācaṣṭe---svālakṣeyeti /<BR>
svarūpetyarthaḥ /<BR>
yathārūpasparśayostīvraikāvasthayorekadravyaniṣṭhayorekakālayośca /<BR>
bālapriyā syāditi śeṣaḥ /<BR>
locane bhāvaṃ vivṛṇoti---apūrvabandhetyādi /<BR>
kāvyatvamityasya vyutpattiṃ darśayati---kavanīyamityādi // 6  //  // //<BR>
kārikāsthaṃ śuddhasyeti padamanyathāpratipattiparihārāya vyācaṣṭe--vyaṅgyetyādi /<BR>
vyāpāra iti /<BR>
vācyasyeti śeṣaḥ /<BR>
ātmeti /<BR>
ātmabhūtasya vyaṅgyasyābhāva ityarthaḥ /<BR>
hāniḥ abhāvaḥ /<BR>
nanu kīdṛśaṃ vyaṅgyaṃ tatra bhavatītyatrāha---tathācetyādi /<BR>
vṛttau'anapekṣitavyaṅgyasye'tyetadapyuktarītyā vyākhyeyam /<BR>
'taiśce'ti /<BR>
'taiḥ' vācyārthaiḥ /<BR>
'prathamameve'ti /<BR>
kāvyārthaḥ sampadyate /<BR>
tathā hyavasthābhedānnavatvaṃ yathā---bhagavatīpārvatī kumārasambhave 'sarvopamādravyasamuccayena' ityādibhiruktibhiḥ prathamameva parisamāpitarūpavarṇanāpi punarbhagavataḥ śambhorlocanagocaramāyāntī 'vasantapuṣpābharaṇaṃ vahantī' manmathopakaraṇabhūtena bhaṅgyantareṇopavarṇitā /<BR>
saiva ca punarnavodvāhasamaye prasādhyamānā 'tāṃ prāṅmukhīṃ tatra niveśya tanvīm' ityādyuktirbhirnavenaiva prakāreṇa nirūpitarūpasauṣṭhavā /<BR>
na ca te tasya kaverekatraivāsakṛtkṛtā varṇanaprakārā apunaruktatvena vā navanavārthanirbharatvena vā pratibhāsante /<BR>
darśitameva caitadviṣamabāṇalīlāyām--- ṇa a tāṇa ghaḍai ohī ṇa a te dīsanti kaha vi punaruttā /<BR>
je vibbhamā piāṇaṃ atthā vā sukaivāṇīṇam // //<BR>
ayamaparaścāvasthābhedaprakāro yadacetanānāṃ sarveṣāṃ cetanaṃ dvitīyaṃ rūpamabhimānitvaprasiddhaṃ himavadgaṅgādīnām /<BR>
taccocitacetanabiṣayasvarūpayojanayopanibadhyamānamanyadeva sampadyate /<BR>
yathā kumārasambhava eva parvatasvarūpasya himavato varṇanaṃ, punaḥ saptarṣipriyoktiṣu cetanatassvarūpāpekṣayā pradarśitaṃ tadapūrvameva pratibhāti /<BR>
prasiddhaścāyaṃ satkavīnāṃ mārgaḥ /<BR>
idaṃ locanam na ca teṣāṃ ghaṭate 'vadhiḥ, na ca te dṛśyante kathamapi punaruktāḥ /<BR>
ye vibhramāḥ priyāṇāmarthā vā sukavivāṇīnām // //<BR>
cakārābhyāmativismayassūcyate /<BR>
kathamapīti /<BR>
prayatnenāpi vicāryamāṇaṃ paunaruktyaṃ na labhyamiti yāvat /<BR>
priyāṇāmiti /<BR>
bahuvallabho hi subhago rādhāvallabhaprāyastāstāḥ kāminīḥ paribhogasubhagamupabhuñjāno 'pi na vibhramapaunaruktyaṃ paśyati tadā /<BR>
etadeva priyātvamucyate, yadāha-- bālapriyā prathamasarga ityarthaḥ /<BR>
'upavarṇite'ti /<BR>
tṛtīyasarga iti śeṣaḥ /<BR>
'nirūpitarūpasauṣṭhave'ti /<BR>
saptamasarga iti śeṣaḥ /<BR>
te varṇanaprakārāḥ na ca bhāsanta iti sambandhaḥ /<BR>
'tasya kaveri'ti /<BR>
kālidāsasyāpi kaverityarthaḥ /<BR>
'ṇaa' ityādeḥ chāyāṃ darśayati locane---na cetyādi /<BR>
priyāṇāṃ vibhramāḥ kathamapi punaruktā na dṛśyanta ityetadvivṛṇoti--bahuvallabha ityādi /<BR>
tadā vibhramapaunaruktyaṃ na paśyatīti sambandhaḥ /<BR>
tadā paribhogakāle /<BR>
yadāhetu māghakaviriti śeṣaḥ /<BR>
ca prasthānaṃ kavivyutpattaye viṣamabāṇalīlāyāṃ saprapañcaṃ darśitam /<BR>
cetanānāṃ ca bālyādyavasthābhiranyatvaṃ satkavīnāṃ prasiddhameva /<BR>
cetanānāmavasthābhede 'pyavāntarāvasthābhedānnānātvam /<BR>
yathā kumārīṇāṃ kusumaśarabhinnahṛdayānāmanyāsāṃ ca /<BR>
tatrāpi vinītānāmavinītānāṃ ca /<BR>
acetanānāṃ ca bhāvānāmārambhādyavasthābhedabhinnānāmekaikaśaḥ svarūpamupanibadhyamānamānantyamevopayāti /<BR>
yathā--- haṃsānāṃ ninadeṣu yaiḥ kavalitairāsajyate kūjatā-      manyaḥ ko 'pi kaṣāyakaṇṭhaluṭhanādāghargharo vibhramaḥ /<BR>
te sampratyakaṭhoravāraṇavaghūdantāṅkuraspardhino      niryātāḥ kamalākareṣu bisinīkandāgrimagranthayaḥ //    //<BR>
evamanyatrāpi diśānayānusartavyam /<BR>
locanam kṣaṇe kṣaṇe yannavatāmupaiti tadeva rūpaṃ ramaṇīyatāyā iti /<BR>
priyāṇāmiti cāsaṃsāraṃ pravahadrūparo yo 'yaṃ kāntānāṃ vibhramaviśeṣaḥ sa navanava eva dṛśyate /<BR>
na hyasāvagnicayanādivadanyataśśikṣitaḥ, yena tatsādṛśyātpunaruktatāṃ gacchet /<BR>
api tu nisargodbhidyamānamadanāṅkuravikāsamātrantaditi navanavatvam /<BR>
tadvatparakīyaśikṣānapekṣanijapratibhāguṇaniṣyandabhūtaḥ kāvyārtha iti bhāvaḥ /<BR>
bālapriyā  priyāṇāṃ vibhramā ityanena gamyamarthamāha---priyāṇāmiti cetyādi /<BR>
na hītyādi /<BR>
asau vibhramaviśeṣaḥ /<BR>
yathā agnicayanamanyataśśikṣyate tathā śikṣito netyarthaḥ /<BR>
yeneti /<BR>
anyataśśikṣitatvenetyarthaḥ /<BR>
taditi /<BR>
vibhramaviśeṣa ityarthaḥ /<BR>
navanavatvamiti /<BR>
tasyeti śeṣaḥ /<BR>
'arthā vā sukavivāṇīnāmiti prakṛtaṃ vivṛṇoti---tadvadityādi /<BR>
tadvaditi /<BR>
tena tulyo bhavati navanavo bhavatītyarthaḥ /<BR>
vṛttau'cetanatatsvarūpāpekṣaye'ti /<BR>
himavato varṇanamityanuṣajyate /<BR>
'pradarśitaṃ tadi'ti /<BR>
varṇitaṃ tadityarthaḥ /<BR>
'avasthābhede 'pī'ti /<BR>
kaumārādiśarīrāvasthāyā bhedābhāve 'pītyarthaḥ /<BR>
'āntare'ti /<BR>
mānasiketyarthaḥ /<BR>
'haṃsānām' iti /<BR>
'kabalitaiḥ' bhakṣitaiḥ /<BR>
yaiḥ kūjatāṃ haṃsānāṃ ninadeṣu kaṣāyakaṇṭhaluṇṭhanādāghargharaḥ anyaḥ ko 'pi vibhramaḥ āsajyate āsaktaḥ kriyata ityādyanyayaḥ /<BR>
tacca yathāvasthitamapi tāvadupanibadhyamānamityatra tāvatpadaṃ locane vivṛṇoti--uttarakālantvityādi /<BR>
deśabhedānnānatvamacetanānāṃ tāvat /<BR>
yathā vāyūnāṃ nānādigdeśacāriṇāmanyeṣāmapi salilakusumādīnāṃ prasiddhameva /<BR>
cetanānāmapi mānuṣapaśupakṣiprabhṛtīnāṃ grāmāraṇyasalilādisamedhitānāṃ parasparaṃ mahānviśeṣaḥ samupalakṣyata eva /<BR>
sa ca vivicya yathāyathamupanibadhyamānastathaivāntyamāyāti /<BR>
tathā hi---mānuṣāṇāmeva tāvaddigdeśādibhinnānāṃ ye vyavahāravyāpārādiṣu vicitrā viśeṣāsteṣāṃ kenāntaḥ śakyate gantum, viśeṣato yoṣitām /<BR>
upanibadhyate ca tatsarvameva sukavibhiryathāpratibham /<BR>
kālabhedācca nānātvam /<BR>
yathartubhedāddigvyomasalilādīnāmacetanānām /<BR>
cetanānāṃ cautsukyādayaḥ kālaviśeṣāśrayiṇaḥ prasiddhā eva /<BR>
svālakṣaṇyaprabhedācca sakalajagadgatānāṃ vastūnāṃ vinibandhanaṃ prasiddhameva /<BR>
tacca yathāvasthitamapi tāvadupanibadhyamānamanantatāmeva kāvyārthasyāpādayati /<BR>
atra kecidācakṣarin---yathā sābhānyātmanā vastūni vācyatāṃ pratipadyante na viśeṣātmanā; tāni hi svayamanubhūtānāṃ sukhādīnāṃ tannimittānāṃ ca svarūpamanyatrāropayadbhiḥ svaparānubhūtarūpasāmānyamātrāśrayeṇopanibadhyante kavibhiḥ /<BR>
na hi tairatītamanāgataṃ vartamānañca aparicitādisvalakṣaṇaṃ yogibhiriva pratyakṣīkrīyate; taccānubhāvyānubhavasāmānyaṃ sarvapratipattṛsādhāraṇaṃ parimitatvātpurātanānāmeva gocarībhūtam, tasyā viṣayatvānupapatteḥ /<BR>
locanam  tāvaditi /<BR>
uttarakālantu vyaṅgyasparśanena vicitratāṃ parāṃ bhajatānnāma, tāvati tu svabhāvenaiva sā vicitreti tāvacchabdasyābhiprāyaḥ /<BR>
tannimittānāñceti /<BR>
ṛtumālyādīnām sveta /<BR>
svānubhūtaparānubhūtānāṃ yatsāmānyaṃ tadeva viśeṣāntararahitantanmātraṃ tasyāśrayeṇa /<BR>
na hi tairiti kavibhiḥ /<BR>
etaccātyantāsaṃbhāvanārthamuktam /<BR>
bālapriyā svaparānubhūtetyetat vyācaṣṭe---svānubhūtetyādi /<BR>
mātraśabdārthavivaraṇam--viśeṣāntararahitamiti /<BR>
vṛttau 'aparicitādisvalakṣaṇam' iti /<BR>
aparicitādīnāṃ vastūnāṃ svarūpamityarthaḥ /<BR>
etaccoktamiti sambandhaḥ /<BR>
na hītyādi kathanaṃ cetyarthaḥ /<BR>
'atyantāsambhāvanārtham' iti /<BR>
atyantaṃyadasambhāvanaṃ vastūnāṃ viśeṣātmanā pratipādanasambhavābhāvastadarthaṃ tatpratipattyarthamityarthaḥ /<BR>
etadeva viśadayati---pratyakṣetyādi /<BR>
ata eva sa prakāraviśeṣo yairadyatanairabhinavatvena pratīyate teṣāmabhimāna mātrameva bhaṇitakṛtaṃ vaicitryamātramatrāstīti /<BR>
tatrocyate--yattūktaṃ sāmānyamātrāśrayeṇa kāvyapravṛttistasya ca parimitatvena prāgeva gocarīkṛtatvānnāsti navatvaṃ kāvyapravṛttistasya ca parimitatvena prāgeva gocarīkṛtatvānnāsti navatvaṃ kāvyavastūnāmiti, tadayuktam; yato yadi sāmānyamātramāśritya kāvyaṃ pravartate kiṅkṛtastarhi mahākavinibadhyamānānāṃ kāvyarthānāmatiśayaḥ /<BR>
vālmikivyatiriktasyānyasya kavivyapadeśa eva vā sāmānyavyatiriktasyānyasya kāvyārthasyabhāvāt, sāmānyasya cādikavinaiva pradarśitatvāt /<BR>
uktivaicitryānnaiṣa doṣa iti cet--kimidumuktivaicitryam? uktirhi vācyaviśeṣapratipādi vacanam /<BR>
tadvaicitrye kathaṃ na vācyavaicitryam /<BR>
vācyavācakayoravanābhāvena pravṛtteḥ /<BR>
locanam pratyakṣadarśane 'pi hi--- śabdāssaṃketitaṃ prāhurvyavahārāya sa sbhṛtaḥ /<BR>
tadā svalakṣaṇaṃ nāsti saṅketastena tatra naḥ // //<BR>
ityādiyuktibhissāmānyameva spṛśyate /<BR>
kimiti /<BR>
asaṃvedyamānamarthapaunarukyaṃ kathaṃ prākaraṇikairaṅgīkāryamiti bhāvaḥ /<BR>
tameva prakaṭayata---na cediti /<BR>
uktirhīti /<BR>
paryāyamātrataiva yadyuktiviśeṣastatparyāyāntarairavikalaṃ tadarthopanibandhe apaunaruktyābhimāno na bhavati /<BR>
bālapriyā pratyakṣadarśane 'pīti /<BR>
kavīnāṃ vastusvarūpapratyakṣadarśane satyapītyarthaḥ /<BR>
spṛśyata iti /<BR>
kavivāceti śeṣa- /<BR>
vṛttau--'anubhāvye'ti /<BR>
anubhāvyānāmanubhavitavyānāṃ vastūnāmanubhavānāṃ ca yat sāmānyaṃ sāmānyasvarūpamityarthaḥ /<BR>
'tasye'ti /<BR>
anubhāvyānubhāvasāmānyasyetyarthaḥ /<BR>
'aviṣayatve'ti /<BR>
purātanānāmityanuṣaṅgaḥ /<BR>
'teṣām' iti /<BR>
adyatanānāmityarthaḥ /<BR>
ityabhimānamātrameveti sambandhaḥ /<BR>
'tatrocyata' ityasyānantaraṃ 'yattūktaṃ sāmānyamātrāśrayeṇa kāvyapravṛtti'rityādi pāṭhaḥ /<BR>
kvacidganthe tvasmāt pūrvaṃ 'yadi sāmānyamātrāśrayeṇa kāvyapravṛttistatprarśitaprakāraṃ kāvyavaicitryamavasthādiviśeṣātkiṃ punaruktamevāstu na cettathā tatkarthaṃ na kāvyānantyam' ityapi pāṭhaḥ /<BR>
tadasurodhī kimitītyādi na ceditītyanto locanagranthaḥ /<BR>
'uktirhī'tyādigranthasya bhāvaṃ vivṛṇoti--paryāyetyādi /<BR>
paryāyamātrataiva śabdāntareṇa nirdeśa eva /<BR>
tat tarhi /<BR>
avikalaṃ vaikalyaṃ vinā /<BR>
apaunaruktyābhimāno na bhavatīti /<BR>
vācyānāṃ ca kāvye pratibhāsamānānāṃ yadrūpaṃ tattu grāhyaviśeṣābhedenaiva pratīyate /<BR>
tenoktavaicitryavādinā vācyavaicitryamanicchatāpyavaśyamevābhyupagantavyam /<BR>
tadayamatra saṅkṣepaḥ-- vālmīkavyatiriktasya yadyekasyāpi kasyacit /<BR>
iṣyate pratibhārtheṣu tattadānantyamakṣayam // //<BR>
kiñca, uktivaicitryaṃ yatkāvyanavatve nibandhanamucyate tadasmatpakṣānuguṇameva /<BR>
yato yāvānayaṃ kāvyārthānantyabhedahetuḥ prakāraḥ prāgdarśitaḥ sa sarva eva punaruktivaicitryāddviguṇatāmāpadyate /<BR>
yaścāyamupamāśleṣādiralaṅkāravargaḥ locanam tasmādviśiṣṭavācyapratapādakanaivokterviśeṣa iti bhāvaḥ /<BR>
grāhyaviśeṣeti /<BR>
grāhyaḥ pratyakṣādipramāṇairyo viśeṣaḥ tasya yo abhedaḥ /<BR>
tenāyamarthaḥ--padānāntāvatsāmānye vā tadvati vāpohe vā yatra kutrāpi vastuni samayaḥ, kimanena vādāntareṇa? vākyāttadviśeṣaḥ pratīyata iti kasyātra vādino vimatiḥ /<BR>
anvitābhidhānatadviparyayasaṃsargabhedādivākyārthapakṣeṣu sarvatra viśeṣasyāpratyākhyeyatvāt /<BR>
uktivaicitryañca na paryāyamātrakṛtamityuktam /<BR>
anyattu yattatpratyutāsmākaṃ pakṣasādhakamityāha---kitrceti /<BR>
punariti /<BR>
bhūya ityartha-. upamā hi nibha, pratim cchala, pratibimba, praticchāya, tulya, sadṛśābhāsādibhirvicitrābhiruktibhirvicitrībhavatyeva /<BR>
vastuta etāsāmuktīnāmarthavaicitryasya vidyamānatvāt /<BR>
niyamena bhānayogāddhi nibhaśabdaḥ, bālapriyā kintu paunaruktyabuddhireva bhavatītyarthaḥ /<BR>
viśiṣṭavācyeti /<BR>
vācyaviśeṣetyarthaḥ /<BR>
pratyakṣādipramāṇaiḥ grāhya iti sambandhaḥ /<BR>
tenāyamartha iti /<BR>
uktagranthena vakṣyamāṇo 'rthassidhyatītyarthaḥ /<BR>
mīmāṃsakādīnāṃ mate sāmānye vastuni, naiyāyikamate tadvati, bauddhamate apohe samayaḥ /<BR>
vādāntareṇavādaviśeṣeṇa /<BR>
tadviśeṣaḥ vastuviśeṣaḥ /<BR>
kasyātra vimatiḥ na kasyāpi /<BR>
atra hetumāha---anvitetyādi /<BR>
anvitābhidhānādīnāṃ ye vākyārthatvapakṣāsteṣu sarveṣvapītyarthaḥ /<BR>
viśeṣasyāpratyākhyeyatvāditi /<BR>
pratītāviti śeṣaḥ /<BR>
vastuviśeṣapratīteḥ pratyākhyātumaśakyatvādityarthaḥ /<BR>
punaruktivaicitryādityatratyapunaśśabdasya vyākhyānam---bhūya iti /<BR>
'yaścāyam' ityādigranthasya bhāvārthavivaraṇam--upametyādi /<BR>
upamā hi vicitrībhavatyeveti sambandhaḥ /<BR>
nanu nibhapratimādiśabdānāṃ samānārthakatvāt kathaṃ ta citryamityata āha---vastuta ityādi /<BR>
upasaṃharati---evamiti /<BR>
taditi /<BR>
ralaṅkāravargaḥ prasiddha sa bhaṇitivaicitryādupanibadhyamānaḥ svayamevānavadhirdhatte punaḥ śataśākhatām /<BR>
bhaṇitiśca svabhāṣābhedena vyavasthitā satī pratiniyatabhāṣāgocarārthavaicitryanibandhanaṃ punaraparaṃ kāvyārthānāmānantyamāpādayati /<BR>
yathā mamaiva--- mahamaha itti bhaṇantau vajjadi kālo jaṇassa /<BR>
toi ṇa deu jaṇaddaṇa goarī bhodi maṇaso // //<BR>
itthaṃ yathā yathā nirūpyate tathā tathā na labhyate 'ntaḥ kāvyārthānām /<BR>
idaṃ tūcyate--- avasthādivibhinnānāṃ vācyānāṃ vinibandhanam /<BR>
yatpradarśitaṃ prāk locanam tadanukāratayā tu pratimaśabda ityevaṃ sarvatra vācyaṃ kevalaṃ bālopayogi kāvyaṭīkāpariśīlanadaurātmyādeṣu paryāyatvabhrama iti bhāvaḥ /<BR>
evamarthānantyamalaṅkārānantyañca bhaṇitivaicitryādbhavati /<BR>
anyathāpi ca tattato bhavatīti darśayayi---bhaṇitiśceti /<BR>
pratiniyatāyā bhāṣāyā gocaro vācyoyo 'rthastatkṛtaṃ yadvaicitryaṃ tannibandhanaṃ nimittaṃ yasya, alaṅkārāṇāṃ kāvyārthānāñcānantyasya /<BR>
tatkarmabhūtaṃ bhaṇitivaicitryaṃ kartṛbhūtamāpādayatīti sambandhaḥ /<BR>
karmaṇo viśeṣaṇacchalena heturdarśitaḥ /<BR>
mama mama iti bhaṇato vrajati kālo heturdarśitaḥ /<BR>
tathāpi na devo janārdano gocaro bhavati manasaḥ // //<BR>
madhumathana iti yo anavarataṃ bhaṇati, tasya kathanna devo manogocaro bhavatīti vīrodhālaṅkāracchāyā /<BR>
saundhavabhāṣayā mahamaha ityanayā bhaṇityā samunmeṣitā  // 7 //<BR>
<BR>
avasthādivibhinnānāṃ vācyānāṃ vinibandhanam /<BR>
bālapriyā arthādyānantyamityarthaḥ /<BR>
tata iti /<BR>
bhaṇitivaicitryādityarthaḥ /<BR>
yastetyanyapadārthavivararaṇam--alaṅkārāṇāmityādi /<BR>
viśeṣaṇacchaleneti /<BR>
pratiniyatetyādiviśeṣaṇavyājenetyarthaḥ /<BR>
'mahe'tyādeḥ chāyāmāha--mametyādi /<BR>
mama mama iti bhaṇataḥ mamāyaṃ mamedamityādi bhaṇataḥ /<BR>
atra mameti prakṛtārthaḥ /<BR>
madhumathana iti pratīyamāno viruddhārthaḥ /<BR>
tathāpīti virodhadyotakam /<BR>
samunmiṣiteti /<BR>
mahamaha ityasya mama mama iti madhumathana iti ca chāyā bhavatīti bhāvaḥ // 7  //  // //<BR>
ita ūrdhvaṅkārikāvṛtyorbhedasya durgrahatayā tadubhayaṃ pṛthakpradarśayan vivṛṇoti--avasthetyādi /<BR>
bhūmnaiva dṛśyate lakṣye<BR>
<BR>
_________________________________________________________<BR>
<BR>
<BR>
na tac chakyam apohitum /<BR>
.   .   .   .   .   .   .   .   .   .   .tat tu bhāti rasāśrayāt  // DhvK_4.8 //<BR>
<BR>
<BR>
__________<BR>
<BR>
<BR>
...  na tacchakyamapohitum /<BR>
tattu bhāti rasāśrayāt  // 8 //<BR>
tadidamatra saṅkṣepeṇābhidhīyate satkavīnāmupadeśāya--- <BR>
<BR>
_________________________________________________________<BR>
<BR>
<BR>
rasa-bhāvādi-sambaddhā yady aucityānusāriṇī /<BR>
anvīyate vastu-gatir deśa-kālādi-bhedinī  // DhvK_4.9 //<BR>
<BR>
<BR>
__________<BR>
<BR>
<BR>
rasabhāvādisambaddhā yadyaucityānusāriṇī /<BR>
anvīyate vastugatirdeśakālādibhedinī  // 9 //<BR>
tatkā gaṇanā kavīnāmanyeṣāṃ parimitaśaktīnām /<BR>
<BR>
_________________________________________________________<BR>
<BR>
<BR>
vācaspati-sahasrāṇāṃ sahasrair api yatnataḥ /<BR>
nibaddhā sā kṣayaṃ naiti prakṛtir jagatām iva  // DhvK_4.10 //<BR>
<BR>
<BR>
__________<BR>
<BR>
<BR>
vācaspatisahasrāṇāṃ sahasrairapi yatnataḥ /<BR>
nibaddhā sā kṣayaṃ naiti prakṛtarjagatāmiva  // 10  //  // //<BR>
yathāhi jagatprakṛtiratītakalpaparamparāvirbhūtavicitravastuprapañcā satī locanam bhūmnaiva dṛśyate lakṣye tattu bhāti rasāśrayāt // //<BR>
iti kārikā /<BR>
anyastu grantho madhyopaskāraḥ  // 8  //  // //<BR>
atra tu pādatrayasyārthamanūdya caturthapādārtho 'pūrvatayābhidhīyate /<BR>
tadityādi /<BR>
śaktīnāmityantaṃ kārikayormadhyopaskāraḥ /<BR>
dvitīyakārikāyāsturyaṃ pādaṃ vyācaṣṭe--yathāhīti  // 1//<BR>
, 10 //<BR>
bālapriya anyastu grantha iti /<BR>
'yatpradarśitaṃ prāgi'ti 'na tacchakyamapohitum' iti ca grantha ityarthaḥ  // 8  //  // //<BR>
caturthetyādi /<BR>
'tattu bhāta rasāśrayā'dityasyārtho 'tra vidhīyamāna ityarthaḥ /<BR>
karikayoriti /<BR>
'rasabhāve'tyādeḥ 'vācaspatī'tyādeśca kārakayorityartha- /<BR>
upaskāra iti /<BR>
yadyanvīyate anyaiḥ kavibhiḥ tattarhi ityarthaḥ /<BR>
anyeṣāṃ vālmīkivyatiriktānām /<BR>
kavīnāṃ gaṇanā kā /<BR>
te agaṇyā bhaveyuriti tadarthaḥ /<BR>
turyaṃ pādamiti /<BR>
prakṛtirjagatāmiveti pādamityarthaḥ /<BR>
vyācaṣṭa iti /<BR>
kṣayaṃ naitītyanena saha vivṛṇotītyarthaḥ /<BR>
yathāhītīti /<BR>
'yathāhī'tyādinā 'abhidhātum' ityantagranthenetyarthaḥ. 'tadvadi'tyādikaṃ tu vācaspatītyādipādatrayārthavivaraṇam /<BR>
vṛttau 'jagatprakṛtiri'ti /<BR>
jagatkāraṇabhūtā prakṛtirityarthaḥ /<BR>
'atīte'ti /<BR>
atītānāṃ kalpanāṃ paramparāyāmāvirbhūntaḥ āvirbhāvitaḥ vicitrāṇāṃ vastūnāṃ prapañco yayā sā 'parī'ti /<BR>
parikṣīṇā naṣṭā aparapadārthānāṃ nirmāṇaśaktiryasyāssetyarthaḥ // 1//<BR>
, 10 //<BR>
<BR>
<BR>
punaridānīṃ parikṣīṇā parapadārthānirmāṇaśaktiriti na śakyate 'bhidhātum /<BR>
tadvadeveyaṃ kāvyasthitiranantābhiḥ kavimatibhirupabhuktāpi nedānīṃ parihīyate, pratyuta navanavābhirvyutpattibhiḥ parivardhate /<BR>
itthaṃ sthite 'pi-- <BR>
<BR>
_________________________________________________________<BR>
<BR>
<BR>
saṃvādās tu bhavanty eva bāhulyena sumedhasām /<BR>
sthitaṃ hy etat saṃvādinya eva medhāvināṃ buddhayaḥ / <BR>
kintu-<BR>
naika-rūpatayā sarve te mantavyā vipaścitā  // DhvK_4.11 //<BR>
<BR>
<BR>
__________<BR>
<BR>
<BR>
saṃvādāstu bhavantyeva bāhulyena sumedhasām /<BR>
sthitaṃ hyetat saṃvādinya eva medhāvināṃ buddhayaḥ /<BR>
kintu--      naikarūpatayā sarve te mantavyā vipaścitā  // 11 //<BR>
kathamiti cet---      saṃvādo hyanyasādṛśyaṃ tatpunaḥ pratibimbavat /<BR>
ālekhyākāravattulyadehivacca śarīriṇām  // 12 //<BR>
saṃvādo hi kāvyārthasyocyate yadanyena kāvyavastunā sādṛśyam /<BR>
tatpunaḥ śarīriṇāṃ pratibimbavadālekhyākāravattulyadehivacca tridhā vyavasthitam /<BR>
kiñciddhi kāvyavastu vastvantarasya śarīriṇaḥ pratibimbakalpam, locanam  saṃvādā iti kāri kāyā ardhaṃ, naikarūpatayeti dvitīyam // 11 //<BR>
kimiyaṃ rājājñetyabhiprāyeṇāśaṅkate---kathamiti cediti /<BR>
atrottaram-- <BR>
<BR>
_________________________________________________________<BR>
<BR>
<BR>
saṃvādo hy anya-sādṛśyaṃ tat punaḥ pratibimbavat /<BR>
ālekhyākāravat tulya-dehivac ca śarīriṇām  // DhvK_4.12 //<BR>
<BR>
<BR>
__________<BR>
<BR>
<BR>
saṃvādo hyanyasādṛśyantatpunaḥ pratibambavat /<BR>
ālekhyā kāravattulyadehivacca śarīriṇām // 12 //<BR>
ityaneyā kārikayā /<BR>
eṣā khaṇḍīkṛtya vṛttau vyākhyātā /<BR>
śarīriṇāmityayañcaśabdaḥ prativākyaṃ draṣṭavya iti darśitam /<BR>
śarīriṇa iti /<BR>
pūrvameva pratilabdhasvarūpatayā bālapriyā  locane--saṃvādā ityādi /<BR>
'saṃvādā' ityādi'sumedhasām' ityantaṃ kārikāyāḥ prathamārdhaṃ, 'naike'tyādi 'vipaścite' tyantaṃ dvitīyārdhaṃ cetyarthaḥ /<BR>
atra sumedhasāṃ saṃvādā ityasya sumedhasāṃ buddhīnāṃ kāvyānāṃ ca saṃvādā ityartha ityabhipretya 'sthitaṃ hyetadi'tyādikaṃ 'saṃvādo hi kāvyārthasyocyata' iti ca vṛttāvuktamiti bodhyam //11 //<BR>
kha eḍīkṛtya(?) vṛttau vyākhyāteti /<BR>
keṣucitpustakeṣviti śeṣaḥ /<BR>
ata eva vakṣyate--keṣucit pustakeṣu kārikā akhaṇḍīkṛtā eva dṛśyanta iti /<BR>
khaṇḍīkṛtya vyākhyānaṃ tu 'saṃvādo hyanyasādṛśyam' 'saṃvādo hi kāvyārthasyocyate, yadanyena kāvyavastunā sādṛśyam, tat punaḥ pratibimbavat, tatpunaśśarīriṇāṃ pratibimbavat' ityādikaṃ bodhyam /<BR>
prativākyamityādi /<BR>
śarīriṇāmityasya pratibimbādibhistribhissambandha iti bhāvaḥ /<BR>
anyadālekhyaprakhyam anyattulyena śarīraṇā sadṛśam /<BR>
<BR>
<BR>
_________________________________________________________<BR>
<BR>
<BR>
tatra pūrvam ananyātma tucchātma tad-anantaram /<BR>
tṛtīyaṃ tu prasiddhātma nānya-sāmyaṃ tyajet kaviḥ  // DhvK_4.13 //<BR>
<BR>
<BR>
__________<BR>
<BR>
<BR>
tatra pūrvamananyātma tucchātma tadanantaram /<BR>
tṛtīyaṃ tu prasiddhātma nānyasāmyaṃ tyajetkaviḥ // 13 //<BR>
tatra pūrvaṃ pratibimbakalpaṃ kāvyavastu parihartavyaṃ sumatinā /<BR>
yatastadananyātma tāttvikaśarīraśūnyam /<BR>
tadanantaramālekhyaprakhyamanyasāmyaṃ śarīrāntarayuktamapi tucchātmatvena tyaktavyam /<BR>
tṛtīyaṃ tu vibhinnakamanīyaśarīrasadbhāve sati sasaṃvādamapi kāvyavastu na tyaktavyaṃ kavinā /<BR>
na hi śarīrī śarīriṇānyena sadṛśo 'pyeka eveti śakyate vaktum /<BR>
locanam pradhānabhūtasyetyarthaḥ // 12 //<BR>
<BR>
tatra pūrvamananyātma tucchātma tadanantaram /<BR>
tṛtīyantu prasiddhatma nānyasāmyantyajetkaviḥ // //<BR>
iti kārikā /<BR>
ananyaḥ pūrvopanibandhakāvyādātmā svabhāvo yasya tadananyātma yena rūpeṇa bhāti tatprākkavispṛṣṭameva, yathā yena rūpeṇa pratibimbaṃ bhāti, tena rūpeṇa bimbamevaitat /<BR>
svayantu tatkīdṛśamityatrāha--tātvikaśarīraśūnyamiti /<BR>
na hi tena kiñcidapūrvamutprekṣitaṃ pratibimbamapyevameva /<BR>
evaṃ prathamaṃ prakāraṃ vyākhyāya dvitīyaṃ vyācaṣṭe--tadanantarantviti /<BR>
dvitīyamityarthaḥ /<BR>
anyena sāmyaṃ yasya tattathā /<BR>
tucchātmeti /<BR>
anukāre hyanukāryabuddhireva citrapustādāviva na tu sindūrādibuddhiḥ sphurati, sāpi ca na cārugatvāyeti bhāvaḥ //13//<BR>
<BR>
bālapriyā vṛttau 'kāvyārthasye'ti pūratam /<BR>
kāvyārthagatamanyasādṛśyaṃ vivṛṇoti--'yadanyene'tyādi /<BR>
pratibimbavadityāditraye ṣaṣṭyantādvatiḥ /<BR>
pratibimbe anyasādṛśyaṃ śarīriṇā bimbena sādṛśyamevamālekhyākāratulyadehanośca śarīriṇā sādṛśyaṃ bodhyam /<BR>
'kiñciddhī'tyādiphalitarathakathanam /<BR>
tatra śarīriṇa ityetatpadasya vivaraṇaṃ locane--pūrvamevetyādi /<BR>
nānyasāmyaṃ tyajetkavirityuktyā gamyasyārthasya vivaraṇaṃ vṛttau 'parihartavyaṃ sumatine'ti /<BR>
'tyaktavyam' iti ca  // 12  //  // //<BR>
tātvikaśarīraśūnyamityananyātmetyasya vivaraṇamityanyathā pratipattiḥ syādityato locane vivṛṇota--ananya ityādi /<BR>
bhātīti /<BR>
kāvyavastviti śeṣaḥ /<BR>
tasya pratibimbakalpatvaṃ darśayati--yathetyādi /<BR>
ityatrāheti /<BR>
tathāca tātviketyādikamananyātmetyasya vivaraṇaṃ neti bhāvaḥ /<BR>
tātvikaśarīraśūnyatve hetumāha--na hītyādi /<BR>
teneti /<BR>
navīnakavinetyarthaḥ /<BR>
apūrvamiti /<BR>
kāvyavastviti śeṣaḥ /<BR>
tucchātmatvamupapādayati--anukāre hītyādi /<BR>
sāpīti /<BR>
sā anukāryabuddhiḥ // 13//<BR>
<BR>
etadevopapādayitumucyate--<BR>
<BR>
<BR>
_________________________________________________________<BR>
<BR>
<BR>
ātmano 'nyasya sad-bhāve pūrva-sthity-anuyāyy api /<BR>
vastu bhātitarāṃ tanvyāḥ śaśi-cchāyam ivānanam  // DhvK_4.14 //<BR>
<BR>
<BR>
__________<BR>
<BR>
<BR>
ātmano 'nyasya sadbhāve pūrvasthityanuyāyyapi /<BR>
vastu bhātitarāṃ tanvyāḥ śaśicchāyamivānanam // 14  //  // //<BR>
tattvasya sārabhūtasyātmanaḥ saddhāve 'nyasya pūrvasthityanuyāyyapi vastu bhātitarām /<BR>
purāṇaramaṇīyacchāyānugṛhītaṃ hi vastu śarīravatparāṃ śobhāṃ puṣyati /<BR>
na tu punaruktatvenāvabhāsate /<BR>
tanvyāḥ śaśicchāyamivānanam /<BR>
evaṃ tāvatsasaṃvādānāṃ samudāyarūpāṇāṃ vākyārthānāṃ vibhaktāḥ sīmānaḥ /<BR>
padārtharūpāṇāṃ ca vastvantarasadṛśānāṃ kāvyavastūnāṃ nāstyeva doṣa iti pratipādayitumucyate-- <BR>
<BR>
_________________________________________________________<BR>
<BR>
<BR>
akṣarādi-racaneva yojyate yatra vastu-racanā purātanī /<BR>
nūtane sphurati kāvya-vastuni vyaktam eva khalu sā na duṣyati  // DhvK_4.15 //<BR>
<BR>
<BR>
__________<BR>
<BR>
<BR>
akṣarādiracaneva yojyate yatra vasturacanā purātanī /<BR>
nūtane sphurati kāvyavastuni vyaktameva khalu sāna duṣyati // 15  //  //    //<BR>
na hi vācyaspatināpyakṣarāṇi padāni vā kānicidapūrvāṇi ghaṭayituṃ locanam etadeveti tṛtīyasya rūpasyātyājyatvam /<BR>
ātmano 'nyasya sadbhāve pūrvasthityanuyāyyapi /<BR>
vastu bhātitarāntanvyāśśaśicchāyamivānanam // //<BR>
iti kārikā khaṇḍīkṛtya vṛttau paṭhitā /<BR>
keṣucitpustakeṣu kārikā akhaṇḍīkṛtā eva dṛśyante /<BR>
ātmana ityasya śabdasya pūrvapaṭhitābhyāmeva tatvasya sārabhūtasyeti ca padābhyāmartho nirūpitaḥ // 14 //<BR>
sasaṃvādānāmiti pāṭhaḥ /<BR>
saṃvādānāmiti tu pāṭhe vākyārtharūpāṇāṃ samudāyānāṃ ye saṃvādāḥ teṣāmiti vaiyadhikaraṇyena saṃgatiḥ /<BR>
vastuśabtadena eko vā dvau vā trayo bālapriyā  etadevetyatratyaitatpadārthavivaraṇam--tṛtīyasyetyādi /<BR>
ātmana ityasyārtho nirūpita iti sambandhaḥ tattvasya sārabhūtasyeti cātmapadārthavivaraṇamiti bhāvaḥ /<BR>
vṛttau /<BR>
'pūrvasthitī' tyādyuktasyaiva vivaraṇaṃ 'purāṇe'tyādi /<BR>
'puṣyatī' tyantam /<BR>
'purāṇe'ti /<BR>
purāṇī ramaṇīyā ca yā chāyā tayānugṛhītamityarthaḥ /<BR>
'śarīravat' śarīreṇa tulyam //14 //  // //<BR>
kārikāyāṃ vasturacanetyatra vastupadaṃ vivṛṇoti locane--vastuśabdenetyādi /<BR>
śakyante /<BR>
tāni tu tānyevopanibaddhāni na kāvyādiṣu navatāṃ virudhyanti /<BR>
tathaiva padārtharūpāṇi śleṣādimayānyarthatattvāni /<BR>
tasmāt-- yadapi tadapi ramyaṃ yatra lokasya kiñcit-sphuritamidamitīyaṃ buddhirabhyujjihīte /<BR>
sphuraṇeyaṃ kāciditi sahṛdayānāṃ camatkṛtirutpadyate /<BR>
<BR>
<BR>
_________________________________________________________<BR>
<BR>
<BR>
anugatam api pūrva-cchāyayā vastu tādṛk<BR>
sukavir upanibadhnan nindyatāṃ nopayāti  // DhvK_4.16 //<BR>
<BR>
<BR>
__________<BR>
<BR>
<BR>
anugatamapi pūrvacchāyayā vastu tādṛk  /<BR>
sukavirupanibadhnannindyatāṃ nopayāti // 16 //<BR>
<BR>
locanam vā caturādayo vā padānāmarthāḥ /<BR>
tāni tviti /<BR>
akṣarāṇi ca padāni ca /<BR>
tānyeveti /<BR>
tenaiva rūpeṇa yuktāni manāgapyanyarūpatāmanāgatānītyarthaḥ /<BR>
evamakṣarādiracanaiveti dṛṣṭāntabhāgaṃ vyākhyāya dārṣṭāntike yojayati--tathaveti /<BR>
śleṣādimayānīti /<BR>
śleṣādisvabhāvānītyarthaḥ /<BR>
sadvṛttatejasviguṇadvijādayo hi śabdāḥ pūrvapūrvairapi kavisahasraiḥ śleṣacchāyayā nibadhyante, nibaddhāścandrādayaścopamānatvena /<BR>
tathaiva padārtharūpāṇītyatra nāpūrvāṇi ghaṭayituṃ śakyante ityādi virudhyantītyevamantaṃ prāktanaṃ vākyamabhisandhānīyam  // 15  //  // //<BR>
'lokye'ti vyācaṣṭe--sahṛdayānāmiti /<BR>
camatkṛtiriti /<BR>
āsvādapradhānā buddhirityarthaḥ /<BR>
'abhyujjīhīta' iti vyācaṣṭe--utpadyata iti /<BR>
udetītyarthaḥ /<BR>
buddherevākāraṃ darśayati--sphuraṇeyaṃ kāciditi /<BR>
yadapi tadapi ramyaṃ yatra lokasya kiñci-      tsphuritamidamitīyaṃ buddhirabhyujjihīte /<BR>
bālapriyā arthā iti /<BR>
vivakṣitā iti śeṣaḥ /<BR>
tāni tvityādikaṃ vivṛṇoti--akṣarāṇītyādi /<BR>
tānyevopanibaddhānītyasya vivaraṇam--tenaivetyādi /<BR>
vyākhyāyeti /<BR>
na hītyādinā virudhyantītyanteneti śeṣaḥ /<BR>
sadvṛttetyādi /<BR>
sadvṛttādayo hi śabdā nānārthakāḥ /<BR>
nibaddhā ityādi /<BR>
pūrvairupamānatvena nibaddhāścandrādayaścādyatanairupamānatvena nibadhyanta ityarthaḥ /<BR>
abhisandhānīyamiti /<BR>
anuṣañjanīyamityarthaḥ /<BR>
kārikāyāṃ yatretyuktyā tatretyadhyāhṛtya kāvyavastunītyanena yojyam /<BR>
yatretyasya sthāne yā tviti vā pāṭhaḥ /<BR>
kārikāyāṃ 'yadapī'tyādi /<BR>
'yadapi tadapi' yatkiñcittadvastvapi /<BR>
'ramyaṃ' kāvye cāru bhavati /<BR>
tatpadārthaṃ vivṛṇoti--'yatre'tyādi /<BR>
'yatra' nibaddhe yasmin vastuni /<BR>
idaṃ kiñcit sphuritamitīyaṃ buddhiḥ lokasya ujjihīte ityanvayaḥ /<BR>
tadanugatamapi pūrvacchāyayā vastu tādṛk tādṛkṣaṃ sukavirvivakṣitavyaṅgyavācyārthasamarpaṇasamarthaśabdaracanārūpayā bandhacchāyayopanibadhnannindhatāṃ naiva yāti /<BR>
taditthaṃ sthitam--- pratāyantāṃ vāco nimitavividhārthāmṛtarasā na sādaḥ kartavyaḥ kavibhiranavadye svaviṣaye /<BR>
santi navāḥ kāvyārthāḥ paropanibaddhārthaviracane na kaścitkaverguṇa iti bhāvayitvā /<BR>
<BR>
<BR>
_________________________________________________________<BR>
<BR>
<BR>
parasvādānecchā-virata-manaso vastu sukaveḥ<BR>
sarasvaty evaiṣā ghaṭayati yatheṣṭaṃ bhagavatī  // DhvK_4.17 //<BR>
<BR>
<BR>
__________<BR>
<BR>
<BR>
parasvādānecchāviratamanaso vastu sukaveḥ  /<BR>
sarasvatyevaiṣā ghaṭayati yatheṣṭaṃ bhagavatī // 17 //<BR>
<BR>
locanam anugatamipi pūrvacchāyayā vastu tādṛksukavirupanibadhnannindyatāṃ nopayati // //<BR>
iti kārikā khaṇḍīkṛtya paṭhitā // 16 //<BR>
svaviṣaya iti /<BR>
svayantātkālikatvenāsphurita ityarthaḥ /<BR>
parasvādānecchetyādidvitīyaṃ ślokārdhaṃ pūrvopaskārema saha paṭhati--parasvādānecchāviratamanaso bālapriyā tatra lokasyetyādervivaraṇaṃ vṛttau 'sphuraṇeyam' ityādi /<BR>
tadetaddarśayannāha locanelokasyetyādi /<BR>
khaṇḍīkṛtya paṭhiteti /<BR>
'yadapī'tyādikārikāpūrvārdhaṃ pāṭhānantaraṃ 'sphuraṇeya'mityādivṛttigranthapāṭhaḥ, stadanantaraṃ 'anugatamapī'tyādyuttarārdhapāṭhaḥ, tadanamtaraṃ 'gatam' ityādivṛtitagranthapāṭhaśceti bhāvaḥ  // 16  //<BR>
'pratāyamtām' iti /<BR>
nimitāḥ tulitāḥ vividhārthāmṛtarasāḥ amṛtarasatulyāḥ vividhārthāḥ yābhiḥ tāḥ, yāvanto 'rthāstāvatya iti bhāvaḥ /<BR>
yathā mādhe 'yāvadarthapadāṃ vācam' iti /<BR>
vācaḥ kāvyarūpāḥ /<BR>
kavibhiḥ 'pratāyantāṃ' savistarāḥ nibadhyantām /<BR>
'anavadye' bhirdeṣe /<BR>
'svaviṣaye' kāvyavastuni viṣaye kavibhiḥ 'sādaḥ' manassādaḥ, kutaḥ khalvapūrvamānayamītyādicintayā viṣāda iti yāvat; na kartavyaḥ, kuta ityatrāha--'parasve'tyādi /<BR>
'vastu' kāvyam /<BR>
sukaverghaṭayatīti sambandhaḥ /<BR>
'yatheṣṭaṃ' kaveriṣṭamanatikramya iti kārikārthaṃ spaṣṭaṃ matvā svaviṣaya ityatra pūrayati locane--svayaṃ tātkālikatvenāsphurita iti /<BR>
tatkāle kaverasphurita ityarthaḥ /<BR>
anena sādasya heturdarśitaḥ /<BR>
pūrvopaskāreṇa saha paṭhatīti /<BR>
karikāpūrvārdhapāṭhānantaraṃ santī parasvādānecchāviratamanasaḥ sukaveḥ sarasvatyeṣā bhagavatī yatheṣṛṃ ghaṭayati vastu /<BR>
yeṣāṃ sukavīnāṃ prāktanapuṇyābhyāsaparipākavaśena pravṛttisteṣāṃ paroparacatārthaparigrahaniḥspṛhāṇāṃ svavyāpāro na kvacidupayujyate /<BR>
saivabhagavatī sarasvatī svayamabhimatamarthamāvirbhāvayati /<BR>
etadiva hi mahākavitvaṃ mahākavīnāmityom /<BR>
ityakliṣṭarasāśrayocitaguṇālaṅkāraśobhābhṛto      yasmādvastu samīhitaṃ sukṛtibhiḥ sarvaṃ samāsādyate /<BR>
locanam vastu sukaveriti tṛtīyaḥ pādaḥ /<BR>
kutaḥ khalvapūrvamānayāmītyāśayena nirudyogaḥ paropanibaddhavastūpajīvako vā syādatyāśaṅkyāha--sarasvatyeveti /<BR>
kārikāyāṃ suveriti jātāvekavacanamityabhiprāyeṇa vyācaṣṭe--sukavināmiti /<BR>
etadeva spaṣṭayati--prāktanetyādi /<BR>
na teṣāmityantena /<BR>
āvirbhāvayatīti /<BR>
nūtanameva sṛjatītyarthaḥ // 17  //  // //<BR>
itīti /<BR>
kārikātadvṛttinirūpaṇaprakāreṇetyarthaḥ /<BR>
akliṣṭā rasāśrayeṇa ucitā ye guṇālaṅkārāstato yā śobhā tāṃ bibharti kāvyam /<BR>
udyānamapyakliṣṭaḥ kālocito yo lasaḥ sekādikṛtaḥ tadāśrayastatkṛto yo guṇānāṃ saukumāryacchāyāvatvasaugandhyaprabhṛtīnamalaṅkāraḥ paryāptatākāraṇaṃ tena ca yā śobhā tāṃ bibharti /<BR>
yasmāditi kāvyākhyādudyānāt /<BR>
sarve samīhitamiti /<BR>
vyutpattikīrtiprītilakṣaṇamityarthaḥ /<BR>
bālapriyā tyādibhāvayitvetyantasya vṛttigranthasya pāṭhaḥ /<BR>
tasya parasvādānecchāviratamanasa ityatra viratetyanena sambandhaśceti bhāvaḥ /<BR>
avatārayati--kuta ityādi /<BR>
āśayena cintayā /<BR>
nirudyogaḥ kāvyaviṣayakodyogarahitaḥ /<BR>
syāditi /<BR>
kuto na syāt, syādevetyarthaḥ  // 17 //<BR>
ityakliṣṭetyādiślokasthasyetipadasya vivaraṇam---kāriketyādi /<BR>
kārikā ca tadvṛttiśca tābhyāṃ yannirūpaṇaṃ tatprakāreṇetyarthaḥ /<BR>
asya dhvanirdarśita ityanena sambandhaḥ /<BR>
akliṣṭeti śobhāyāḥ rasāśrayociteti guṇālaṅkārayośca viśeṣaṇamiti darśayan vyācaṣṭe--akliṣṭetyādi /<BR>
tata iti /<BR>
guṇālaṅkārahetuketyarthaḥ /<BR>
tatkṛta iti /<BR>
tatprayukta ityarthaḥ /<BR>
kālocitajalasekena hi pallavapatrapuṣpādisamṛddhyā latāvṛkṣādisamudāyarūpasyodyānasya saukumāryādiguṇasampattirbhavati /<BR>
alaṃśabdo 'tra paryāptatāvācītyāśayena vivṛṇoti--paryāptatākaraṇamiti /<BR>
paripūrṇatāprāpaṇamityarthaḥ /<BR>
kāvyākhye 'khilasaukhyadhāmni vibudhodyāne dhvanirdarśitaḥ     so 'yaṃ kalparūpamānamahimā bhogyo 'stu bhavyātmanām //<BR>
satkāvyatattvanayavartmaciraprasupta-      kalpaṃ manassu paripakvadhiyāṃ yadāsīt /<BR>
locanam etacca sarvaṃ pūrvameva vitatyoktamiti ślokārthamātraṃ vyākhyātam /<BR>
sukṛtibhiriti /<BR>
ye kaṣṭopadeśenāpi vinā tathāvi dhaphalabhājaḥ tairityarthaḥ /<BR>
akhilasaukhyadhāmnīti /<BR>
akhilaṃ duḥkhaleśenāpyananuviddhaṃ yatsaukhyaṃ tasya dhāmni ekāyatana ityarthaḥ /<BR>
sarvathā priyaṃ sarvathā ca hitaṃ durlabhaṃ jagatīti bhāvaḥ /<BR>
vibudhodyānaṃ nandanam /<BR>
sukṛtīnāṃ kṛtajyotiṣṭomādīnāmeva samīhitāsādanimittam /<BR>
vibudhāśca kāvyatatvavidaḥ /<BR>
darśita iti /<BR>
sthita eva san prakāśitaḥ, aprakāśitasya hi kathaṃ bhogyatvam /<BR>
kalpataruṇā upamānaṃ yasya tādṛṅmahimā yasyeti bahuvrīhigarbho bahuvrīhiḥ /<BR>
sarvasamīhitaprāptirhi kāvye tadekāyattā /<BR>
etaccoktaṃ vistarataḥ //<BR>
satkāvyatatvanayavartma cirapramuktakalpaṃ manassu paripakvadhiyāṃ yadāsīt /<BR>
bālapriyā tathāvidhaphalabhāja iti /<BR>
tathāvidhāni vyutpatyādīni phalāni bhajante tadbhajanaśīlāḥ tadarhā ityarthaḥ /<BR>
tairiti /<BR>
rājakumārādibhirityarthaḥ /<BR>
khilaśabdo 'tra duḥkhārthakaḥ /<BR>
nāsti khilaṃ yasmiṃstadakhilaṃ iti bahuvrīhiścetyāśayena vivṛṇoti--duḥkhetyādi /<BR>
bhāvamāha--sarvarthatyādi /<BR>
kṛtajyotiṣṭometyādinā udyānapakṣe sukṛtipadārtho vivṛtaḥ /<BR>
udyānasyeva kāvyasyāpi vibudhapadārthasambandho 'rthādvivakṣita ityāśayenāha---vibudhāścetyādi /<BR>
kāvyatatvavidaśceti yojanā /<BR>
cakāreṇa devā ityarthasya samuccayaḥ /<BR>
darśita iti bhogyatvopapādakamiti darśayannāha--aprakāśitasyetyādi /<BR>
upamānapadasyopamityarthakatvābhiprāyeṇa vigrahamāha--kalpataruṇotyādi /<BR>
upamānapadasyopamitikaraṇāthakatve tu kalpatarurupamānamiti vigrahaḥ /<BR>
bahuvrīhiriti /<BR>
atra kalpatarusāmyasya mahimni śabdena bodhane 'pi mahimāśraye dhvanau tasya paryavasānaṃ bodhyam /<BR>
kāvyaṃ nandanodyānena tulyaṃ dhvaniḥ kalpatarutulyaśceti bhāvaḥ /<BR>
ata eva dhvaneḥ kalpatarusāmyaprayojakaṃ darśayannāha---sarvetyādi /<BR>
samīhitaṃ prītyādi /<BR>
tadekāyattā dhvanyekaprayuktā /<BR>
satkāvye'ti /<BR>
satkāvyatvasya dhvanisvarūpasya 'nayavartma, nyāyyamārgaḥ sādhakaṃ yuktijātamityarthaḥ /<BR>
'cire'ti /<BR>
cirakālādārabhya prasuptatulyaṃ sphuṭamaprakāśamityarthaḥ /<BR>
'paripakvadhiyāṃ' pariṇataparojñātāṃ pūrveṣāṃ granthakṛtām /<BR>
'tadi'ti /<BR>
dhvanisvarūpaṃ tatsā tadyvākarotsahṛdayodayalābhaheto-      rānandavardhana iti prathitābhidhānaḥ //<BR>
iti śrīrājānakānandavardhanācāryaviracite dhvanyāloke caturtha uddyotaḥ samāpto 'yaṃ granthaḥ //<BR>
locanam   tadvyākarotsahṛdayodayalābhahetoḥ  iti sambandhābhidheyaprayojanopasaṃhāraḥ /<BR>
iha bāhulyena loko lokaprasiṣyā sambhāvanāpratyayabalena pravartate /<BR>
sa ca sambhāvanāpratyayo nāmaśravaṇavaśātprasiddhānyatadīyasamācārakavitvavidvattādisamanusamaraṇena bhavati /<BR>
tathāhi--bhartṛhariṇedaṃ kṛtam--yasyāyamaudāryamahimā yasyāsmiñchāstre /<BR>
evaṃvidhassāro dṛśyate tasyāyaṃ ślokaprabandhastasmādādaraṇīyametadita lokaḥ pravartamāno dṛśyate /<BR>
lokaścāvaśyaṃ pravartanīyaḥ tacchāstroditaprayojanasampattaye /<BR>
tadanugrāhyaśrotṛjanapravartanāṅgatvādgranthakārāḥ svanāmanibandhanaṃ kurvanti, tadabhiprāyeṇāha--ānandanavardhana iti /<BR>
prathitaśabdenaitadeva prathitaṃ yattu bālapriyā dhakaṃ yuktajātaṃ cetyarthaḥ /<BR>
'vyākarot' viśadīkṛtavān /<BR>
'sahṛdaye'ti /<BR>
sahṛdayānāṃ ya udaya abhyudayaḥ dhvanisvarūpāvabodhahetukā prītiḥ tallābhasya hetoḥ /<BR>
tallābharūpaprayojanāyetyarthaḥ /<BR>
'tena brūmaḥ sahṛdayamanaḥ prītaye tatsvarūpam' ityupakramānurūpo 'yamupasaṃhāraḥ /<BR>
ślokārthaṃ spaṣṭaṃ matvā vaktavyamaṃśaṃ vivṛṇoti locane---satkāvyetyādi /<BR>
itisambandhābhidheyaprayojanopasaṃhāra iti /<BR>
sambandhaḥ dhvanisvarūpasyaitadganthasya ca pratipādyapratipādakabhāvaḥ /<BR>
abhidheyaṃ dhvanisvarūpaṃ, prayojanaṃ dhvanisvarūpajñānahetukā prītiḥ /<BR>
tadyvākarotsahṛdayodayalābhahetorityanenābhidheyaprayojane spaṣṭamukte, sambandhastvarthāllabhyate /<BR>
athānandetyādicaturthapādamavatārayati--ihetyādi /<BR>
sambhāvanāpratyayeti /<BR>
bahumānetyarthaḥ /<BR>
nāmeti /<BR>
granthakāranāmno yacchrāvaṇaṃ tadvaśādityarthaḥ /<BR>
prasiddheti /<BR>
prasiddhamanyannāmno 'nyat /<BR>
yadvā--prasaddhānyamasādhāraṇamityarthaḥ /<BR>
tathāvidhaṃ yattadīyaṃ granthakārasambandhisamācārassadācāraḥ tadādi tatsmaraṇenetyarthaḥ /<BR>
sa ca sambhāvanā pratyayo bhavatīti sambandha- /<BR>
uktaṃ sadṛṣṭāntamāha---tathāhītyādi /<BR>
bhartṛhariṇedaṃ kṛtamityādikaṃ lokabuddhyākārakathanam /<BR>
yasya bhartṛhareḥ /<BR>
ayamiti granthamuddiśyoktiḥ /<BR>
itīti /<BR>
iti buddhyetyarthaḥ /<BR>
sampattaye pravartanīya iti sambandhaḥ /<BR>
locanam tadeva nāmaśravaṇaṃ keṣāñcannivṛttiṃ karoti, tanmātsaryavijṛmbhitaṃ nātra gaṇanīyam, niśreyasaprayojanādeva hi śrutātko 'pi rāgāndho yadi nivartate kimetāvatā prayojanamaprayojanamapyavaśyaṃ vaktavyameva syāt /<BR>
tasmādarthināṃ pravṛtyaṅgannāma prasiddham /<BR>
sphuṭīkṛtārthavaicitryabahiḥprasaradāyinīm //     //<BR>
turyāṃ śaktimahaṃ vande pratyakṣārthanidarśinīm //<BR>
ānandavardhanavivekavikāsikāvyālokārthatattvaghaṭanādanumeyasāram /<BR>
yatpronmiṣatsakalasadviṣayaprakāśi vyāpāryatābhinavaguptavilocanaṃ tat //<BR>
bālapriyā taditi /<BR>
tasmādityarthaḥ /<BR>
etadeva prathitamiti /<BR>
uktameva prakāśitamityarthaḥ /<BR>
tadeva nāmaśravaṇamiti /<BR>
yadeva nāmaśravaṇaṃ bahūnāṃ pravṛttiṃ karoti, tadeva nāmaśravaṇamityarthaḥ /<BR>
karoti utpādayati /<BR>
niḥśreyaseti /<BR>
niśreyasaṃ prayojanaṃ yasya tasmādityarthaḥ /<BR>
śrutāditi /<BR>
śrutipratipāditāttatvājjñānādita ityarthaḥ /<BR>
etāvateti /<BR>
rāgāndhanivṛttimātreṇetyarthaḥ /<BR>
prayojanamiti /<BR>
vastutaḥ prayojanamityarthaḥ /<BR>
aprayojanaṃ prayojanabhinnam /<BR>
vaktavyameva syātkamiti sambandhaḥ /<BR>
na vaktavyamiti bhāvaḥ /<BR>
prathitaṃ nāmapravṛttyaṅgamiti sambandhaḥ /<BR>
prathamodyotānte parāyā dvitīyodyotānte paśyantyāstṛtīyodyotānte madhyamāyāśca vandanaṃ kṛtavān granthakāraḥ, caturthodyotānte vaikharyā vandanamanutiṣṭhati--sphuṭītyādi /<BR>
sphuṭīkṛtāni vaktrā manasi spaṣṭīkṛtāni yāni arthavaicitryāṇi vicitrārthāḥ teṣāṃ yaḥbahiḥprasaraḥ śrotṛjaneṣu prakāśaḥ taddāyinīm /<BR>
pratyakṣeti /<BR>
pratyakṣaṃ yathā tathā arthanidarśinīmarthānnidarśayantīm /<BR>
apratyakṣānapyarthān pratyakṣāniva pradarśayantīmiti yāvat /<BR>
turyī śaktiṃ vaikharīrūpāṃ śaktim /<BR>
ahaṃ vande ityarthaḥ /<BR>
ānandeta /<BR>
ānandavardhanasya yo vivekaḥ vivicyatattadarthāvabodhaḥ tena vikāsī prakāśamāno yaḥ kāvyalokastasya yānyarthatatvāni sārārthāḥ teṣāṃ ghaṭanātsaṃyojanāddhetoḥ /<BR>
anumeyassāra utkarṣo yasya tat, kiñca yat pronmiṣat sahṛdayeṣu prakāśamānamatha ca prakarṣeṇa unmiṣat sat sakalānāṃ sarveṣāṃ sarveṣāṃ kāvyādīnāṃ sadviṣayān sārārthān sakalān sadviṣayānvā atha ca sakalānāṃ sarveṣāṃ kāvyādīnāṃ sadbiṣayān sārārthān sakalān sadviṣayān vā atha ca sakalān sadviṣayān vidyamānān padārthān prakāśayatīti tathā bhavati tat tathāvidham /<BR>
abhinavaguptasya tannāmnaḥ svasya, atha ca abhinavaṃ navīnāṃ guptamanyeṣāmaviditaṃ ca locanamālocanaṃ jñānaṃ netraṃ ca vyāpāryata ātmanā vyāpāritam /<BR>
ṇijantātkarmaṇi laṅ /<BR>
atra jñāne netrasāmyaṃ gamyate /<BR>
śrīsiddhīti /<BR>
śrīmataḥ siddhicelasya tannāmnaḥ guroḥ caraṇābjaparāgaiḥ pūto yo locanam śrīsiddhicelacaraṇābjaparāgapūtabhaṭṭendurājamatisaṃskṛtabuddhileśaḥ /<BR>
vākyapramāṇapadavediguruḥ prabandhasevāraso vyaracayadadhvani vastuvṛttim //<BR>
sajjanān kavirasau na yācate hlādanāya śaśamṛtkimarthitaḥ /<BR>
naiva nindati khalānmuhurmuhuḥ dhikkṛto 'pi na hi śītalo 'nalaḥ //    //<BR>
vastutaśśivamaye hṛdi sphuṭaṃ sarvataśśivamayaṃ virājate /<BR>
nāśivaṃ kvacana kasyacidvacaḥ tena vaśśivamayī daśā bhavet //<BR>
iti mahāmāheśvarābhinavaguptaviracite kāvyālokalocane caturtha udyotaḥ samāptaścāvaṃ granthaḥ //<BR>
bālapriyā bhaṭṭendurājaḥ tasya matyā jñānena saṃskṛto buddhileśo yasya saḥ /<BR>
vākyeti /<BR>
vākyaṃ mīmāṃsāśāstraṃ, pramāṇaṃ nyāyaśāstraṃ, padaṃ vyākaraṇaśāstraṃ, tadvedināṃ gururityarthaḥ /<BR>
prabandhasevāyāṃ raso yasya saḥ /<BR>
abhinavagupta iti śeṣaḥ /<BR>
dhvanivastuvṛrtti dhvanigranthavivṛtim /<BR>
vyaracayat kṛtavān /<BR>
sajjanāniti /<BR>
asau kavirityātmānaṃ nirdiśyoktiḥ /<BR>
hlādanāya svagranthādaraṇeva svaprīṇanāya sajjanānna yācate /<BR>
kuto na yācata ityāśaṅkāṃ dṛṣṭāntapradarśanena parihariti---śaśabhṛtkimarthita iti /<BR>
hlādanāyetyanuṣaṅgaḥ /<BR>
kimirthitaḥ janairarthitaḥ /<BR>
kiṃ naivetyarthaḥ /<BR>
candra iva sajjanaḥ svayameva parānāhlādayatīti candrasyeva parāhlādanaṃ sajjanasya svabhāva ityarthaḥ /<BR>
naiveti /<BR>
muhurmuhuḥ dhikkṛto 'pi khalaiḥ punaḥ punaradhikṣipto 'pi /<BR>
asau kavirityanuṣaṅgaḥ /<BR>
khalānnaiva nindati kuta ityata āha---na hītyādi /<BR>
analaḥ agniḥ, śītalaḥ anuṣṇaḥ /<BR>
na hi yathā agniḥ sarvadā uṣṇasvabhāva eva tathā khalajanaḥ paradūṣaṇasvabhāva eva, svabhāvaścāparihārya ityarthaḥ /<BR>
ata ityubhayatra pūrveṇa sambandhaḥ /<BR>
atha paramamāheśvaro granthakāro granthānte paramaśivānusandhānātmakaṃ paramamaṅgalamanutiṣṭhannāha---vastuta ityādi /<BR>
janasya hṛdi hṛdaye vastutaḥ śivamaye sati śivamaye hṛdīti vā yojanā, sarvataḥ sarvaṃ vastu sphuṭaṃ śivamayaṃ virājate bhāti /<BR>
nāśivamityādi /<BR>
kvacana kvacidapi kasyacidvacaḥ aśivaṃ na bhavati, kintu sarvatra śivameva bhavatītyarthaḥ /<BR>
anena vastutaḥ śivamaye svasya hṛdaye sarvaṃ śivamayaṃ bhāti /<BR>
atassarvatrāpi viṣaye svavacaḥ śivamevetyarthaḥ pradarśitaḥ /<BR>
teneti /<BR>
svavacanenetyarthaḥ /<BR>
va iti śrotṝnuddiśyoktiḥ /<BR>
śivamayī maṅgalamayī daśā bhavet bhavatviti sarvaṃ śivam /<BR>
devī vijayatāṃ vāṇī samaṃ satkavisūribhiḥ /<BR>
hṛdyassacetasāṃ kāvyālokaśca sahalocanaḥ //     //<BR>
sarvavidyābdhirājarṣimahāgośrībhṛdāditaḥ /<BR>
virudaṃ yassahṛdayatilakādyamavāptavān //     //<BR>
sammānitaścāṅgalaśrīcakravartisute nayaḥ /<BR>
śākuntalādi yo vyākhyādgośrīśādiguruśca yaḥ //    //<BR>
śāstrasāhityavinmauliḥ parīkṣidupanāmakaḥ /<BR>
suhṛtsatīrthyo gośrīśo yasyālambo 'sti sarvataḥ //    //<BR>
rāmākhyaṣṣārakasso 'hamakārṣaṃ ṭippaṇīmimām /<BR>
iṣvagnikheṣu kalyabde bālānāmastviyaṃ priyā //    //<BR>
prauḍhaṃ kva locanaṃ kvāhaṃ mandadhīrbahudhātra tat /<BR>
ṭippaṇyāṃ skhalitāni syustadiyaṃ śodhyatāṃ budhaiḥ //<BR>
iti śrīsahṛdayatilaka paṇḍitarāja birudadvayaśālinā rāmanāmnā śārakeṇa viracitāyāṃ kāvyālokalocanaṭippaṇyāṃ bālapriyākhyāyāṃ caturtha udyotaḥ samāpto 'yaṃ granthaḥ //<BR>
<BR>
<BR>
<BR>
<BR>
</body></html>
