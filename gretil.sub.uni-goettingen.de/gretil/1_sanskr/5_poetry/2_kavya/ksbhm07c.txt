Ksemendra: Bharatamanjari
7. Dronaparvan


Input by members of the Sansknet project
(sansknet.ac.in)



This GRETIL version has been converted from a custom Devanagari encoding.
Therefore, many word boundaries are not marked by blanks.



___________________________________________________________________

THIS TEXT FILE IS FOR REFERENCE PURPOSES ONLY!   
COPYRIGHT AND TERMS OF USAGE AS FOR SOURCE FILE. 
                                       
Text converted to Classical Sanskrit Extended (CSX) encoding:
                                       
description             character  =ASCII   
                                       
long a                  à             224   
long A                  â             226   
long i                  ã             227   
long I                  ä             228   
long u                  å             229   
long U                  æ             230   
vocalic r               ç             231   
vocalic R               è             232   
long vocalic r          é             233   
vocalic l               ë             235   
long vocalic l          í             237   
velar n                 ï             239   
velar N                 ğ             240   
palatal n               ¤             164   
palatal N               ¥             165   
retroflex t             ñ             241   
retroflex T             ò             242   
retroflex d             ó             243   
retroflex D             ô             244   
retroflex n             õ             245   
retroflex N             ö             246   
palatal s               ÷             247   
palatal S               ø             248   
retroflex s             ù             249   
retroflex S             ú             250   
anusvara                ü             252   
capital anusvara        ı             253   
visarga                 ş             254   

long e                  ¹             185   
long o                  º             186   
l underbar              ×             215   
r underbar              Ÿ             159   
n underbar              ­             173   
k underbar              É             201   
t underbar              Â             194   
                                       
Other characters of the CSX encoding table are not included.
Unless indicated otherwise, accents have been dropped in order 
to facilitate word search.             

For a comprehensive list of CSX and other GRETIL encodings 
and formats see:
www.sub.uni-goettingen.de/ebene_1/fiindolo/gretil/gretdiac.pdf
and
www.sub.uni-goettingen.de/ebene_1/fiindolo/gretil/gretdias.pdf
___________________________________________________________________




 

//droõaparva//

nàràyaõaü namaskçtya naraü caiva narottamam  /
devãü sarasvatãü vyàsaü tato jayamudãrayet  // Bhmj_7.1 //

suravrataü hataü ÷rutvà dhçtaràùñro 'tiduşkhitaş  /
muhurmuhurya÷orà÷iü tama÷ocadariüdamam  // Bhmj_7.2 //

punaş saügràmamàlokya samàyàto 'tha saüjayaş  /
pçùño vaicitravãryeõa vãrasaühàramabhyadhàt  // Bhmj_7.3 //

tato bhãùmehate ràjankuravo bhç÷aduşkhitàş  /
abdhau bhagne pravahaõe vaõijaş patità iva  // Bhmj_7.4 //

và¤chitaü samare ÷arma dadç÷uş karõamàgatam  /
vikrãtàş parade÷eùu snigdhaü bandhumivàpadi  // Bhmj_7.5 //

tato duryodhanaş ÷okaü saüstambhya dhçtisàgaraş  /
karõasyànumate cakre droõaü senàsu nàyakam  // Bhmj_7.6 //

tenàbhiùikto vidhivadguruş sarvadhanuùmatàm  /
sa babhau ÷aktimànvãro mahàsena ivàparaş  // Bhmj_7.7 //

vçddhasya svaya÷aş÷ubhraü chattraü tasya vyarocata  /
dugdhodadheriva ÷rãmaccandramaõóalamudyatam  // Bhmj_7.8 //

àmuktahemakavacaş sa dãptaş kiraõairbabhau  /
upasthitaiş kçtyakàle divyàstrairiva sevitaş  // Bhmj_7.9 //

praõetà sarvavãràõàü sadç÷aş pràjyatejasà  /
sàkùàdiva dhanurvedaş saühàrasyàgamàvadhiş  // Bhmj_7.10 //

reje rathena raukmena ÷oõà÷vena patàkinà  /
saüdhyàjuùà nirjhariõà meruõeva divàkaraş  // Bhmj_7.11 //

viraràja rathe tasya ÷àtakaumbhaş kamaõóaluş  /
÷auryoùmaõà pratigataş pratàpa iva piõóitaş  // Bhmj_7.12 //

àkarõapalitaş ÷yàmo dhaureyaş sarvadhanvinàm  /
dadau varaü ÷riyà juùñaş sa ràj¤à svayamarthitaş  // Bhmj_7.13 //

jãvagràhaü samàdàya ràjànaü te yudhiùñhiram  /
haterjune pradàsyàmi pa÷yatàü sarvabhubhujàm  // Bhmj_7.14 //

etadguruvaco ràjà pratigçhya kçtà¤jaliş  /
vi÷ràvya nijasenàsu tåryanàdotsavaü vyadhàt  // Bhmj_7.15 //

tacca dharmasuto j¤àtvà saha gàõóãvadhanvanà  /
krau¤cavyåhaü samàdhàya saünaddho yoddhumudyayau  // Bhmj_7.16 //

dromena ÷akañavyåhe nirmite bhç÷asaühate  /
avartata mahadyuddhaü vãràõàü deha÷àtanam  // Bhmj_7.17 //

tataş sç¤jayapà¤càlamatsyasenàsu duşsahàş  /
÷arãrahàriõaş peturdreõanàmàïkitàş ÷aràş  // Bhmj_7.18 //

bhidyamàneùu sainyeùu nipatadgajavàjiùu  /
raktakallolinãvegairnãteùu syandaneùvapi  // Bhmj_7.19 //

yudhiùñhiramukhànvãrànkopàddroõamabhidrutàn  /
avàrayansusaürabdhàndroõikarõakçpàdayaş  // Bhmj_7.20 //

abhimanyurathàkçùya rathàtke÷eùu pauravam  /
apàtayatkçpàõena pa÷yatàü sarvadhanvinàm  // Bhmj_7.21 //

tatkopàtkhaïgamàdàya jayadrathamupàgatam  /
÷alyaü ca virathaü vãro vidadhe balinàü varam  // Bhmj_7.22 //

tataş ÷alyo gadàpàõiş padbhyàü saubhadramàdravat  /
gadayà vãravàrinyà bhãma÷ca tamavàrayat  // Bhmj_7.23 //

tayoş parasparàghàtakãrõavahnikaõàkulam  /
nçõàü vimohanaü ghoraü gadàyuddhamavartata  // Bhmj_7.24 //

maõóalàni carantau tau samadàviva ku¤jarau  /
abhipatya padànyaùñau gadàbhyàü jaghnaturmithaş  // Bhmj_7.25 //

gàóhaprahàrasaüjàtamårchàvihvalamànasau  /
tau dçùñvà patitau vãràş saünipetuş prahàriõaş  // Bhmj_7.26 //

nãte madràdhipe tårõaü rathena kçtavarmaõà  /
bhãmasenaş samàdàya kurusenàmadàrayat  // Bhmj_7.27 //

karõasånoratha ÷arairdçùasenasya pàõóavàş  /
àkãrõàndraupadãputrànvilokya tamupàdravan  // Bhmj_7.28 //

tato rukmaratho droõaş svayaü pà¤càlavàhinãm  /
pravi÷ya bàõairvidadhe viprakãrõàü sahasradhà  // Bhmj_7.29 //

÷ikhaõóisàtyakimukhànsa vidàrya mahàrathàn  /
yudhiùñhiramabhiprekùuş kurvannarapatikùayam  // Bhmj_7.30 //

yugaüdharaü vyàghradattaü sihasenaü ca pàrthivam  /
ninàya mçtyusadana ÷araira÷anidàruõaiş  // Bhmj_7.31 //

tiùñha sthito 'ha yuddhasva hato 'sãti muhurmuhuş  /
droõàgre yudhyamànànàü bhåbhujàmabhavadraõaş  // Bhmj_7.32 //

droõena yudhyamànànàü ni÷amya ÷vetavàhanaş  /
kolàhalaü svasainyànàü tårõaü taü de÷amàyayau  // Bhmj_7.33 //

sa nihatyàstrajàlena vãraş kuruvaråthinãm  /
vidadhe raktatañinãmàvartahçtaku¤jaràm  // Bhmj_7.34 //

tato 'vahàraü sainyànàü pàrthasàyakapãóitàş  /
yàte 'staü tigmakiraõe cakrire kurupuügavàş  // Bhmj_7.35 //


***** droõàbhiùekaş prathamo yuddhadivasa÷ca || 1 || *****


ni÷àyàü saüniviùñeùu ÷ibire sarvaràjasu  /
lajjamàna ivàcàryo duryodhanamabhàùata  // Bhmj_7.36 //

uktameva mayà ràjanrahitaü savyasàcinà  /
yudhiùñhiraü grahãùyàmi durjayo hi dhanaüjayaş  // Bhmj_7.37 //

iti bruvàõe vailakùyàdàcàrye ràjasaünidhau  /
trigarvaràjaş provàca kçtavairaş kirãñinà  // Bhmj_7.38 //

vayaü saü÷aptakagaõairmàlavaistuõóilaistathà  /
vãrairmadrakakàmbojalalitai÷ca prahàribhiş  // Bhmj_7.39 //

rathàyutaistribhiş pàrthamàhåya pçthagàsthitaş  /
yotsyàmahe suprakçtairiti satyaü ÷apàmahe  // Bhmj_7.40 //

ityukte ÷apathaü kçtvà trigartà vahnisàkùiõaş  /
pratyåùe niryayurvãràş su÷armapramukhà nçpàş  // Bhmj_7.41 //

te turaïgakharoddhåtadhåligrastanabhastalàş  /
cakrire phalguõàhvànaü nàdaiş pralaya÷aüsibhiş  // Bhmj_7.42 //

tànvyåhenàrdhacandreõa same de÷e vyavasthitàn  /
dçùñvà pàrthastadàhåto yudhiùñhiramabhàùata  // Bhmj_7.43 //

anujànàtu màmàryastrigartànàü vadhaü prati  /
ete màmabhivà¤canti yoddhuü saügharùa÷àlinaş  // Bhmj_7.44 //

ayaü te satyajidvãraş pà¤càlyaş pravaro rathaş  /
goptà droõàbhisaraõe ÷akratulyaparàkramaş  // Bhmj_7.45 //

ityuktvà caõóagàõóãvaghoùaghaõñitadiktañaş  /
pralayàmbhodasaürabdhastànyayau kapiketanaş  // Bhmj_7.46 //

te 'pi pàõóavamàyàntaü dçùñvà pramadanirbharàş  /
phullasàlamivàdç÷yaü cakruş kùipraü ÷ilãmukhaiş  // Bhmj_7.47 //

tataş ÷auryàmbudheş phenamaññahàsaü raõa÷riyaş  /
dadhmau dhanaüjayaş ÷aïkhaü kandaü nijaya÷astaroş  // Bhmj_7.48 //

tasya ÷abdena mahatà tatsainyaü bhayakàriõà  /
abhånnivçttamàtaïgaü stimitàïgaturaïgamam  // Bhmj_7.49 //

atha sàyakajàlena jãvamatsyàpahàriõà  /
trigartavàhinãü pàrthaş samantàtparyavàrayat  // Bhmj_7.50 //

tataş saü÷aptakagaõotsçùñairavivaraiş ÷araiş  /
pihite bhuvanàbhoge babhåvàkàla÷arvarã  // Bhmj_7.51 //

tataş pravidadhe tvàùñraü mahàstraü vajrinandanaş  /
yenàrjunasahasràõi dadç÷uste sasaübhramàş  // Bhmj_7.52 //

jahàràkarõakçùñena bhallena ca mahaujasaş  /
sphuranmauliprabhàjàlaü ÷iraş kàyàtsudhanvanaş  // Bhmj_7.53 //

tatpreùitàü ÷astravçùñiü pavanàstreõa hàriõà  /
vidhåya tacchiraşpu¤jairadç÷yàü vidadhe mahãm  // Bhmj_7.54 //

chinnacchattradhvajarathaü patadbhujabhañànanam  /
trigartakadanaü pàrtho ghoramàyodhanaü vyadhàt  // Bhmj_7.55 //


***** saü÷aptakayuddham || 2 || *****


asminkùaõe vainateyavyåhe droõena nirmite  /
vyåhena nirmitàrdhena pàõóuputràş samudyayuş  // Bhmj_7.56 //

tataş pravçtte saügràme kùaye caiva mahãbhujàm  /
dhçùñadyumnaprabhçtayo droõamukhyànayodhayan  // Bhmj_7.57 //

rajobhiş pihite vyomni dikùu ruddhàsu sàyakaiş  /
avibhàgamamaryàdaü ghoraü yuddhamavartata  // Bhmj_7.58 //

abhidrute tato droõe dharmaràjajighçkùayà  /
ghoro halahalà÷abdaş sainyànàmudabhåtkùaõam  // Bhmj_7.59 //

kàlàgnitejasaü vãraü dhaureyaü sarvadhanvinàm  /
avàrayitumabhyetya satyajitsatyavikramaş  // Bhmj_7.60 //

yudhyamànaü tato hatvà vçkaü ràjasutaü guruş  /
÷araiş satyajitaü cakre kãrõàü÷umiva bhàskaram  // Bhmj_7.61 //

hemanàmàïkitairbàõairmuhårtàdatha satyajit  /
dãptairapårayaddroõaü khadyotairiva pàdapam  // Bhmj_7.62 //

tataş satyajitaş kàyàdàcàryaş ÷aurya÷àlinaş  /
÷iro jahàra bhallena caõóatàõóavakuõóalam  // Bhmj_7.63 //

nipàtite satyajiti pravare sarvadhanvinàm  /
vidrute dharmatanaye vyadãryate varåthinã  // Bhmj_7.64 //


***** satyajidvadhaş || 3 || *****


hçtvànujaü viràñasya ÷atànãkaü prahàriõam  /
dçóhasenaü kùatradevaü vasudànaü ca pàrthivam  // Bhmj_7.65 //

nighnanrukmaratha÷cedimatsyapà¤càlasç¤jayàn  /
vidadhe rudhiràvartaiş kçtàntodyànavàhinãm  // Bhmj_7.66 //

vidrute pàõóavabale pãóite droõasàyakaiş  /
karõaduryodhanamukhà bhàradvàjamapåjayan  // Bhmj_7.67 //

punaràvartite sainye bhãmena bhuja÷àlinà  /
saühatàş pçthivãpàlàş kopàddroõamupàdravan  // Bhmj_7.68 //

çùyavarõairhayairbhãmaş sàtyakiş sphàñikaprabhaiş  /
pàràvataprabhai÷cà÷vairdhçùñadyumna÷camåpatiş  // Bhmj_7.69 //

nakulaş sahadeva÷ca ÷ukatittirisaprabhaiş  /
abhimanyuş pi÷aïgàbhaiş pàõóyai÷ca tuhinaprabhaiş  /
dantaprabhaiş kçùõavàlaiş svayaü ràjà yudhiùñhiraş  // Bhmj_7.70 //

anye tu vividhacchàyai÷citravarmàmbaradhvajaiş  /
parivàrya raõe droõaü cakrurbàõamayaü jagat  // Bhmj_7.71 //

mçdaïganàdakau ràj¤o dhvajo nandopanandakau  /
divyayantreõa vihitau babhaturdharmajanmanaş  // Bhmj_7.72 //

dharmànilendrà÷vinàü ca pratimà draupadãbhuvàm  /
tumule yudhyamànànàü rejire kà¤canojjvalàş  // Bhmj_7.73 //

àvçtaü droõamàlokya ràjabhiş krårayà dhiyà  /
duryodhanàdayo vãrànbhãmamukhyànsamàpatan  // Bhmj_7.74 //

teùu ÷alyapradhàneùu yudhiùñhirapurogamaiş  /
dvandvaddhaniùakteùu samarotsavaràjiùu  // Bhmj_7.75 //

kçtabàhau subàhau ca hate vãre yuyutsunà  /
vaïgaràje samàtaïge bhãmasenena pàtite  // Bhmj_7.76 //

vidrute kauravabale nihateùvabhimàniùu  /
niràlokeùu lokeùu rajastimiramaõóalaiş  // Bhmj_7.77 //

prerito bhagadattena saüvartakaghanaprabhaş  /
supratãko madoddàmaş pàõóusenàü vyagàhata  // Bhmj_7.78 //

daityasaügràmasàhàyye jambhàribhavanasthitaş  /
airàvaõaghañàbandhaş pramàõaü yasya varùmamaş  // Bhmj_7.79 //

÷a÷i÷ubhrairnakhairudyàdekapàtsa kùaõaü babhau  /
svamahãpãóanaruùà daùñaş seùa÷atairiva  // Bhmj_7.80 //

ita÷candràrkamukhyànàü prabhavaş sarvatejasàm  /
iti nakùatramàlàbhirudayàdririvà÷ritaş  // Bhmj_7.81 //

digvàraõaraõàvàptiü vinà vyarthamidaü balam  /
itãva pçthu÷åtkàrairniş÷a÷vàsa madàlasaş  // Bhmj_7.82 //

età àyàntu vaiklavyaü matpratàpoùmaõà di÷aş  /
itãva karõatàlàbhyàü muhurmuhuravãjayat  // Bhmj_7.83 //

caõóã÷aóamaroccaõóaóiõóimadhvànanişsvanaiş  /
helayonmãlayankiücillocane pracacàla saş  // Bhmj_7.84 //

bhagadattàstraniùkçttavãravaktrà¤citàü mahãm  /
gatvà pade pade pa÷yansasmàra kamalàkaràn  // Bhmj_7.85 //

sa vàhinãü pàõóavànàü pravi÷ya nibióaü gajaş  /
gajavàjiratànpiüùanvasàkardaminãü vyadhàt  // Bhmj_7.86 //

mçdyamànàş karãndreõa tàş senàş kauravadviùàm  /
saükocamàpuş sahasà darpeõeva vibhåtayaş  // Bhmj_7.87 //

tena mandaratulyena gajenànãkavàridheş  /
samàkràntasya nistriü÷akàlakåñacchañà babhuş  // Bhmj_7.88 //

kuõóalãkçta÷uõóàgraş so 'bhyadhàvadvçkodaram  /
àkçùñaü pà÷ahastena yena taü menire janàş  // Bhmj_7.89 //

saü÷aye patitaü bhãmaü dçùñvà tårõaü yudhiùñhiraş  /
saha sarvairmahãpàlairbhagadattaü samabhyadhàt  // Bhmj_7.90 //

sa taiş parivçto vãrairhatvà dà÷àrõabhåpatim  /
unmamàtha rathaü vegàtsupratãkena sàtyake  // Bhmj_7.91 //

tasya ÷ãkariõà ghora÷ãtkçtenàtha dantinaş  /
bhãmasenamukhà dåraü jahrustrastàsturaïgamàn  // Bhmj_7.92 //

sà senà bhagadattena ku¤jarasthena pãóità  /
janatà kçnçpeõeva na lebhe ÷araõaü kvacit  // Bhmj_7.93 //

gajànàü patyamànànàü rathànàü sphuñatàmapi  /
hàhàkàrai÷ca bhãtànàü nişsvanastumulo 'bhavat  // Bhmj_7.94 //

sveùàmàkrandamàkarõya vajràstreõendranandanaş  /
trigartànsànugànhatvà bhagadattamathàpatat  // Bhmj_7.95 //

dçùñvà gàõóãvadhanvànaü tàrkùyavattarõamàgatam  /
prerito bhagadattena kruddho 'dàvaddvipàdhipaş  // Bhmj_7.96 //

tamantakamivàyàntamapasavyena ke÷avaş  /
rathena moghasaürambhaü kçtvà punarabhåtpuraş  // Bhmj_7.97 //

viddhvà ÷arasahasreõa pàrthaü pràgjyotiùe÷varaş  /
nàràyaõàstramasçjattacca jagràha ke÷avaş  // Bhmj_7.98 //

arjunaü rakùatastårõaü tadastraü kaiñabhadviùaş  /
niùaktaü vakùasi pràpa hemasragdàmavibhramam  // Bhmj_7.99 //

tasminviphalatàü yàte mahàstre dãptatejasi  /
vailakùyàdarjunaş kçùõamuvàcàsphàlayandhanuş  // Bhmj_7.100 //

nånaü yuddheùvayogyo 'haü yenàstraü dhçtavànasi  /
÷rutvaitadavadatpàrthaü mànayangaruóadhvajaş  // Bhmj_7.101 //

caturmårtimçtà pårvaü pçthivãvacasà mayà  /
vitãrõaü narakàyaitannijàstraü bhåmisånave  // Bhmj_7.102 //

amoghamàptavàüstasmàddetyàtso 'sau naràdhipaş  /
gçhãtaü tanmayà divyaü jahyenamadhunà nçpam  // Bhmj_7.103 //

ukte janàrdaneneti savyasàcã saku¤jaram  /
årdhvavaktraiş ÷araiş kùipraü bhagadattamapårayat  // Bhmj_7.104 //

girivarùma gajàråóho bàõaiş pràgjyotiùe÷varaş  /
adåravidrutàmartyavimànamakaronnabhaş  // Bhmj_7.105 //

tataş karõàntakçùñena kumbhayoş ku¤jare÷varam  /
àpucchagàminà pàrtho nàràcenàkulaü vyadhàt  // Bhmj_7.106 //

sa phalguõeùunirbhinnaş patindviradabhådharaş  /
jaghàna mahãtaü senàü patitàş pàtayanti yat  // Bhmj_7.107 //

kruddhastator'dhacandreõa hçdi viddhaş kirãñinà  /
muktàïku÷adhanurbàõo bhagadatto 'bhavadvyasuş  // Bhmj_7.108 //


***** bhagadattavadhaş || 4 || *****


tasminnipatite vãre kakude sarvabhåbhujàm  /
vijaye kurusenànàmà÷àbandhaş ÷latho 'bhavat  // Bhmj_7.109 //

vidrute kauravànãke saubalau vçùakàcalau  /
gàndhàrau dhanvinàü dhuryai dhanaüjayamayudhyatàm  // Bhmj_7.110 //

tau bàõavarùiõau pàrtha÷areõaikena saühatau  /
syåtàvapàtayatprãtyà yàto bhàruõóatàmiva  // Bhmj_7.111 //


***** vçùabhakàcalavadhaş || 5 || *****


anujau nihatau dçùñvà ÷akuniş kopakampitaş  /
kalpayanvipulàü màyàü savyasàcinàmàdravat  // Bhmj_7.112 //

astrai÷ca krårasatvai÷ca tamobhi÷cabhito vçtaş  /
nàkampata raõe pàrthastasya màyà÷atairapi  // Bhmj_7.113 //

saureõàstreõa tanmàyàü chittvà kàtaramohinãm  /
pràhiõotsàyakànyena ÷akuniş prayayau bhayàt  // Bhmj_7.114 //

yàter'junamayaü lokaü manyamàne 'tha saubale  /
na lebhe ÷araõaü tràsàdvidrutà kuruvàhinã  // Bhmj_7.115 //

tato droõaş sahànãkairyudhiùñhirajighçkùayà  /
haranvaktràõi vãràõàü pà¤càlànsamupàdravat  // Bhmj_7.116 //

vadhyamàneùvanãkeùu ÷oõà÷vena sahasra÷aş  /
raktàsavamadeneva cakampe vasudhàvadhåş  // Bhmj_7.117 //

tårõaü praharata droõaü tårõaü rakùata saügare  /
pàõóavànàü pareùàü ca babhåveti mahàdhvaniş  // Bhmj_7.118 //

pà¤càleùvatha bhagneùu sç¤jayeùu ca sarvataş  /
ayodhayatkurucamåü nãlo màhiùmatãpatiş  // Bhmj_7.119 //

taü dahantamanãkàni divyàstrairvahnitejasam  /
pratyudyayau dhairyanidhirdraiõireko dhanurdharaş  // Bhmj_7.120 //

àcàryasånustasyàtha vajrasàreùuvarùiõaş  /
chattraü dhvajaü kàrmukaü ca bhallai÷ciccheda nirvyathaş  // Bhmj_7.121 //

avaruhya rathàttårõaü nãla÷citraparàkramaş  /
kçpàõena ÷iro hartuü drauõeş ÷yena ivàpatat  // Bhmj_7.122 //

bhàradvàjasutastasya bhallenojjvalakuõóalam  /
kàntaü ÷iro 'harattàràyugayuktamivoóupam  // Bhmj_7.123 //


***** nãlavadhaş || 6 || *****


nãle hate pàõóavànàü bhagne subhañamaõóale  /
hatvà saü÷aptakànpàrtho javàrtàü bhuvamàyayau  // Bhmj_7.124 //

bhãmaphalguõasaubhadramatsyacaidyamukhaistataş  /
bhidyamàne parànãke nişsvanastumulo 'bhavat  // Bhmj_7.125 //

tataş karõaprabhçtibhisteùàü samara÷àlinàm  /
ghoro babhåta saümardaş sarvalokabhayaükaraş  // Bhmj_7.126 //

nirmaryàde raõe tasminrådhiràvartadustare  /
bhinnàü kurucamåü dçùñvà karõaş pàrthamayodhayat  // Bhmj_7.127 //

sor'junaü pàvakàstreõa sàtyakipramukhàüstathà  /
cakàra ghoradigdàhapiïgalàniva bhådharàn  // Bhmj_7.128 //

tato dhanaüjayamukhà hatvàstrairastramutkañam  /
karõaü ÷ara÷atai÷cakrurghanavetravanopamam  // Bhmj_7.129 //

÷atruüjayaü vipàñaü ca vãraü càvarajaü ÷araiş  /
karõànujànyamapuraü pràhiõotkapiketanaş  // Bhmj_7.130 //


***** karõànujavadhaş || 7 || *****


atha droõamukhàş sarve kauravàõàü mahàrathàş  /
karõapàr÷vaü samàjagmurdãptàstragràmaduşsahàş  // Bhmj_7.131 //

te sàtyakiprabhçtibhiş saüsaktà dhanvinàü varàş  /
cakrire samaraü ghoraü gajavàjirathakùayam  // Bhmj_7.132 //

tator'juna÷aràsàrairbhinneùu bhuja÷àliùu  /
vàsarànte nyavartanta pàrthivà bhç÷apãóitàş  // Bhmj_7.133 //


***** dvãtãyo yuddhadivasaş || 8 || *****


tataş pràtaş samabhyetya guruü duryodhano 'bravãt  /
karõayanbhç÷asaütaptaş pàõóavànàü paràkramam  // Bhmj_7.134 //

aho nu puõyahãnasya bhavatàpi prati÷rutaş  /
vãro niùphalatàü yàto dharmajagrahaõe mama  // Bhmj_7.135 //

÷aktimanta- praõayinàmabhijàtà ya÷asvinaş  /
vçthà manorathaü kartuü ÷ikùità na bhavadvidhàş  // Bhmj_7.136 //

÷rutvà suyodhanenoktaü jagàda kala÷odbhavaş  /
durgrahyaş pàõóavo ràjangupto gàõóãvadhanvanà  // Bhmj_7.137 //

tathàpyadya karomyeùa yathà÷akti hitaü tava  /
saü÷aptakàş punaryàntu ratàdàkçùya phalguõam  // Bhmj_7.138 //

àcàryeõeti gadite saü÷aptakagaõàş punaş  /
samàhåyàrjunaü ninyurdakùiõà÷àü yuyutsavaş  // Bhmj_7.139 //

ràma÷iùyastato droõaş kùatriyakùayadãkùitaş  /
saüsàracakradurbhedyaü cakravyåhaü vinirmame  // Bhmj_7.140 //

arãõàmayute tasminràjaputràyutaü babhau  /
vyomanirjhariõãsvacchapatàkàlaükçtairbhujaiş  // Bhmj_7.141 //

nàbhimanye svaya ÷rãmànràjà tasthau suyodhanaş  /
gajànãkena mahatà vçtaş sarvairmahàrathaiş  // Bhmj_7.142 //

jayadrathena sahito droõo vyåhamukho 'bhavat  /
triü÷atà trida÷àkaraistathà duryodhanànujaiş  // Bhmj_7.143 //

tadapàraü balaü dçùñvà vyåhaü vikrama÷àlibhiş  /
droõanirdàritànãkaş pradadhyau dharmanandanaş  // Bhmj_7.144 //

sa saubhadraü raõe matvà kaüsàrisamavikramam  /
babhàùe saünidhau ràj¤àü trailokyavijayakùamam  // Bhmj_7.145 //

abhimanyo tava pità yàtaş saü÷aptakànprati  /
tadvoóhurmahasi dhuraü tvamimàü tadguõàdhikaş  // Bhmj_7.146 //

kçùõor'juno raukmiõeyastvaü và vajriparàkramaş  /
pragalbhaş pa¤camo nàsti cakravyåhavibhedine  // Bhmj_7.147 //

÷rutvaitadåce saubhadraş praharùotphullalocanaş  /
eùa vyåhaü vidàryàdya pravi÷àmi tvadàj¤ayà  // Bhmj_7.148 //

nirgantumanabhij¤aü màmanuyàntu mahàrathàş  /
ukter'junasuteneti yudhiùñhiramukhairnçpaiş  // Bhmj_7.149 //

tathetyabhihite såtaü saubhadraş samacodayat  /
sa mukta÷ai÷vo vãraş kesarãva trihàyanaş  // Bhmj_7.150 //

manyamàno raõamukhe varàkaü sarvaràjakam  /
kàntaş kankasaünàho baddhasvaïgo vibhåùitaş  // Bhmj_7.151 //

kautukàtkùmàmivàyàto vãraş surakumàrakaş  /
akañhorataràkàro vãro jarañhavikramaş  // Bhmj_7.152 //

droõànãkaü ÷arai÷cakre kùubhitàmbhodhivibhramam  /
tataş pravçtte samare mahatàmapi mohane  // Bhmj_7.153 //

vidàrya vyåhamavi÷atsaubhadrastãkùõavikramaş  /
làghave sauùñhave citre yàtamekamanekatàm  // Bhmj_7.154 //

dçùñvà praviùñaü taü sarve kuruvãràş samàdravan  /
ayaü gçhãto yàto 'yaü hato 'yaü hantyayaü bahån  // Bhmj_7.155 //

iti ràj¤àü ninàdo 'bådabhimanyurathaü prati  /
saratnamukuñaiş ÷ãrùaiş sapràsàsi÷araiş karaiş  // Bhmj_7.156 //

sahemakavacaiş kàyaiş sakeyåràïgadairbhujaiş  /
turaïgaiş kçttasàraïgairbhinnakumbhai÷ca kumbhibhiş  // Bhmj_7.157 //

nipatadbhiravi÷rànta÷channàü cakre sa medinãm  /
vadhyamànaü balaü dçùñvà saubhadreõa prahàriõà  // Bhmj_7.158 //

tamàdravansasaürabdhàş drauõikarõakçpàdayaş  /
tànbàõavarùiõo vãrànvidhàya vimukhà¤÷araiş  // Bhmj_7.159 //

÷iro jahàra bhallena saubhadro '÷makabhåpateş  /
bhagne tato kurubale droõakarõakçpàş punaş  // Bhmj_7.160 //

drauõihàrdikyagàndhàra÷ara÷alyabçhadbalàş  /
bhåribhåri÷rava÷citraduş÷àsanasuyodhanàş  // Bhmj_7.161 //

anye càbhyetya bhåpàlàş sàyakaistamavàkiran  /
kùipraiş ÷ilãmukhaisteùàü saücchannor'junanandanaş  // Bhmj_7.162 //

vasantasamaye kàntaş karõikàra ivàbabhau  /
tasya pàrthakumàrasya kumàrasyeva dànavàş  // Bhmj_7.163 //

÷aktyà ÷aktimato yuddhe nirjitàste pradudruvuş  /
madraràjànujaü hatvà sa tårõaü bhãmavikramam  // Bhmj_7.164 //

karõasya bhràtaraü ÷åraü jaghàna ghanagarjitam  /
krameõaikaika÷o jitvà saühatàü÷ca punaş punaş  // Bhmj_7.165 //

karõaduş÷àsanamukhànsa cakre bhåbhujàü kùayam  /
parasainyàntarasthasya dikùu sarvàsu bhåmipàş  // Bhmj_7.166 //

hemacàpasahasràõi dadç÷ustasya làghavàt  /
gajavàjirathànãke dàrite tena pattribhiş  // Bhmj_7.167 //

càmaroùõãùahàsàïkà prasasarpàsravàhinã  /
utthiteùu kabandheùu bhagne subhañamaõóale  // Bhmj_7.168 //

dadhmau pàrthasutaş ÷aïkhaü di÷aş ÷akalayanniva  /
atràntare pàõóusutànpraveùñuü vyåhamudyatàn  // Bhmj_7.169 //

avàrayadbhargavaràddçpto ràjà jayadrathaş  /
sa kçùõàharaõe pårvaü vijitastairmahe÷varàt  // Bhmj_7.170 //

varaü tapaş kç÷o lebhe tajjayaü phalgumaü vinà  /
sa babhau pàõóutanayànvàrayansapadànugàn  // Bhmj_7.171 //

velàcala ivoddhåtànvàrivegànmahodadheş  /
haimaü varàhaü bibhràõo dhvaje vai÷vànaraprabham  // Bhmj_7.172 //

dadàha pàõóavacamåü saindhavo rudratejasà  /
tenaikena niruddheùu prasabhaü pàõóusånuùu  // Bhmj_7.173 //

abhimanyurvi÷anràj¤àmuccakarta ÷irovanam  /
vçùasenaü sa vidràvya vãro vaikartanàtmajam  // Bhmj_7.174 //

jahàra lulitoùõãùaü kàmbojançpateş ÷iraş  /
tasminvimarde tumule dikùu ruddhàsu pàüsubhiş  // Bhmj_7.175 //

asåcyanta mahãpàlà ratnàbharaõara÷imabhiş  /
tato vijayadàyàdaş kesarãva madadvipam  // Bhmj_7.176 //

jagràha satya÷ravasaü ràjànamatulaujasam  /
abhimanyorva÷aü yàte tasminbhåmibhçtàü vare  // Bhmj_7.177 //

÷alyàtmajo rukmarathastaü garjansamupàdravat  /
sa teùàü bhrukuñãdhåmalakùyakopàgnisaüpadàm  // Bhmj_7.178 //

gàndharvàstreõa sahasà vidadhe kãrti÷eùatàm  /
tena tulyavayove÷e ràjaputra÷ate hate  // Bhmj_7.179 //

rambhàkàõóavane bhagne prabhinneneva dantinà  /
vidrute bhåbhujàü cakre bhagnàmànaş suyodhanaş  // Bhmj_7.180 //

niş÷a÷vàsa hriyà namraş saubhadra÷aradàritaş  /
tato duryodhanasuto lakùmaõo lakùmaõopamaş  // Bhmj_7.181 //

abhimanyuü samabhyetya pràhiõodvi÷ikhàvalãm  /
lakùmãlatàkisalayaü saübhogatarukandaram  // Bhmj_7.182 //

taü ràjaputraü saubhadraş kùaõaü tulyamayodhayat  /
tasya muktàvalãtàràpaïktisevitamànanam  // Bhmj_7.183 //

÷a÷àïkamiva bhallena kaõñhamålàjjahàra saş  /
kauravendrastataş kruddhaş priye putre nipàtite  // Bhmj_7.184 //

saubhadramàdravadvãraş saha sarvairmahàrathaiş  /
nçpavaikartandroõadrauõihàrdikyagautamàn  // Bhmj_7.185 //

÷arairvidràvya tarasà vçndàrakamapàtayat  /
kopàdàpatataş so 'tha kosalàdhipateş ÷iraş  // Bhmj_7.186 //

bçhadbalasya ciccheda bhallenàkulakuõóalam  /
tataş karõamabhidrutya ÷araira÷anidàruõaiş  // Bhmj_7.187 //

ninàya saü÷ayatulàü mçtyudaüùñràïkurairiva  /
nipàtya karõasacivànràjaputrànprahàriõaş  // Bhmj_7.188 //

jaghàna màrtikaü bhojaü tathà ku¤jarekatanam  /
dauş÷àsaniü tataş kçtvà pçùatkena paràïbhukham  // Bhmj_7.189 //

vidhàya virathaü ÷alyaü ÷arajàlairamohayat  /
÷atruüjayaü meghavegaü candraketuü suvarcasam  // Bhmj_7.190 //

såryabhàsaü ca hatvaitàngàndhàràõàü kùayaü vyadhàt  /
vidràvya bhinnasarvàïgaü ÷akuniü kùatajokùitam  // Bhmj_7.191 //

÷iraşphaloccayaü cakre ràjacåtavaneùu saş  /
hemapuïkheùujàlena janakaspardhayeva saş  // Bhmj_7.192 //

cakàra kauravànãkaü jvalatsvàõóavavibhramam  /
sa babhau bimbito ràj¤àü svaïgeùu kavaceùu ca  // Bhmj_7.193 //

eko vi÷vakùayàyeva prayàto vi÷varåpatàm  /
taü dahantamanekàni dçùñvà ÷ara÷atàrciùam  // Bhmj_7.194 //

àcàryametya ràdheyo gàóhaviddhaş samabhyadhàt  /
bàlo 'pyabàlacaritaş kàkutsthamavikramaş  // Bhmj_7.195 //

a÷eùaü kùapayatyeùa sainyaü vajrisutàtmajaş  /
vidhãyatàmatra nãtirdurjayo 'yamupekùitaş  // Bhmj_7.196 //

tvadadhãnà hi yuddhe 'sminkauravàõàü jaya÷riyaş  /
÷rutvaitatsasmito droõaş såtaputramabhàùata  // Bhmj_7.197 //

satyaü hinasti pçtanàü muhurtenàrjunàtmajaş  /
asya dhairyamamaryàdaü dçùñvà prauóhaü ca vikramam  // Bhmj_7.198 //

romà¤jaka¤cukaş kàyaş kasya nàma na jàyate  /
sakàrmuko na ÷akyo 'yaü sakhaïgarathakaïkañaş  // Bhmj_7.199 //

sacakro và raõe jetuü bhàsvaraistrida÷airapi  /
tadasya kriyatàü yatnaş sarvàyudhavinà÷ane  // Bhmj_7.200 //

paracakràntarasthasya yuùmàbhiryadi ÷akyate  /
tato droõaş samàbhàùya karõena sahito yayau  // Bhmj_7.201 //

saubhadraü dràvitànãkaü saha sarvairmahàrathaiş  /
sa tànàpatato vãrànmaõóalãkçtakàrmukaş  // Bhmj_7.202 //

÷arai÷cakàra vimukhànnadãvegànivàcalaş  /
tata÷ciccheda pàr÷vena karõastasyànataü dhanuş  // Bhmj_7.203 //

rathaü jaghàna hàrdikyaş sàrathiü tasya gautamaş  /
virathaü chinnadhanvànaü droõamukhyàstamàdravan  // Bhmj_7.204 //

sa dãptaü svaïgamàdàya carma cànekatàrakam  /
maõóalàni caranvãro durlakùyaş samapadyata  // Bhmj_7.205 //

carantaü vyomni bàhulyàtsahasràü÷umivàbhitaş  /
patitaü menire mårdhni tulyaü sarve mahàrathàş  // Bhmj_7.206 //

prahàriõaş kùurapreõa droõastasyàkaroddvidhà  /
khaïgaü bhinnebhakumbhàgrasaktamauktikadanturam  // Bhmj_7.207 //

chinnakhaïgaş samàdàya cakraü vikramalàcchanaş  /
sa cakre ràjacakràõàü kùayaü cakràyudhabhramam  // Bhmj_7.208 //

tataste saühatàş sarve droõamukhyà mahàrathàş  /
taccakraü tila÷a÷cakruş ÷araiş saühàra÷aïkitàş  // Bhmj_7.209 //

hemàïgadagadàpàõiş so 'tha bhãma ivàparaş  /
subalasyàtmajaü vãraü kàlikeyaü jaghàna saş  // Bhmj_7.210 //

gàndhàraràjaputràõàü sa hatvà saptasaptatim  /
nçpànbrahmavasàtãyàngadayàpàtayadda÷a  // Bhmj_7.211 //

niùpiùñakekayaratho gajànãkaü cakàra saş  /
vajrapàtavinirbhinna÷ailamaõóalasaünibham  // Bhmj_7.212 //

rathaü dauş÷àsaneş sà÷vaü sa niùpiùya sasàrathim  /
gadayà gajaghàtinyà gadàpàõiü tamàdravat  // Bhmj_7.213 //

maõóalàni carantau tàvanyonyamabhijaghnatuş  /
gadàbhyaü bhãùaõàghàtajàtavahnikaõàkulau  // Bhmj_7.214 //

guruprahàràbhihatau petatustau mahàbhujau  /
saubhadraü patitaü dåràdbàõairjaghnurmahàrathàş  // Bhmj_7.215 //

sàyakà¤citasarvàïgaü vikãrõàkulakuntalam  /
dauş÷àsanistamutthàna gadayà mårdhnyatàóayat  // Bhmj_7.216 //

tasminnipatite vãre vàlacåta ivànilaiş  /
vãta÷obhamabhåtsarvaü jagadudyànamàkulam  // Bhmj_7.217 //

pra÷àntamapi taü dçùñvà kùatraveõuvanànalam  /
punaruttiùñhatãtyàsãdbhåbhujàü hçdayabhramaş  // Bhmj_7.218 //

taü dçùñvà candravadanaü kumàraü bhåmipàtitam  /
vyomagà mumucurbàùpaü suravidyàdharàïganàş  // Bhmj_7.219 //

bàlo lånadhanuùsvaõóaş ÷rànto vihatavàhanaş  /
hato mahàrathaiş sarvairityabhåddivi niş÷vanaş  // Bhmj_7.220 //

tataş prahçùñaiş kurubhirlabdhalakùyaiş samantataş  /
garjadbhirnirjitàş senà dudruvurdharmanandanam  // Bhmj_7.221 //


***** tçtãye dine 'bhimanyuvadhaş || 9 || *****


sahasrapattranayane saubhadre yudhi pàtite  /
÷okàrta iva raktàü÷uş papàtàstàdrikandaràt  // Bhmj_7.222 //

tato yudhiùñhiramukhàş saümukhaü hatamàhave  /
a÷ocyaü ÷u÷ucuş snehàjjambhàritanayàtmajam  // Bhmj_7.223 //

samàyayau tato jiùõuş ÷ibiraü vimanà iva  /
pràyaş pårvaü manàüsyeva kathayanti ÷ubhà÷ubham  // Bhmj_7.224 //

sa nijaü sainyamàlokya dhvastacchàyamadhomukham  /
bhràtéü÷ca viùanàràcanirbhinnàniva marmasu  // Bhmj_7.225 //

divasaproùitaü putraü draùñumutkaõñhità÷ayaş  /
måkãbhåtàniva ÷ucà tànapçcchatsasaübhramaş  // Bhmj_7.226 //

kaccinna droõavihitaü cakravyåhaü mamàtmajaş  /
praviùño nidhanaü nãtaş kurubhiş kåñayodhibhiş  // Bhmj_7.227 //

prave÷aü ÷ikùito vyåhe mayà bàlo na nirgamam  /
dhruvaü sa nihataş pàpaurvãro ràjãvalocanaş  // Bhmj_7.228 //

uktveti ÷okadanakvàthyamàno dhanaüjayaş  /
÷rutvà tanayavçttàntaü mohàtsthàõurivàbhavat  /
ya÷omayãü praviùño 'sau vãraş kalpasthiràü tanum  // Bhmj_7.229 //

ityucyamànaş kçùõena labdhasaüj¤o jagàda saş  /
aho nu nàbhavatka÷cinmatputraü yo 'rimadhyagam  // Bhmj_7.230 //

rarakùa madhye yuùmàkaü mithyà÷astraparigrahaş  /
taü samagraguõàràmaü tanayaü ràmavikramam  // Bhmj_7.231 //

drakùyàmi kva punaş kàntaü svapnalabdhamivepsitam  /
vyaktaü ripubhiràkãrõaş patansasmàra màü sutaş  // Bhmj_7.232 //

svasrãyaş ke÷ava tvàü và luptadhairyo 'thavà na saş  /
hatà subhadrà rahità putreõàmçtavarùiõà  // Bhmj_7.233 //

sarvàti÷ayalàvaõyaguõavikrama÷àlinà  /
manye taü manyate kàntaü tàràpatinibhànanam  // Bhmj_7.234 //

navaü manmathamàyàtaü divi devavadhåjanaş  /
pariùvajasva hà putra kva yàto 'si vihàya màm  // Bhmj_7.235 //

ityuktvà målanirlåno bhuvi tàla ivàpatat  /
pratilabhya punaş saüj¤àü ÷rutvà hetuü jayadratham  // Bhmj_7.236 //

sutakùayaprakopàgnipãta÷okàrõavo 'vadat  /
hantàhaü saindhavaü pàpaü trida÷airapi rakùitam  // Bhmj_7.237 //

anastano tigmakare pa÷yatàü sarvabhåjàm  /
ye caranti gurudrohaü sàdhånparivadanti ye  // Bhmj_7.238 //

vi÷vastànghnanti ye svairaü nikùepaü bhakùayanti ye  /
nindanti ye striyaü bhuktvà ye ca ÷àstràrthavarjitàş  // Bhmj_7.239 //

àcaranti niùiddhaü ye vihitaü ca tyajanti ye  /
lokanvrajeyaü tattulyànhanyà yadi na taü yudhi  // Bhmj_7.240 //

asamàpte 'hni nikhile na hata÷cejjayadrathaş  /
tatpravekùyàmi dahanaü håùaõànçta÷àntaye  // Bhmj_7.241 //

bhuvi và diva pàtàle merumandarakandare  /
api sthitaü taü madbàõà dàrayiùyantyavàritàş  // Bhmj_7.242 //

ityuktvà kopatàmràkùaş samaü kàliyavidviùà  /
dadhmau ÷aïkhaü mahã yena cakampe sakulàcalà  // Bhmj_7.243 //


***** arjunapratij¤à || 10 || *****


asminnavasare càrairvij¤àyàrjunabhàùitam  /
bhãto duryodhanàyaitya saindhavastannyavedayat  // Bhmj_7.244 //

kauravastaü samàdàya dromamabhyetya sànugaş  /
pratij¤àmavadaddhoràü saindhave savyasàcinaş  // Bhmj_7.245 //

jayadratho vadatyeùa dinamekamalakùitaş  /
gacchàmi pàrthivàş sarve màü và rakùantu saühatàş  // Bhmj_7.246 //
iti duryodhanenokte bhàradvàjastamabravãt  /
÷vaş kartàsmi mahàvyåhaü durbhedyaü trida÷airapi  // Bhmj_7.247 //

ahaü dhanaüjayaü vãraü vàrayiùyàmi sàyakaiş  /
saindhavàrthinamàyàntaü vela÷aila ivodadhim  // Bhmj_7.248 //

ukte ÷oõahayeneti prahçùñàş kurupuügavàş  /
hataü pàrthamamanyanta pratij¤àbhaïgavahninà  // Bhmj_7.249 //

adhunaivàkhilàü senàmekaş kruddho vinà÷ayet  /
ràtràvityarjunabhayàtkuravastasthurutthitàş  // Bhmj_7.250 //

atràntare putra÷okavyathàtàpralàpinãm  /
subhadràü yàj¤asenãü ca ÷auriş sàntvayituü yayau  // Bhmj_7.251 //

à÷vàsità ke÷avena subhadrà bàùpagadgadam  /
vilalàpa muhuş kaõñhe snuùàmàlambya mårcchitàm  // Bhmj_7.252 //

hà putra nayanànanda mandiràmçtadãdhite  /
kva nu te padmapattràkùaü drakùyàmi vadanaü punaş  // Bhmj_7.253 //

iyaü te matsyaduhità navoóhà mahiùã priyà  /
martumàhitasaükalpà rakùyate garbhagauravàt  // Bhmj_7.254 //

nàthe pitari kçùõe ca bhãme ca balinàü vare  /
raõe reõubhirakãrõaş ÷eùe kathamanàthavat  // Bhmj_7.255 //

brahmaõyànàü vadànyànàü yajvanàü puõyakarmiõàm  /
sadàcàravratajuùàü gatimàpnuhi putraka  // Bhmj_7.256 //

iti pralàpamukharàü tàü samà÷vàsya màdhavaş  /
tårõaü gàõóãvadhanvànaü vãtanidramupàyayau  // Bhmj_7.257 //

kçùõàj¤ayà japaparo vidhivatparikalpite  /
pavitre ÷ayane nidràü lebhe ÷akrasutastataş  // Bhmj_7.258 //

so 'pasyadvyomagaş svapne viùõunà saha saüyutaş  /
divyaparvatamàråóho devaü candràrdhasekharam  // Bhmj_7.259 //

taü govindasakho dçùñvà praõamya racità¤jaliş  /
bhaktyà tuùñàva varadaü vareõyaü harùanirbharaş  // Bhmj_7.260 //

namo bhavàya bhuvanaprabhavàpyàyakàriõe  /
namaş ÷arvàya niş÷eùaduùkarmaviùahàriõe  // Bhmj_7.261 //

namo rudràya daityendradràvitendrabhayacchide  /
namaş ÷ivàya bhãmàya ÷rãkaõñhàya kapàline  // Bhmj_7.262 //

ugràya ÷reyasàü dhàmne vàmàrdhàyordhvaretase  /
vyàlàkulàya sevyàya niùkalàya kalàbhçte  // Bhmj_7.263 //

triguõàya trinetràya tryambakàya trimårtaye  /
saükalpakalpavçkùàya namastubhyaü tri÷åline  // Bhmj_7.264 //

iti rudraş stutaş svapne mahàbhujagavigraham  /
dhanurastraü ca pàrthàya sasthànakamadar÷ayat  // Bhmj_7.265 //

pårvalabdhaü mahàstraü taddçùñvà pà÷upataü jayaş  /
manttraü ca pràpya caõóã÷àtkçtakçtyo vyabudhyata  // Bhmj_7.266 //

tataş prabhàte kçùõàya tannivedya dhanaüjayaş  /
pratij¤àbhàramakhilaü hçùñaş svalpamamanyata  // Bhmj_7.267 //

atha snàtàş kçtàva÷yakaraõãyà hutàgnayaş  /
raõàïgaõaü mahotsàhà niryayuş kurupàõóavàş  // Bhmj_7.268 //

tato vyåhaü vyadhàddroõaş pçthucakrapariùkçtam  /
÷akañaü vikañàñopaü guptaü subhañakoñibhiş  // Bhmj_7.269 //

mahàdalaü ca tanmadhye padmaü nçpatikesaram  /
turaïgarathamàtaïgasahasràyutakarõikam  // Bhmj_7.270 //

kçtavarmamukhaiş kçtvà såcivyåhaü tadantare  /
jayadrathaü vçtaü vãraiş såcãpà÷e nyavedayat  // Bhmj_7.271 //

evaü vyåóheùvanãkeùu guruõàdbhutakàriõà  /
gàõóãvadhanvà senàgre dãptaketuradç÷yata  // Bhmj_7.272 //

tasya caõóakarasyeva ÷arara÷misahasriõaş  /
sehire na mahãpàlà draùñuü tejo mahaujasaş  // Bhmj_7.273 //

àkampite 'tha bhuvane durnimitta÷atàkule  /
÷vetà÷ve syandane kçùõau ÷ubhrau ÷aïkhau pradadhmatuş  // Bhmj_7.274 //

tayoş ÷abdena pavanaskandasaüghaññakàriõà  /
akàõóapralayàrambhasarvabhåtàni menire  // Bhmj_7.275 //

tato militayostårõaü mithaş senàsamudrayoş  /
vyàlanãlavalatasvaïgàtaraïgaş saügaro 'bhavat  // Bhmj_7.276 //

÷irobhiratha ÷åràõàü bàhubhi÷ca sabhåùaõaiş  /
mahãmàcchàdayanpàrtho droõànãkamathàvi÷at  // Bhmj_7.277 //

sa praõamya guruü vçddhamanumànya prasàdya ca  /
pårvotsçùña÷araü dãptaiş ÷arajàlairavàkirat  // Bhmj_7.278 //

tato jayadrathàkàïkùã tårõamacyutasàrathiş  /
droõaü pradakùiõãkçtya pravi÷yànilaraühasà  // Bhmj_7.279 //

làghavàddroõamçtsçjya praviùñe ÷vetavàhane  /
cakrarakùau vivi÷aturyudhàmanyåttamaujasau  // Bhmj_7.280 //

tato mandarasaürabdhakùubhitàmbhodhivibhramaş  /
vyåhasyàdãryamàõasya nirghoùastumulo 'bhavat  // Bhmj_7.281 //

prasaktaü vrajatastasya puraş ku¤jarabhedinaş  /
babhuş padmavanànãva patitairbhåbhujàü mukhaiş  // Bhmj_7.282 //

vçto gato hato labdho hantyeùa patità vayam  /
ityabhåddàrumaş ÷abdo yatra yatra dhanaüjayaş  // Bhmj_7.283 //

tårõaü pravi÷atastasya sindhuràjavadhepsayà  /
pralayàmbudharadhvànadhãro 'bhåtasyandansvanaş  // Bhmj_7.284 //

ajayyaü samare droõaü tyaktvà dhãmati phalguõe  /
praviùñe ÷aravarùàbhre cakampe kurukànanam  // Bhmj_7.285 //

kçtavarmamukhànvãràüstatastårõamabhidrutàn  /
jitvà yavanakàmbojaü jaghàna ÷atamanyujaş  // Bhmj_7.286 //

droõaş pa÷càdathàbhyetya brahmàstreõa dhanaüjayam  /
rundhànaş samare cakre jvàlàjàlajañaü nabhaş  // Bhmj_7.287 //

brahmàstreõaiva sahasà hatvàstraü ÷akranandanaş  /
parivarjya guruü pràyàdbhojànãkaü manojavaş  // Bhmj_7.288 //

vidhàya vimukhaü bhojaü prayàntaü savyasàcinam  /
abhyudyayau vàripateş suto ràjà ÷rutàyudhaş  // Bhmj_7.289 //

÷araistenàyutotsçùñairviddho dhairyamahodadhiş  /
rathaü hatvàsya vidadhe pàrthaş sarvàyudhakùayam  // Bhmj_7.290 //

varuõena purà pitrà sa dattàmàdade gadàm  /
ayodhe pàtità mohàttamevaitya nihanti yà  // Bhmj_7.291 //

sa tayà ke÷avaü måóho mçtyudåtyeva ghorayà  /
atàóayanmahàvegã vicacàla na càcyutaş  // Bhmj_7.292 //

tayà pratãpamabhyetya sa niùpiùño nare÷varaş  /
papàta bhagnakañako vajreõeva kulàcalaş  // Bhmj_7.293 //

saritastanaye vãre varõamàyàş ÷rutàyudhe  /
hate pàrtharathasyàbhådabhagnapraõayà gatiş  // Bhmj_7.294 //


***** ÷rutàyudhavadhaş || 11 || *****


jayoddhåtapatàkàgraü vrajantaü vànaradhvajam  /
vegadãrghãkçtasmerakirãñàbharaõaprabham  // Bhmj_7.295 //

taóitàü maõóaleneva piïgaü gàõóãvatejasà  /
ràjà sudakùiõo 'bhyàyàtkàmbojaş kurudakùiõaş  // Bhmj_7.296 //

tasyàstravarùiõastårõaü chitvà kàrmukamarjunaş  /
cakarta ÷aktiü tanmuktàü ghanaghaõñàviràviõãm  // Bhmj_7.297 //

so 'tha pàrtha÷aràsàravi÷aràrutanurnçpaş  /
papàta hemamàlàïko vidyàdhara ivàmbaràt  // Bhmj_7.298 //


***** sudakùimavadhaş || 12 || *****


kàmboje nihate vãre bhajyamàne balàrõave  /
sahàcyutàyuùà ràj¤à ÷rutàyuş pàrthamàdravat  // Bhmj_7.299 //

÷rutàyuùà tomarema ÷ålenànyena càhataş  /
tulyaü bàõasahasrai÷ca mumoha kapiketanaş  // Bhmj_7.300 //

labdhasaüj¤o 'tha ÷akràsraü samudãrya dhanaüjayaş  /
sà÷vasåtau supatrau ca kathà÷eùau cakàra tau  // Bhmj_7.301 //


***** ÷rutàyurvadhaş || 13 || *****


aïgànvaïgànkaliïgàü÷ca dàkùiõàtyàü÷ca pàõóavaş  /
hatvà jaghàna vipulaü ku¤jarànãkamà÷ugaiş  // Bhmj_7.302 //

daratturaùkacãnànàü mlecchànàü ca varåthinãm  /
÷arairnipàtya vidadhe ghoràü raktataraïgiõãm  // Bhmj_7.303 //

ambaùñhàdhipate÷chitvà mauliratnojjavalaü ÷iraş  /
avàritagatirvãro vive÷àcyutasàrathiş  // Bhmj_7.304 //

atha droõaü samabhyetya babhàùe kaurave÷varaş  /
àcàrya pa÷ya pàrthena bhåbhujàü kadanaü kçtam  // Bhmj_7.305 //

kathaü nu laïghayedvãra varàkastvàü pçthàsutaş  /
÷iùyànurodho yadi te na syàtsaralacetasaş  // Bhmj_7.306 //

dattàbhayo 'dya bhavatà helayaiva jayadrathaş  /
prave÷itaş svayaü kàlakaràlavadanodare  // Bhmj_7.307 //

ko hi gàõóãvadhanvànaü tvayàpi samupekùitam  /
carantaü mama sainyeùu sàmànyo vàrayiùyati  // Bhmj_7.308 //

ityukte kururàjena bhàradvàjo jagàda tam  /
tàrkùyavego yuvà pàrtho vçddhamullaïghya càgataş  // Bhmj_7.309 //

vyåhadvàre mayà ruddhà bhãmasàtyakipàrùatàş  /
pravi÷antyeùa bãbhàtsuü vrajàmi yadi pçùñhataş  // Bhmj_7.310 //

idaü tu te karomyadya hitaü lokeùu duùkaram  /
bhaviùyasi raõe yena devànàmapi durjayaş  // Bhmj_7.311 //

ghore vçtraraõe rudraş surendràya dadau purà  /
divyaü mantramayaü varma durbhedyo yena so 'bhavat  // Bhmj_7.312 //

tadetanmantrasaüyuktaü pràptaü gurumukhànmayà  /
badhnàmi brahmasåtreõa tava ÷atrunibarhaõam  // Bhmj_7.313 //

ityuktvà tasya mantreõa bhàsvatkanakakaïkañam  /
prasthitasyàrjunaü jetuü babandha kurubhåpateş  // Bhmj_7.314 //

àmuktadivyakavaco guruõà kaurave÷varaş  /
gajavàjirathànãkaiş prayayau pàrthamojasà  // Bhmj_7.315 //

asminnavasare yuddhe vyåhasya pramukhe 'bhavan  /
droõa÷alya÷alàdãnàü dhçùñadyumnapurogamàş  // Bhmj_7.316 //

pàõóavà draupadeyà÷ca ràkùasa÷ca ghañotkacaş  /
sàtyakirdrupado matsyaş kuntibhojasca kekayàş  // Bhmj_7.317 //

vãrà÷cànye mahãpàlàş samabhidrutya saühatàş  /
divyàstravittamà vãrà jalasandhaü naràdhipam  // Bhmj_7.318 //

duş÷àsanaü vikarõaü ca citrasenaü viviü÷atim  /
alàyudhaü ràkùasendramalambumamalambusam  // Bhmj_7.319 //

bàhlikaü ÷akuniü droõiü vçùasenaü ca gautamam  /
muhurmuhàrathàü÷canyànvyåhagarbhavinirgatàn  // Bhmj_7.320 //

avàkiranhemapuïkhairnijanàmàïkitaiş ÷araiş  /
mitho rathàgre kurvàõà rudhiràvartadurgamam  // Bhmj_7.321 //

te cakrurvikramodàrà ghoràbhiş ÷astravçùñibhiş  /
kabandhatàõóavoccaõóasaürambhalalità di÷aş  // Bhmj_7.322 //

atràntare ÷vetahayaş pravi÷ankuruvàhinãm  /
cakàra nipatacchatruràjahaüsàvalãsitàm  // Bhmj_7.323 //

÷aràõàmarjunabhujotsçùñànàmà÷ugàminàm  /
kro÷advayaü yayàvagre sa kçùõaprerito rathaş  // Bhmj_7.324 //

te hayà hemasaünàhà gàhamànà ivàmbaram  /
javadãrghaiş prabhàjàlai÷cakruş pallavità di÷aş  // Bhmj_7.325 //

hato gajo ratha÷chinnaş patito 'yaü naràdhipaş  /
ityabhånnişsvanastatra ceruryatràrjuneùavaş  // Bhmj_7.326 //

vindànuvindàvàvantyàvabhidrutyàtha pàõóavam  /
adç÷yaü cakraturnànà÷astravarùaiş sake÷avam  // Bhmj_7.327 //

tayoş pàrtho rathau hatvà chitvà ca dhanuùã ÷araiş  /
jahàra ÷irasã yàbhyàü dvicandrevàbhavanmahã  // Bhmj_7.328 //


***** vindànuvindavadhaş || 14 || *****


sasainyo ràjaputrau tau hatvà vipulavikramau  /
nijà÷vànvyathitànvãkùya babhàùe kçùõamarjunaş  // Bhmj_7.329 //

kçùõàrtànvàjinaş klàntàndasyu÷astra÷arakùatàn  /
pàyayoddhçta÷alyàüstvaü muktvaitànsalilaü vibho  // Bhmj_7.330 //

uktveti so 'vatãrya÷u pàdacàrã nare÷varàn  /
idamantaramityàptànekaş sarvànayodhayat  // Bhmj_7.331 //

tataş pàrthàstrajàlànàü tadastràõàü ca saügha÷aş  /
nigharùanişsçtajvàlàkaràlamabhavannabhaş  // Bhmj_7.332 //

arjunena kçte kùipraü ÷arapa¤aajaramandiram  /
tadastrabhinnavasudhàsaüjàtavimalodake  // Bhmj_7.333 //

parivçttànsamàkçùña÷alyànàghràtabhåtalàn  /
pàyayitvà hayànkçùõo hçùñànpunarayojayat  // Bhmj_7.334 //

te kçùõàvavahanvàhà jàtadviguõaraühasaş  /
àruhanta ivàkà÷aü ÷akrà÷vivijigãùayà  // Bhmj_7.335 //

atha svalpàva÷eùe 'hni tårõaü saindhavakàïkùiõaş  /
cakampe kauravacamåş sàyakaiş savyasàcinaş  // Bhmj_7.336 //

vidruteùu narendreùu bhagne gajaghañàvane  /
droõànubaddhakavacaş kauravendraş samàyayau  // Bhmj_7.337 //

vilokya vipulànãkaü tamàyàntaü mahaujasam  /
uvàca kaiñabhàràtirnivàtakavacàntakam  // Bhmj_7.338 //

ayaü sa kartà darpàndho nikàràõàü sthavãyasàm  /
pràpto målamanarthànàü jahyenaü kulakaõñakam  // Bhmj_7.339 //

ityukte puùkaràkùeõa vãrau jiùõusuyodhanau  /
kùaõaü vilokya cakràte surendranamuciprabham  // Bhmj_7.340 //

prerità kururàjena ÷ubhrapakùà kirãñinam  /
krau¤càdrimiva haüsàlã vive÷a vi÷ikhàvalã  // Bhmj_7.341 //

gàõóãvadhanvano bàõànvandhyàndçùñvà suyodhane  /
kimetaditi govindo jagàda pçthuvismayaş  // Bhmj_7.342 //

dhanaüjayastamavadatsmitadhautàdharadyutiş  /
j¤àtaü kçùõa mayà yena pàpo 'yaü pratibhàü ÷ritaş  // Bhmj_7.343 //

varmàsya guruõà baddhaü vidyayà vajrasaünibham  /
pratiyogaü ca jàne 'haü kçtsnametadvinà÷ane  // Bhmj_7.344 //

ityuktvàstraü mahaddivyaü kavacocchittaye vyadhàt  /
tacca dårànmahàstreõa droõaputro vyadàrayat  // Bhmj_7.345 //

dviùprayojyaü na divyàstramityuktvà pàõóunandanaş  /
cakre suyodhanaü chinnarathasàrathikàrmukam  // Bhmj_7.346 //

hastayo÷ca ÷arairasya cakàràpràptavarmaõoş  /
lakùyàbhyàsamivàsaktaü yenàsau vimukho 'bhavat  // Bhmj_7.347 //

tato drauõiprabhçtayaş pàrthaü sarve mahàrathàş  /
abhyàdravansusaürabdhà vicitrakavacadhvajàş  // Bhmj_7.348 //

÷ikhidhvajaş karõasutaş sãràïko madrabhåpatiş  /
maõinàgadhvajaş ÷rãmànsvayaü ràjà suyodhanaş  // Bhmj_7.349 //

bhåri÷ravà yåpaketurante ca vividhadhvajàş  /
hemadãptàyudhadharà ghoraü yuyudhire nçpàş  // Bhmj_7.350 //

teùàmàpatatàü tårõaü laghuhasto dhanaüjayaş  /
ciccheda bàõairmarmàõi chattràõi ca dhanåüùi ca  // Bhmj_7.351 //

÷arairvivarmaõàü teùàü padmagarbhanibhàni saş  /
bàlàtapàruõànãva vapåüùi rudhirairvyadhàt  // Bhmj_7.352 //

vadhyamàneùu vãreùu jiùõunà sarvaràjasu  /
valatsvaïgabhujaş kàlo nanarteva nijotsave  // Bhmj_7.353 //

atràntare dharmasutaü droõo vyåhamukhe sthitaş  /
mahàrathaiş parivçtaü jighçkùustårõamàdravat  // Bhmj_7.354 //

sa kçtvà matsyapà¤càlacedisç¤jayakekayàn  /
alpàva÷eùànràjànaü cakàra virathaü ÷araiş  // Bhmj_7.355 //

hatà÷vaü kçttacàpaü ca dçùñvà sarve yudhiùñhiram  /
hçto hçto nçpa iti sphàratàraü pracukru÷uş  // Bhmj_7.356 //

tataş pàõóusutaş ÷aktiü pràhiõotpràõahàriõãm  /
brahmastreõa ca tàü droõo bhasmasàdakarotkùaõàt  // Bhmj_7.357 //

chinnasarvàyudho viddhaş ÷araiş kuli÷adàruõaiş  /
saha devarathenà÷u muktvà droõaü yayau nçpaş  // Bhmj_7.358 //

vidrute dharmatanaye bhàradvàjo ruùà jvalan  /
dadàha pàõóavacamåü ÷ara÷reõã÷ikà÷ataiş  // Bhmj_7.359 //

kekayo 'tha bçhatkùatraş pàõóavànãkanàyakaş  /
droõànugaü kùemadhåtiü mahãpàlamapàtayat  // Bhmj_7.360 //

traigartaü vãradhanvànaü dhçùñaketuü mahàratham  /
vidhàya cchinnamårdhànaü kabandhaü vidadhe kùaõam  // Bhmj_7.361 //

nirapatyaü hàtamitraü sahadevo 'vadhãdyudhi  /
sàtyakirvyàghradattaü ca ràjaputramapàtayat  // Bhmj_7.362 //

vidhyamànaü balaü dçùñvà bhàradvàjasutaş paraiş  /
÷iraşkåñàvaseùàõi pàõóusainyànyakalpayat  // Bhmj_7.363 //

ràkùaso 'tha bakabhràtà bhãmasenamalambusaş  /
yodhayitvà ÷ara÷ataistatsenàü màyayàvadhãt  // Bhmj_7.364 //

pravartitàü ràkùasena bhãmo dçùñvàsçgàpagàm  /
tvàùñreõàstreõa tanmàyàü chitvàramajayatkçtã  // Bhmj_7.365 //

vadhàya bhãmasenasya rakùastatpunaràgamat  /
avàrayanmahàkàyaü mahàkàyo ghañotkacaş  // Bhmj_7.366 //

sa rathàdrathamutsçjya kàlaş kàla ivonnadan  /
àkçùyàlambusaü vegànniùpiùya vidadhe vyasum  // Bhmj_7.367 //


***** alambusavadhaş || 15 || *****


ghañotkacena nihate ràkùase jambhavikrame  /
bhayamàvirabhåddhoraü samare sarvabhåbhujàm  // Bhmj_7.368 //

atràntare dharmasuto dårasthasya kirãñinaş  /
a÷çõva¤÷aïkhanirghoùaü kimapyà÷aïkito 'bhavat  // Bhmj_7.369 //

bhãto 'bhimanyuvçktàntàdviùaõõo bhràtçvatsalaş  /
uvàca sàtyakiü matvà sa dhuryaü sarvadhanvinàm  // Bhmj_7.370 //

sàtyake pa÷ya bandhånàü guråõàü suhçdàü tathà  /
dordarpasya ca saüpràptaş kàlo 'yamucitastava  // Bhmj_7.371 //

sa te guruş sakhà bandhuş kirãñi ÷atrumadhyagaş  /
na j¤àyate praõaùñe 'tra ÷aïkha÷abde kathaü sthitaş  // Bhmj_7.372 //

çte tvàmujjvalàcàraü pravaraü ÷aurya÷àlinàm  /
bhàraş kasminnasahyo 'yaü dhuraüdhara nidhãyatàm  // Bhmj_7.373 //

pàtre vitaratàü pçthvãü rakùatàü ÷araõàgatam  /
mittràrthe tyajatàü pràõànsamànaü ÷råyate phalam  // Bhmj_7.374 //

dhanyà bhavadvidhà eva kriyate yaiş sthiraü ya÷aş  /
pavanàkampikadalãdalàlolairnijàsubhiş  // Bhmj_7.375 //

tvayi yàter'junaü draùñuü droõagrahaõajaü bhayam  /
bhãmapàrùataguptasya satyaü me na bhaviùyati  // Bhmj_7.376 //

ukta yudhiùñhireõeti sàtyakiş satvasàgaraş  /
sajjo 'bhavattathetyuktvà parànãkabibhitsayà  // Bhmj_7.377 //

sa hemakavacaş sragvã ÷ubhrà÷vaü rathamàsthitaş  /
dãptasaühadhvajaş ÷rãmànghananirghoùakàrmukaş  // Bhmj_7.378 //

dàtà hutànalo hçùño nçpamàntrya sànujam  /
bhãme rakùàü nidhàyàsya maïgalàlaükçto yayau  // Bhmj_7.379 //

sa bhàradvàjamàsàdya vainateya ivà÷ugaş  /
cakre ràjabhujaïgànàü kùaõamàkampavibhramam  // Bhmj_7.380 //

tato yuddhamabhåddhoramàcàryayuyudhànayoş  /
mohanaü sarvalokànàü skandatàrakayoriva  // Bhmj_7.381 //

droõaü sa durjayaü matvà dhãmànsàtyakirabravãt  /
guro ÷iùyaü tavànveùñuü phalguõaü prasthitasya me  /
asminnalpàva÷eùe 'hni na vighnaü kartumarhasi  // Bhmj_7.382 //

÷rutvaitaccàpamàkçùya babhàùe kumbhasaübhavaş  /
na praveùñuü tvayà ÷akyaü mayi jãvati sàtyake  // Bhmj_7.383 //

iti bruvàõaü ÷aineyo mano màrutaraühasà  /
rathena va¤cayitvà taü paràhåtaü samàvi÷at  // Bhmj_7.384 //

sa vrajandurjayà¤jitvà kçtavarmamukhànraõe  /
ghorànmlecchànkiràtàü÷ca kàmbojàü÷ca nyapàtayat  // Bhmj_7.385 //

sànugànpàõóutanayànbhettuü vyåhàgramudyatàn  /
nirgatyàvàrayansarvànkçtavarmà dhanurdhanaş  // Bhmj_7.386 //

javena pravi÷antaü ca sàtyakiü subhañà÷anim  /
bhindànaü ku¤jaraghañà rundhànaü sàyakairdi÷aş  // Bhmj_7.387 //

÷astravçùñiü tadutsçùñàü ÷arairvikùipya sàtyakiş  /
ciccheda jalasaüdhasya ÷akràyudhanibhaü dhanuş  // Bhmj_7.388 //

kupita÷chinnacàpàstraş kçtvà sarvàyudhavyayam  /
sàvegaü preritagajaş so 'tha sàtyakimàdravat  // Bhmj_7.389 //

javàdàpatatastasya ÷aineya÷candanokùitau  /
chitvà bhujau jahàrà÷u saratnamukuñaü ÷iraş  // Bhmj_7.390 //

tasminhate sa nàgendro yuyudhàna÷aràrditaş  /
vidrutaş kauravacamåü pipeùàlambi kaïkañaş  // Bhmj_7.391 //


***** jalasaüdhavadhaş || 16 || *****


vidàrya màgadhànãkaü pravi÷anvçùõipuügavaş  /
duryodhanamukhànvãrànayodhayadasaübhramaş  // Bhmj_7.392 //

paràïmukhãkçtà÷eùasubhañaş so 'tha màninaş  /
sudar÷anasya nçpate÷cakarta ruciraü ÷iraş  // Bhmj_7.393 //

÷abarànyavanànbhojànbarbaràüstàmraliptikàn  /
÷akànmuõóànkuvindàü÷ca harandårànmataïgajàn  // Bhmj_7.394 //

dasyusaüghàü÷ca vividhànsa hatvà kråravikramàn  /
cakre karabhakuññàkaş kùitaü mastiùkakardamàm  // Bhmj_7.395 //

duş÷àsano 'tha ni÷itairviddhaş sàtyakinà ÷araiş  /
vihàya samaraü tårõaü bhàradvàjàntikaü yayau  // Bhmj_7.396 //

taü dçùñvà vihvalaü droõo babhàùe pàr÷vartinam  /
ko 'yaü te saübhramo vãra gatvà rakùa yajadratham  // Bhmj_7.397 //

aho na sàtyaki÷arairbhinnàü dçùñvà varåthinãm  /
kçtavaira÷ca mànã ca yoddhavye vidruto 'si kim  // Bhmj_7.398 //

etattàvatkçtaü karma ÷aineyenàtimànuùam  /
ato bahuguõaü vãrau bhãmapàrthau kariùyataş  // Bhmj_7.399 //

naiùà sabhà sà pà¤càlã yatra tvaü kçùñavànasi  /
imàş pràõapaõapràpyà ya÷ovikramabhåmayaş  // Bhmj_7.400 //

adyàpi rocatàü saüdhiryuùmàkaü pàõóunandanaiş  /
antaü na yàtà vãràõàü saüpratyarjunasàyakàş  // Bhmj_7.401 //

yudhyasva tårõamathavà ÷àtravairaparàïmukhaş  /
bhagnapradhànà hi camårvàryamàõàpi dãryate  // Bhmj_7.402 //

iti rukmarathenokto vailabhyàtkùmàü vilokayan  /
nighnansàhàyyakaü cakre mçtyoriva jagatkùate  // Bhmj_7.403 //

vãraketuü sudhanvànaü citraketuü ca pàrthivam  /
tathà citrarthaü vãraü pà¤càlànavadhãdyudhi  // Bhmj_7.404 //

dhçùñadyumnastataş kruddhaş sarvàbharaõabhedibhiş  /
viddhvà droõamasaübhràntaş ÷araiş senàmadàrayat  // Bhmj_7.405 //

àcàryaü bhç÷amàkãrõaü ÷arairmårchàmupàgatam  /
khaógapàõirabhidràvya pàrùato hantumudyayau  // Bhmj_7.406 //

labdhasaüj¤astato droõaş ÷arairàsannapàtibhiş  /
kiùkupramàõairvaitastairvaü÷otthaistamapårayat  // Bhmj_7.407 //

vç÷cikairiva tairvyàpto dhçùñadyumnaş paràïmukhaş  /
prayayau guruõà pa÷càddàritaş pçthusàyakaiş  // Bhmj_7.408 //

tataş ÷oõahayaş kruddhaş pàõóavànàmanãkinãm  /
dàrayanbhåmipàlànàü ÷irobhiş kùmàmapårayat  // Bhmj_7.409 //

duş÷àsanamathàyàntaü sàtyakiş ÷aravarùiõam  /
cakàra cchinnavarmàõaü virathadhvajasàyakam  // Bhmj_7.410 //

saütyaktaü vidrutairmlecchaiş prahàra÷akalãkçtaiş  /
rakùanpratij¤àü bhãmasya vimukhaü nàvadhãdgatam  // Bhmj_7.411 //

atràntare rukmaratho vi÷anpà¤càlavàhinãm  /
droõàya pràhiõoddãptàü ÷i÷upàlasuto balã  // Bhmj_7.412 //

tasya tårõaü ÷itairbàõairguruş kçtvà yudhi kùayam  /
cakàra mauliratnàü÷ucchuritoùõãùamànanam  // Bhmj_7.413 //

dhçùñaketau vinihate jalasaüdhasuto balã  /
bàõavarùã kùaõàtpràpa droõànalapataïgatàm  // Bhmj_7.414 //


***** kekayadhçùñaketuvadhaş || 17 || *****

dhçùñadyumnasutaü hatvà kçtavarmàõamà÷ugaiş  /
droõo jaghàna pà¤càlànhehayàniva bhàrgavaş  // Bhmj_7.415 //

bhagnàsu pàõóusenàsu ghore tasminmahàhave  /
nininda kråravarmàõamàcàryaü vyathito janaş  // Bhmj_7.416 //


***** sàtyakiprave÷aş || 18 || *****


cirapraviùñe ÷eneye ÷aïkito dharmajaş punaş  /
lambamàne ravau bhãmaü samabhyetyàbhyabhàùata  // Bhmj_7.417 //

yathà na ÷råyate bhãma ÷aïkha÷abdaş kirãñinaş  /
tathà manye kimapyasya kçtaü sarvairmahàrathaiş  // Bhmj_7.418 //

taü vãramamaràràtitamovidhvaüsabhàskaram  /
vinà tavànujaü bhãma kathaü jãvitumutsahe  // Bhmj_7.419 //

nirghoùaş ÷råyate ghoraş pà¤cajanyasya duşsahaş  /
jàner'junavadhakrodhànmàdhavo yoddhumudyataş  // Bhmj_7.420 //

tadgatvà vãra jànãhi vçttàntaü savyasàcinaş  /

pa÷yàmi timiràkràntàş ka÷malàbhihato di÷aş  // Bhmj_7.421 //

ukte yudhiùñhireõeti taü jagàda vçkodaraş  /
ràjandhanaüjaye ÷aïkàü na mithyà kartumarhasi  // Bhmj_7.422 //

ko nàma vibudhàràtivadhåvaidhavyadàyinaş  /
pragalbhate dhuraü dhatte yudhi gàõóãvadhanvanaş  // Bhmj_7.423 //

tathàpyadya gçhãtvàhaü ÷irasà tava ÷àsanam  /
caràmi padavãü jiùõordàrayankuruvàhinãm  // Bhmj_7.424 //

ityuktvà màrutasutaş syandanenàbhranàdinà  /
hemacitratanutràõaş pattriràja ivàdravat  // Bhmj_7.425 //

sa rukmarathamàruhya rukmapuïkhaiş ÷ilãmukhaiş  /
apårayatkuruvanaü ratnadãptairivàhibhiş  // Bhmj_7.426 //

praveùñukàmamàcàryastamabhyetyàbravãttataş  /
màmanirjitya kaunteya bhettuü ÷akyà na vàhinã  // Bhmj_7.427 //

tvadvidhaiş kururàjasya saürambhaü mà kçthà vçthà  /
ityuktvà pàõóavaü droõaş ÷aravarùairavàkirat  // Bhmj_7.428 //

tadbàõajàlanirbhinno babhàùe ca vçkodaraş  /
yathà tvaü manyase droõa nedànãü no gururbhavàn  // Bhmj_7.429 //

påjayatyarjuno mànyànbhãmo 'haü pa÷ya màmiti  /
ityuktvà pràhiõottasmai gadàma÷anigauravàm  // Bhmj_7.430 //

tayà droõaparityakto rathaş ÷akalatàü yayau  /
apakrànte kùaõaü droõe sànujaü kaurave÷varam  // Bhmj_7.431 //

÷arairapårayadbhãmo bhãmasàyakavarùiõam  /
kùuraprotkçttavadanànsa jaghànàtha kauravàn  // Bhmj_7.432 //

vçndàrakaü dãrghanetraü suùeõaü durvimocanam  /
raudrakarmàõamabhayaü citrakàntiü sudar÷anam  // Bhmj_7.433 //

nipàtyaitàngadàbhinnasainya÷cakre talasvanam  /
vidrutaü svabalaü dçùñvà taü dromaş punaràdravat  // Bhmj_7.434 //

rathenàkàlajaladadhvanigambhãranàdinà  /
saüprahàrastataş kùipraü dàruõo droõabhãmayoş  // Bhmj_7.435 //

yayau bhàrgavakàkutstharaõasmaraõahetutàm  /
syandanàdavaruhyàtha krårakarmà vçkodaraş  // Bhmj_7.436 //

cikùepa dorbhyàmutkùipya dåradåre rathaü guroş  /
bhagnacakradhvajahayàdvikãrõayugakåbaràt  // Bhmj_7.437 //

avaplutya yayau tasmàddroõo garuóavikramaş  /
athàntaraü samàsàdya dàrayanvaravàraõàn  // Bhmj_7.438 //

pothayanraõasaüghàtànvive÷a pavanàtmajaş  /
pàtayanràjavaktràõi punaş sasmàra màrutiş  // Bhmj_7.439 //

nirlånanàlanalinàü kuberanalinãü muhuş  /
sa vrajanbojakàmbojànvijitya vijayàgrajaş  // Bhmj_7.440 //

vive÷àkulitaü tårõaü karõànãkamanàkulaş  /
tasya nàdaü parij¤àya dåràtkçùõadhanaüjayau  // Bhmj_7.441 //

àkarõya kàrmukaravaü nanàda pramadàkulaş  /
tasya nàdaü parij¤àya dåràtkçùõadhanaüjayau  // Bhmj_7.442 //

mandaroddhåtadugdhàbdhighoùau saïkhau pradadhmatuş  /
tena diktañasaüghaññapaññañàïkàra÷àlinà  // Bhmj_7.443 //

÷abdena sàdhvasakçtà bhuvanàni cakampire  /
àkarõya kçùõayostulyaü ÷aïkhanàdaü yudhiùñhiraş  // Bhmj_7.444 //

hçùño mene samuttãrõamarjunaü ripusàgaràt  /
bhajyamànaü balaü dçùñvà bhãmena bhuja÷àlinà  // Bhmj_7.445 //

kopàdabhyàyayau karõaş kurvanbàõamayaü jagat  /
tamàyàntaü ÷arairviddhvà nadatpavananandanaş  // Bhmj_7.446 //

cakàra vimukhaü kçttadhvajasyandanakàrmukam  /
bhagne samiti ràdheye dhaureye dhairya÷àlinàm  // Bhmj_7.447 //

uvàca droõamàgatya mlànamànaş suyodhanaş  /
arjunaste priyaş ÷iùyastvàmullaïghya gato yadi  // Bhmj_7.448 //

tatkiü praviùñau prasabhaü yuyudhànavçkodarau  /
kimanyadvidhivaimukhyaü satyamasmàsu jçmbhate  // Bhmj_7.449 //

yatra velàmatikrànto bhavànvãryamahodadhiş  /
ityuktaş kururàjena babhàùe kumbhasaübhavaş  // Bhmj_7.450 //

sainyaü pura÷ca pa÷càcca gçhãtaü dhàryate katham  /
rakùyamàõamito yatnàtpurataş pravidãryate  // Bhmj_7.451 //

avàrità vi÷antyeva sarve pà¤càlasç¤jayàş  /
sainyadvàramito yatnàdrakùyaü sarvàtmanà mayà  // Bhmj_7.452 //

bhavànkarõamukhaiş sàrdhamebhiş sarvairmahàrathaiş  /
pàrthasàtyakibhãmànàü paryàptaş kiü na vàraõe  // Bhmj_7.453 //

asminmuhårta÷eùe 'hni gatvà rakùa jayadratham  /
adhunà tatpaõàveva raõadyåte jayàjayau  // Bhmj_7.454 //

ityukto guruõà ràjà gatvà pà¤càlanandanau  /
sarvai÷cakàra virathau cakrarakùau kirãñinaş  // Bhmj_7.455 //

atràntare punaş karõaş samàgatya vçkodaram  /
hemupuïkhaiş ÷arai÷cakre jvalitànalasaünibham  // Bhmj_7.456 //

tato bhãmabhujotsçùñaiş pattribhirgiribhedibhiş  /
viddha÷chinnàyudharatho raõaü tatyàja såtajaş  // Bhmj_7.457 //

tato bhagne kurubale nadantaü vàyunandanam  /
karõo mànã samà÷vasya rathena punaràdravat  // Bhmj_7.458 //

ghore pravçtte samare suciraü karõabhãmayoş  /
babhåva vi÷ikhavràtairnaranàgarathakùayaş  // Bhmj_7.459 //

bhãmo 'tha såtaputrasya cchitvà tàlopamaü dhanuş  /
jaghàna ghananirghoùaü rathaü saha manorathaiş  // Bhmj_7.460 //

virathaü karõamàlokya yudhyamànaü prayatnataş  /
àdiùñaş kururàjena durjayastamupàdravat  // Bhmj_7.461 //

duryodhanànujaü vãramàyàntaü ÷aravarùiõam  /
taü hatvà vinadanbhãmaş ÷araiş karõamapårayat  // Bhmj_7.462 //

punaş syandanamàsthàya såtapåtro vçkodaram  /
abhyadhàvatpçthu÷arajvàlàjañilakàrmukam  // Bhmj_7.463 //

tadbàõadàritatanuş pàvaniş kopakampitaş  /
gurvã gadàü visçjyàsya niùpipeùa rathaü javàt  // Bhmj_7.464 //

bhuvi sthitaü ÷arairbhinnaü karõaü dçùñvà suyodhanaş  /
àdide÷ànujaü kopàddurmukhaü karõaguptaye  // Bhmj_7.465 //

vegàtkauravamàyàntaü taü ÷astrà÷aniduşsaham  /
rathàdapàtayadbhãmo nirbhinnahçdayaü ÷araiş  // Bhmj_7.466 //

àruhya durmukharathaü karõo duşkhànalàkulaş  /
bhãmàya pràhiõodbàõà¤jvalitàniva duşsahàn  // Bhmj_7.467 //

tato bhãmabhujotsçùñàş saniş÷vàsà ivoragàş  /
aïgaràjaü vinirbhidya ÷aràş pàtàlamàvi÷an  // Bhmj_7.468 //

sa gàóhaviddho dudràva javavyàlolaketunà  /
rathena kurusenànàü dhçtimunmålayanniva  // Bhmj_7.469 //

abhyadhàvaüstato bhãmaü pa¤ca duryodhanànujàş  /
jagaduş ÷alyadurgràhyàş sadurdar÷anaduùprabhàş  // Bhmj_7.470 //

yudhyamànànsa tànbàõairmahàrhàbharaõojjvalàn  /
apàtayanmahàvàta iva sendràyudhànghanàn  // Bhmj_7.471 //

hateùu teùu ràdheyo dhunàno vipulaü dhanuş  /

ayodhayatpunarbhãmaü mahàkàle 'pyasaübhramaş  // Bhmj_7.472 //

tasya bhãmo dhanu÷chitvà rathaü ca guruvikramaş  /
nardankare 'bhyo vãràõàmàyudhàni nyapàtayat  // Bhmj_7.473 //

viùame vartamànasya ràdheyasya suyodhanaş  /
saptànujànsahàyàrthaü preùayàmàsa satvaram  // Bhmj_7.474 //

citràkùa÷citravarmà ca citrabàõaş ÷aràsanaş  /
upacitraş sacitra÷ca càrucitra÷ca te samam  // Bhmj_7.475 //

àyànta eva vimukhàstulyàbharaõavàsasaş  /
÷araibharmibhujotsçùñaiş pretàş peturmahãtale  // Bhmj_7.476 //

tànvãkùya patitànvãrànkùãõapuõyàniva grahàn  /
karõo 'srupårõanayano rathamanyaü samàdade  // Bhmj_7.477 //

krodhàdadhikasaürambo yudhyamàno vçkodaraş  /
taü nirvikàro vi÷ikhairvajravegairapårayat  // Bhmj_7.478 //

karõamàcchàditaü dçùñvà bhãmacàpacyutaiş ÷araiş  /
vyàdide÷ànujànsapta tadguptyai kaurave÷varaş  // Bhmj_7.479 //

citràyudhaş ÷atrusahaş ÷atruş ÷atruüjayastathà  /
citràsu÷citrasena÷ca vike÷a÷ceti tàndrutam  // Bhmj_7.480 //

vãrànabhimukhànbàõaviddhànpavananandanaş  /
unmamàtha ratàgrebhyaş ÷ailebhyaş pàdapàniva  // Bhmj_7.481 //

hateùu ràjaputreùu teùu vikrama÷àliùu  /
bhãmakarõa÷araiş kùipraü babhåva janasaükùayaş  // Bhmj_7.482 //

bhãmabàõavinirbhinnaş saüstambhyàdhirathirvyathàm  /
maõóalãkçtakodaõóa÷cakre bàõamayaü nabhaş  // Bhmj_7.483 //

tataş karõa÷arà÷cakrurvya÷vasåtadhanurdhvajam  /
ekãbhåtà iva javàdbhãmaü vismayakàriõaş  // Bhmj_7.484 //

sarvàyudhàni saürabdho virathasyopasarpataş  /
vaikartana÷cakartàsya saüvartaka ivonnadan  // Bhmj_7.485 //

kùãõàyudho 'tha dviradànhayàü÷ca pavanàtmajaş  /
pràhiõotsåtaputràya ÷arai÷ciccheda tàü÷ca saş  // Bhmj_7.486 //

viùamasthaü raõe karõo na jaghàna vçkodaram  /
vãraş kuntãvacaş smçtvà satya÷ãlà hi sàdhavaş  // Bhmj_7.487 //

taü spç÷anniva càpena provàca vinadannçpaş  /
mahadbhirmåóhamà yuddhamakçtàstraş punaş kçthàş  // Bhmj_7.488 //

haüho bahubhujo neyamucità tava yuddhabhåş  /
màüsàstikåñakuññàka såda÷àlàsu ÷obhase  // Bhmj_7.489 //

athavà bhàrayogyasya ÷arãrasyàsya te pa÷oş  /
yuktàståvarakàş sphãtàş kànane labdhavçttayaş  // Bhmj_7.490 //

iti bruvàõe ràdheye bhãmaü kçcchrada÷à÷ritam  /
vilokya dåràtkaüsàriş phlaguõàya nyavedayat  // Bhmj_7.491 //

tato muhårtagaõane hemarekhànukàriõã  /
tårõaü bàõàvalã karõaü gàõóãvapatitàvi÷at  // Bhmj_7.492 //

khàõóavànalasaükrànta÷ikhayeva bhçto bhç÷am  /
vyàpto dudràva ràdheyo jayoddhåtadhvajàü÷ukaş  // Bhmj_7.493 //

***** bhãmasenaprave÷aş || 19 ||*****


àråóhe sàtyakirathaü kopatapte vçkodare  /
karõàya pràhiõotpàrtho nàràcaü vyomavartmanà  // Bhmj_7.494 //

vajratulyaü tamàyàntaü dàruõaü sarvabhåbhujàm  /
dåràdalakùito drauõi÷cicchedà÷u patatribhiş  // Bhmj_7.495 //

athàrjuno bàõa÷atairdreõàtmajamapårayat  /
so 'pi tatsàyakairbhinnaş senàsaügaramàvi÷at  // Bhmj_7.496 //

tataş kanakapçùñhànàü ÷aràõàü dhanuùàü tathà  /
ra÷mibhiş koparacanà rañantamiva ràjakam  // Bhmj_7.497 //

vidàrayannàsasàda såcivyåhaü dhanaüjayaş  /
àste mahàrathairgupto yatra pàpo jayadrathaş  // Bhmj_7.498 //

atràntare ÷arajvàlã¤akùitipakànanam  /
alambiùo ghanadhvàno garjansàtyakimàdravat  // Bhmj_7.499 //

taü ràjavaramàyàntaü pårayantaü ÷arairdi÷aş  /
avàrayanmahànãkaü sàtyakiş satyapauruùaş  // Bhmj_7.500 //
tayoş kà¤canapuïkhàbhiş ÷aramàlàbhiràvçtàş  /
siktà vãraraseneva di÷aş pallavità babhuş  // Bhmj_7.501 //

tata÷cakarta bhallena ÷irastasyà÷u sàtyakiş  /
mauli÷oõamaõicchàyàcchuritena samàharan  // Bhmj_7.502 //

nihatyàlambipaü vãraü pravaràõàü prahàriõàm  /
÷atàni ràjaputràõàü nyavadhãtpa¤ca sàtyakiş  // Bhmj_7.503 //

kùapayantaü kurucamåü taü raõe dãptavikramam  /
abhyadhàvadvãraketurvãro bhåri÷ravàş svayam  // Bhmj_7.504 //

tayorvicitradhanuùoş ÷aradurdinameghayoş  /
garjitaü cakitàş sarve ràjahaüsà na sehire  // Bhmj_7.505 //

tau mithaş ÷arasaüpàtanirgharùaõasamutthitaiş  /
virejatuş sphuliïgaughaiş kãñaratnaurivàcalau  // Bhmj_7.506 //

chitvà parasparaü càpaü syandanaü saüpramathya ca  /
khaïgacarmadharau vãrau yuyudhàte ciràya tau  // Bhmj_7.507 //

javàdalakùyavapuùo÷citramaõóalacàriõoş  /
tayoş sthagitasaügràmà vãràş prekùakatàü yayuş  // Bhmj_7.508 //

tataş sàtyakimàkçùya màlyavadbhiş ÷iroruhaiş  /
hatvà vakùasi pàdena saumadattirapàtayat  // Bhmj_7.509 //

khaógena sàtyaki÷ira÷chettuü dçùñvà tamudyatam  /
uvàca sahasà pàrthaü saübhràntaş kaiñabhàntakaş  // Bhmj_7.510 //

preùitaü dharmaràjena tvadarthaü vçùõipuügavam  /
pa÷ya ÷atruva÷aü yàtaü ÷ràntaü sàtyakimàhave  // Bhmj_7.511 //

anityau sarvathà nånaü subhañànàü jayàjayau  /
yadimàü sàtyakirapi pràptaş klãbocitàü da÷àm  // Bhmj_7.512 //

eùa bhåri÷ravàstårõaü khaógenàkhaõóavikramaş  /
samudyataş ÷iro hartuü ÷iùyasya tava sàtyakeş  // Bhmj_7.513 //

ukte janàrdaneneti prahàràbhimukhaü bhujam  /
bhallena bhåri÷ravaso jahàra kapiketanaş  // Bhmj_7.514 //

kçtte dåràdadç÷yena bhujastambhe kirãñinà  /
kàlavaktrànnipatitaü sàtyakiü menire janàş  // Bhmj_7.515 //

patansa bhuvi dordaõóaş kaïkaõàvalinişsvanaş  /
ninàdairiva kaunteyaü tàratàrairatarjayat  // Bhmj_7.516 //

tasmi¤jayadvipàlàne vi÷ràntisadane kùiteş  /
pratàpamandirastambhe bhuje bhuvi nipàtite  // Bhmj_7.517 //

tyaktvà vàmakaràkçùñàü sàtyakermårdhajàvalãm  /
uvàcànalpasaükalpo yåpaketurdhanaüjayam  // Bhmj_7.518 //

aho vãravrataü pàrtha kãdç÷aü dar÷inaü tvayà  /
yenànyaraõasaktasya cchadmanà me hato bhujaş  // Bhmj_7.519 //

ucitaü và tavaivaitanmantrã yasya janàrdanaş  /
jàtà hçdyàrthalobhena kåñayuddhavigdhatà  // Bhmj_7.520 //

ityuktvà vàmahastena ÷ara÷ayyàü vidhàya saş  /
upavi÷ya vi÷annantaş sahitaş svar÷avçttibhiş  // Bhmj_7.521 //

hutvà pràõànalaü bàõairbhrumadhye nihitekùaõaş  /
tejaş pravidadhe mårdhni ÷a÷isåryànalottaram  // Bhmj_7.522 //

tato bãbhatsuravadannindàmukharitànnçpàn  /
vihvalo viùamàtmà ca rakùitaş sàtyakirmayà  // Bhmj_7.523 //

hantà ÷iùyasya sakhyu÷ca kçttahastaş kçto yadi  /
tatra kiü nàma manyadhvaü nirdeùà yåyamàhave  // Bhmj_7.524 //

eko 'bhimanyurnihataş samàyaiş sarvapàrthivaiş  /
÷rànta÷chinnadhanuşkhaógastatkiü nàma vadanti naş  // Bhmj_7.525 //

ityuktavati kaunteye labdhasaüj¤o 'tha sàtyakiş  /
yayàce praõataş pårvaü raõaü pràyajuùo ripoş  // Bhmj_7.526 //

khaógena yaj¤a÷ãlasya vãrasya ya÷asàü nidheş  /
vaktraü muktàvalãbhàbhirjàtahàsamivàharat  // Bhmj_7.527 //

sa kçùõena ca bhåpàlairvàryamàõena saübhramàt  /
krodhàdaj¤àtavçttena tasminsàtyakinà hate  // Bhmj_7.528 //

dhik÷abdaş sarvavãràõàmuttasthau sthagitàmbaraş  /
saumadatte÷ca caritaü pra÷a÷aüsuş surà divi  // Bhmj_7.529 //


***** bhåri÷ravaso vadhaş || 20 || *****


sa tena nirjitaş pårvaü somadatto 'timanyunà  /
àràdhya tapasà devaü rådraü tripuradàraõam  // Bhmj_7.530 //

lebhe sàtyakijetàraü bhåri÷ravasamàtmajam  /
÷ekharaü sarvavãràõàü vadànyaü bahuyàjinam  // Bhmj_7.531 //

tasminnipatite vãre jayadrathavadhotsukaş  /
tårõaü vive÷a ÷vetà÷vo nibióaü ràjamaõóalam  // Bhmj_7.532 //

astàdricåóàmaõitàü gantumicchati bhàskare  /
dadar÷a saindhavaü pàrtho guptaü sarvairmahàrathaiş  // Bhmj_7.533 //

àkarõà¤citagàõóãvastaü dåràdduşsahàgamam  /
dç÷aiva kopàruõayà tasya dàhamivàkarot  // Bhmj_7.534 //

tato vilulite sainye paràvçtta ivàmbudhau  /
hato hataş sindhuràjo babhåveti mahàsvanaş  // Bhmj_7.535 //

atha karõakçpadrauõiduş÷àsanasuyodhanàş  /
saha sarvairmahãpàlairdhanaüjayamayodhayat  // Bhmj_7.536 //

tànvidhàya ÷araistårõaü dvastavarmarathadhvajàn  /
pàtayanràjavaktràõi jiùõuş saindhavamàdravat  // Bhmj_7.537 //

jayadratho 'pi vijayaü vilokyàcyutasàrathim  /
sa niùkçùyàsakçttaistaiş sàyakaistamapårayat  // Bhmj_7.538 //

tato 'bravãnmadhuripurdinànte savyasàcinam  /
chindhi sindhupateş kùipraü ÷iro divyena patriõà  // Bhmj_7.539 //

vçddhakùattraş pità pràdàdvaramasya kùitau ÷iraş  /
pàtayiùyati yastulyaü tasyàpi nipatiùyati  // Bhmj_7.540 //

samantapa¤cakàbhyarõe pitàsya tapasi sthitaş  /
tadaïke pàtaya ripoş sirastasmàtprayàtu gàm  // Bhmj_7.541 //

ityukte ÷auriõà jiùõu÷chittvà sindhu÷iro javàt  /
÷areõa saüdhyàdhyànasthajanakàïke nyapàtayat  // Bhmj_7.542 //

aïkàdaj¤àsavçttasya kùipatastacchiraş kùitau  /
vçddhakùattrasya sahasà papàtàgre nijaü ÷iraş  // Bhmj_7.543 //

***** jayadrathavadhaş || 21 ||*****


tasminnipatite vãre trailokyà÷caryakàriõà  /
gàõóãvadhanvanà kçùõo nanàdàsphoñayandi÷aş  // Bhmj_7.544 //

tato vighañite vyåhe kururàjavaråthinã  /
naurivàbdhermahàvàtairbabhràmàvartanartità  // Bhmj_7.545 //

bhãmo nanarda taü nàdaü hataü matvà jayadratham  /
prahçùñaş pratijagràha nànàvàdyaü yudhiùñhiraş  // Bhmj_7.546 //

akùauhiõãş sapta hatvà hataş pàrthena saindhavaş  /
nånaü na durgaü daivasya kiücidityåcire janàş  // Bhmj_7.547 //

nirvibhàge tato yuddhe pravçtte nçpatikùaye  /
droõaü kçpaü ca vidadhe ÷arairjiùõuş paràïmukham  // Bhmj_7.548 //

bhãmasàyakanirbhinnajihvàkarõaü(?) ca sàtyakiş  /
àruroha rathaü vãro vitãrõa hariõà nijam  // Bhmj_7.549 //

màruteravamànaü ca kalaya¤÷atamanyujaş  /
punaş pratij¤àü karõasya vçùasenavadhe vyadhàt  // Bhmj_7.550 //

tato yudhiùñhiraü pràpya tau ca sàtyakiphalguõau  /
mithaş ÷a÷aüsuş pramadàdabhinandya paràkramam  // Bhmj_7.551 //

kçùõàvatha pariùvajya mànandaü dharmanandanaş  /
tuùñàva jagatàü nàthaü viùõuü vijayakàraõam  // Bhmj_7.552 //

bàùpàkulastato ràjà droõametya suyodhanaş  /
åce tvayà kçtà÷vàso nihataş sa jayadrathaş  // Bhmj_7.553 //

÷rutvaitadavadaddroõo nidhanàyaiva dãkùitaş  /
tyakùyàmi kavacaü ràjannàhatvà tava vairiõaş  // Bhmj_7.554 //

àcàryeõetyabhihite sarve duryodhanànugàş  /
pràõahavye raõamakhe tasthuràbaddhani÷cayàş  // Bhmj_7.555 //

athàü÷umati yàte 'staü dinakçtkamalatviùi  /
÷oõacchatra ivàkçùñe saüdhyàraktasaritplavaiş  // Bhmj_7.556 //

nakùatraistàrataralaiş kopakampajuùàü raõe  /
hatànàü bhåbhunàü jãvairiva vyàpte nabhastale  // Bhmj_7.557 //

tamobhiràvçte vyomni kçpàõavanameckaiş  /
divyàstradagdhairmàtaïgairiva tridivagàmibhiş  // Bhmj_7.558 //

visphuranmaulikeyårahemasàyakakàrmukàş  /
cakrire samaraü ghoraü duryodhanamukhàş paraiş  // Bhmj_7.559 //

arjunadhvànagarjàbhiş siühanàdai÷ca màruteş  /
droõakàrmukanirghoùaiş pçthivã samakampata  // Bhmj_7.560 //

a÷ràntaü yudhyamànànàü kurupàõóavabhåbhujàm  /
babhau sàkùàdivàyàtà kàlaràtrirvibhàvarã  // Bhmj_7.561 //

pràpustamàüsi vaipulyaü khaógeùu dviradeùu ca  /
pràpustamàüsi dàridryaü chattreùu vyajaneùu ca  // Bhmj_7.562 //

gçdhrabhåtotsave tasminvikaràlà vasuüdharà  /
avartamànamànena tamaseva vidàrità  // Bhmj_7.563 //

dattavetàlatàlo 'bhådakàõóadhçtikhaõóanaş  /
kabandhoddaõóadordaõóatàõóavàóambarotsavaş  // Bhmj_7.564 //

÷irastrakaïkañàpàti÷astrajvàlàjañà babhuş  /
tamaşpi÷àcasaüghànàü piïgàş ÷ma÷rusañà iva  // Bhmj_7.565 //

tatra droõo mahàstraughaiş kùapayanràjamaõóalam  /
àdãptaratnamukuñaü proccakarta ÷ineş ÷iraş  // Bhmj_7.566 //

bhãmaseno 'pi kàliïgaü ràjaputraü tarasvinam  /
rathàdrathamabhiplutya nijaghànà÷u muùñinà  // Bhmj_7.567 //

tasya muùñihatasyàjau peturasthãni bhåtale  /
phalgunya÷mahatasyeva cirapakvasya ÷àkhinaş  // Bhmj_7.568 //

kaliïgakulasaühàraü kçtvà tårõaü vçkodaraş  /
dhruvaü ca jaladhàraü ca ràjaputràvadàrayat  // Bhmj_7.569 //

vidhàya vimukhaü karõaü bhãmo duryodhanànujam  /
niùpipeùa padà hatvà vãro duùkaradurmadaş  // Bhmj_7.570 //

somadattasya tanayaü ÷alaü hatvàtha sàtyakiş  /
taü putra÷okavidhuraü cakàra vimukhaü ÷araiş  // Bhmj_7.571 //

dàrayantaü kurucamåü sàtyakiü ÷aravarùiõam  /
di÷aş saüpårayanbàõaira÷vatthàmà samàdravat  // Bhmj_7.572 //

kùapayantamanãkàni dçùñvà rudramivàparam  /
ni÷ãthe dviguõotsàhastamadhàvaddhañotkacaş  // Bhmj_7.573 //

tasya nàdena mahatà di÷aş samabhipåritàş  /
sphuñità yatra dala÷astadà÷caryamivàbhavat  // Bhmj_7.574 //

a÷vatthàmni prabhàdhàmni bàõograkiraõe raõe  /
kurvanghañotkaco reje ràhujçmbhàvijçmbhitam  // Bhmj_7.575 //

÷aràõàü drauõimuktànàü divyànàü samare rucaş  /
na kåõitàni netràõi ràtrau bhåtàni sehire  // Bhmj_7.576 //

akùauhiõãü ràkùasànàü haióambava÷avartinàm  /
tañàyudhàni dalayanneko drauõirayodhayat  // Bhmj_7.577 //

chittvà ghañotkaño hçùñaü cakraü kàlànalaprabham  /
jaghànà¤janaparvàõaü tatputraü ghoravikramam  // Bhmj_7.578 //

tato vimohanãü màyàü drauõiş kruddhasya rakùasaş  /
chittvà jaghàna visikhairdhçmnànujànraõe  // Bhmj_7.579 //

kuntibhojasutànhatvà sahasràõi prahàriõàm  /
jaghàna ràjaputràõàü drauõiş kàla ivàkulaş  // Bhmj_7.580 //

atràntare bhãmaseno bàhlikàdhipateş ÷iraş  /
gadayà vãraghàtinyà niùpipeùà÷u maulinaş  // Bhmj_7.581 //

tato jaghàna saürabdhànda÷a duryodhanànujàn  /
vãrabàhuü dçóharathaü nàgadantamayobhujam  // Bhmj_7.582 //

pramàthinaü virajasaü suhastaü sudçóhaü tathà  /
hatvaitànsapta gàndhàrànavadhãtsubalàtmajàn  // Bhmj_7.583 //

nighnantaü kauravacamåü svayaü yudhi yudhiùñhiram  /
aindravàruõavàyavyairastrairdreõo 'pyayodhayat  // Bhmj_7.584 //

tataş prayuktaü brahmàstraü guruõà tajjihãrùayà  /
avàrayadasaürambho brahmàstreõaiva dharmajaş  // Bhmj_7.585 //

sànugaiş pàõóutanayairgajairiva sarojinãm  /
mçdyamànàü camåü dçùñvà karõamåce suyodhanaş  // Bhmj_7.586 //

karõàkarõaya saügràme jayibhiş pàõóusånubhiş  /
viràvaü vadhyamànànàü sainyànàü ca tarasvinàm  // Bhmj_7.587 //

tumule 'sminniràloke viùame samupasthite  /
tejasàmà÷rayaş ÷åra tvamevaikaş paràyaõam  // Bhmj_7.588 //

praõayàditi ràdheyo bhåbhujà svayamarthitaş  /
uvàca pàõóusenàsu kùipanniva ÷aravalãş  // Bhmj_7.589 //

vãra÷ayyàsthite bhãùme ÷ekhare sarvadhanvinàm  /
ràjanbhàraş kramàyàto mamaivàyaü kimucyate  // Bhmj_7.590 //

adya vãravrataharaü harasyàpi kirãñinam  /
pàtayàmyeùa samare ÷aktyà vàsavadattayà  // Bhmj_7.591 //

ityukte såtaputreõa provàca prahasankçpaş  /
loke såtyamavãre 'sminnekastvaü vãratàü gataş  // Bhmj_7.592 //

aho nu mithyà ràdheya kathitena tàvamunà  /
satataü sarvavãràõàü ÷ravaõau badhirãkçtau  // Bhmj_7.593 //

kutastvama÷rutodanta ivàyàtaş paràkramã  /
yadà hataş sindhupatiş kçtavànna bhavàüstadà  // Bhmj_7.594 //

dçùñasàrà vayaü sarve tava pàõóusutasya ca  /
balànusàraü yudhyasva vçthà ÷làghàü tu mà kçtàş  // Bhmj_7.595 //

iti ÷àradvatenokte kopàdvaikartano 'bravãt  /
garjanti saphalaü vãràş pràvçùeõyà ivàmbudàş  // Bhmj_7.596 //

tvaü tu vçddha niràcàro mohàdevaü prabhàùase  /
anyapakùà÷rayaş ko hi bandãvànyànpra÷aüsati  // Bhmj_7.597 //

brahmabandho punardveùàdyadyevamabhidhàsyati  /
chetasyàmi jihvàü kañukàü tadanenàsinà tava  // Bhmj_7.598 //

iti karõena saürambhàtkopitaü vãkùya màtulam  /
karavàlamathàkçùya krudhyaüstaü drauõiràdravat  // Bhmj_7.599 //

rudratulyaü tamàyàntaü trijagatpralayakùamam  /
nyavàrayatsvayaü ràjà nayavàgbhiş sagautamam  // Bhmj_7.600 //

droõikarõau prasàdyàtha kururàje raõonmukhaş  /
vive÷a pàõóavacamåü saha sarvairmahàrathaiş  // Bhmj_7.601 //

àkarõà¤citakodaõóamuktaiş karõa÷araistathà  /
abhådyaudhiùñhiraü sainyaü viprakãrõaü samantataş  // Bhmj_7.602 //

÷aratvàlàkaràlaü taü karõapàvakamutkañam  /
abhyetya pàrthajalado bàõadhàràbhiràvçõot  // Bhmj_7.603 //

kùaõàdathàrjuna÷aracchinnacàparathadhvajaş  /
karõaş kçpasyàruhoha rathaü bhagnamanorathaş  // Bhmj_7.604 //

dçùñvà duryodhanaü vãraü yudhyamànamaràtibhiş  /
jaghàna pà¤càlacamåü drauõiràhavadurmadaş  // Bhmj_7.605 //

sahasra÷o vadhyamànàş kùatrakànanavahninà  /
pà¤càlà droõaputreõa hata÷eùà di÷o yayuş  // Bhmj_7.606 //

dhçùñadyumnaü tato jitvà vãraü hatvàsya cànugàn  /
drauõiràyodhanaü cakre kçtàntodyànavibhramam  // Bhmj_7.607 //

bhãmàrjunàbhyàü sahitaş svayaü ràjà yudhiùñhiraş  /
vidràvya kauravãü senàü droõa÷eùàmivàkarot  // Bhmj_7.608 //

somadattamathàyàntaü sàtyakiş pçthuvikramam  /
ayodhavadasaübhràntaş kumàra iva tàrakam  // Bhmj_7.609 //

tadbàõa÷atanirbhinno vyathàü saüstambya sàtyakiş  /
÷areõà÷anitulyena vidàrya tamapàtayat  // Bhmj_7.610 //

tato droõàrjunaraõe divyàstragràmaduşsahe  /
babhau raktàmbaravatã kàlaràtrãva ÷arvarã  // Bhmj_7.611 //

tataş kirãñipramukhairdraiõikçperitaiş  /
sainyànàü bhajyamànànàü babhåva bhayado ravaş  // Bhmj_7.612 //

tato duryodhanàde÷àdgàóhe tamasi saütataiş  /
dãpairyuyudhire vãrà gajà÷vetsaïgasaïgibhiş  // Bhmj_7.613 //

te sene dãpanikarairabhito babhatuş kùaõàt  /
hatànàü kaõa÷o yàtaistejobhiriva bhåbhujàm  // Bhmj_7.614 //

virejustànyanãkàni dãpaiş khaógeùu bimbitaiş  /
jvalitàni vanànãva naktamoùadhimaõóalaiş  // Bhmj_7.615 //

dãpadãptà narendràõàü ratnàbharaõarociùaş  /
tamaşkaùaõapàùàõe hemalekhà ivàbabhuş  // Bhmj_7.616 //

tato vimardanaùñeùu teùu dãpeùu saügare  /
ni÷ãtho yauvanaü pràpa vairàõyapanayairiva  // Bhmj_7.617 //

nirvibhàge tato yuddhe pravçtte ÷aurya÷àlini  /
svayaü jite dharmajena sànuge kaurave÷vare  // Bhmj_7.618 //

mçtyuvãthãmapi pràptaü sahadevamavàrayat  /
na jaghàna raõe karõaş smarankuntãvaco muhuş  // Bhmj_7.619 //

tataş karõasuto vãro vçùaseno 'rivàhinãm  /
vive÷àstràvalãjvàlàlãóhakùattriyakànanaş  // Bhmj_7.620 //

vidràviteùu vãreùu vçùasenena sàyakaiş  /
kupito draupado roùàtkurusainyaü vyadàrayat  // Bhmj_7.621 //

vartamàne raõe ghore bhàradvàjasya pa÷yataş  /
dhçùñadyumno 'vadhãdvãraü drumasenaü naràdhipam  // Bhmj_7.622 //

tato duryodhanagirà droõakarõau mahãbhujàm  /
kçttaiş ÷irobhi÷cakràte bhuvi padmàkaràniva  // Bhmj_7.623 //

dhçùñadyumnamukhà¤jitvà kùapitànãkanàyakaş  /
vidràvya pàõóavacamåü karõa÷cakre nçpakùayam  // Bhmj_7.624 //

taü karõaü sàyakànena kirantaü tejasàü nidhim  /
na sehire pare draùñuü raõe tapanasaübhavam  // Bhmj_7.625 //

bhajyamàneùvanãkeùu karõena raõa÷àlinà  /
jayà÷à pàõóuputràõàü sakalà tanutàü yayau  // Bhmj_7.626 //

atha kçùõasya vacanàtkçùõaràtrau ghañotkacaş  /
avadhãttvaritaü karõaü kçùõàkopa ivàpatan  // Bhmj_7.627 //

tasminnabhyudgate dãpta÷ma÷rujihvàvilocane  /
vàhinyaş ÷atadhà jagmuş pratàpapatità iva  // Bhmj_7.628 //

sa tadà jaladacchàyo bhrukuñã vidyudutkañaş  /
sphàràbhiş ÷atadhàràbhiş pàrthaş karõamapårayat  // Bhmj_7.629 //

àsthitastaptahemàïgaü caturhasta÷ataü ratham  /
sarvàkàrasya lagnàgnernãlàdrerupamàkùamam  // Bhmj_7.630 //

da÷ahastaparãõàhaü dadhàno bhàsuraü dhanuş  /
dàvànalaprajvalitaü mahàsàlamivànalaş  // Bhmj_7.631 //

visphuratsphàramukuño dãptajàmbånadàïgadaş  /
tamaş÷aila÷ikhàsajjo babhau vighañayanniva  // Bhmj_7.632 //

aññahàsapañurnàdastasyàbhåttamasàmiva  /
taü dçùñvà vikañàjvàlaü pàñitànàü vyathàravaş  // Bhmj_7.633 //

vidruteùvarisainyeùu saübhogàrheùu ràjasu  /
ràdheyagirirevàsya jagràha ÷aradurdinam  // Bhmj_7.634 //

athàïgaràjarakùàyai jañàsurasuto balã  /
kaurave÷varamàmantrya samabhyàyàdalambusaş  // Bhmj_7.635 //

tatastasyàbhavaddhoraş saüprahàraş prahàriõà  /
ghañotkacena sa÷tràstra÷ilàpàvakavarùiõaş  // Bhmj_7.636 //

tayormàyàmayà÷caryakåñaprakañayodhinoş  /
årjitaiş ÷ata÷o yodhà garjitairvyasavo 'bhavat  // Bhmj_7.637 //

rathàdrathamabhidrutya tato bhaimiralambusam  /
dorbhyàü mittramivàliïgya gàóhagàóhamapãóayat  // Bhmj_7.638 //

tasya niùpãóyamànasya niryayuş srotasàü mukhaiş  /
sadhåmàş sànalajvàlàş sa÷abdaü ÷oõitacchañàş  // Bhmj_7.639 //

tato bhuvi viniùpiùya ràviõaü taü ghañotkacaş  /
uddhçtya tacchiro vegàdduryodhanamathàyayau  // Bhmj_7.640 //

tamuvàca hato 'yaü te mayà bandhurni÷àcaraş  /
priyasya pàtaya ÷iraş punareva nçpàdham  // Bhmj_7.641 //

uktvaitatkarõamabhyàyàdvinadanrajanãcaraş  /
caõóànilasamuddhåtaş kàlameva ivàkulaş  // Bhmj_7.642 //


***** alambusavadhaş || 22 || *****


tataş pravçtte samare ghore ràdheyarakùasoş  /
ràmaràvaõasaügràmamasmaranvibudhà divi  // Bhmj_7.643 //

stambhapramàõairvi÷akhairjvalitairulmukairiva  /
viddho 'pi rakùasà karõo na cacàla mahà÷ayaş  // Bhmj_7.644 //

atha krodhavinirmuktairvipulaiş karõasàyakaiş  /
nirbhinno ràkùasa÷cakraü pràhiõotkarõapàvakam  // Bhmj_7.645 //

prekùya càyatsahasràraü tejaşpi¤jaritàmbaram  /
cakàra khaõóa÷a÷cakraü karõaş sàvegamà÷ugaiş  // Bhmj_7.646 //

tato ghañotkacaş kopànmàyàü kçtvà vimohanãm  /
piùñvà såtadhjarathaü vi÷àlamavi÷annabhaş  // Bhmj_7.647 //

÷àntatejomaye vahnau tàrà tàràsthisaükule  /
vyoma ÷ma÷àne tasyàsanmattavetàlakoñayaş  // Bhmj_7.648 //

muhurgajo muhuş siühaş kùaõaü meghaş kùaõaü giriş  /
sarvabhåtamahàkàyo varùansa vipulàş ÷ilàş  // Bhmj_7.649 //

bhuvo vahniü divaş ÷astraü digbhyo ràkùasamaõóalam  /
visçjankurusenàsu vaikartanamayodhayat  // Bhmj_7.650 //

tato vidhåya tàü màyàü karõo divyàstratejasà  /
nirdahanpàõóavacamåü rakùo vivyàdha sàyakaiş  // Bhmj_7.651 //

heóihanpàõóava yàtudhànànsahasra÷aş  /
karõo dhanuùmatàü dhuryo vibabhau ràmavikramaş  // Bhmj_7.652 //

aùñàùñacakràma÷aniü kàlajihvavibhãùaõàm  /
bhaimaş sasarja karõàya svayaü rudreõa nirmitàm  // Bhmj_7.653 //

visçùñà ràkùasendreõa ÷ailasaüghapramàthinã  /
sà bhasmasànmahàghoùà rathamàdhirathervyadhàt  // Bhmj_7.654 //

tato 'paraü samàsthàya syandanaü såtanandanaş  /
pi÷àcavadanànanyà¤jaghàna pi÷ità÷inaş  // Bhmj_7.655 //

virathaş kopahutabhugjvàlàvalayitekùaõaş  /
ghañotkaco mahàmàyaş punarantaradhãyata  // Bhmj_7.656 //

atràntare ràkùasendro bakasya dayitaş sakhà  /
suyodhanàbhyanuj¤àto bãmamàyàdalàyudhaş  // Bhmj_7.657 //

hayànàü hastikarõànàü pi÷àcamukhavarcasàm  /
yukte ÷atena gambhãranirghoùe syàndane sthitam  // Bhmj_7.658 //

taü bhãmaş pratijagràha saürambhagurugarjitam  /
siddhamantra ivàkampo vãro vetàlamutthitam  // Bhmj_7.659 //

àkãryamàõo ghoreõa ÷ila÷astrastravarùiõà  /
ràkùasena gadàü bhãmaş pràhiõottadvadhà÷ayà  // Bhmj_7.660 //

tàü gadàü gadayà rakùo hatvà jàmbånadàïgadàm  /
nadannakàlajaladadhvànadhãraş khamàvi÷at  // Bhmj_7.661 //

alàyudhena saüsaktaü rajanyàü kåñayodhinà  /
bhãmaü dçùñvà kùaõaü kçùõaş saüdehàkulito 'bhavat  // Bhmj_7.662 //

tataş ÷aurergirà vãraş pravaro raudrakarmaõàm  /
alàyudhaü samabhyàyàttyaktvà karõaü ghañotkacaş  // Bhmj_7.663 //

tayoş saürabdhayorvyomni saünipàto ghanasvanaş  /
abhådbhç÷aü ÷ilà÷astranirgharùoddhåtapàvakaş  // Bhmj_7.664 //

citàgnipaïgala÷ma÷rujañàbhãùaõayostayoş  /
dantaniùpeùasaüjàtàş sphuliïgà iva babhramuş  // Bhmj_7.665 //

agnikuõóopamànàbhyàü kuõóalàbhyàü viràjitam  /
alàyudhasyà÷u ÷ira÷ciccheda ca ghañotkacaş  // Bhmj_7.666 //


***** alàyudhavadhaş || 23 || *****


taü hatvà vinadanghoraü haióimbo ghoravikramaş  /
drutaü karõaü samabhyetya ÷ilavarùairatàóayat  // Bhmj_7.667 //

vaikartano 'pi pàrthànàü kùapayitvà varåthinãm  /
ghañotkacasaübhràntaş ÷arajàlairapårayat  // Bhmj_7.668 //

athàstreõa rathaü hatvà karõasya rajanãcaraş  /
trijaganmohanãü màyàü samàdàyàvi÷annabhaş  // Bhmj_7.669 //

ulmukairàyudhairvçkùaiş ÷ilàbhiş parvataistathà  /
sa jaghàna mahàghoùaş kauravàõàmanãkinãm  // Bhmj_7.670 //

ni÷ãthe sarvavãreùu yudhyamàneùu rakùasà  /
dudruvuş pçthivãpàlà bhagnasyandanaku¤jaràş  // Bhmj_7.671 //

saühàre sarvayodhànàü tasminnatibhayaükare  /
niùkampaş samare karõaş sàyakaiş khamapårayat  // Bhmj_7.672 //

gagane vidhyamànànàü ÷ilànàü karõamàrgaõaiş  /
jvàlàjàlajañàlànàmabhåccañacañàravaş  // Bhmj_7.673 //

tataş parighanistriü÷a÷ataghnipràsamudgaràş  /
satri÷ålagadàcakrabhusuõói÷aratomaràş  // Bhmj_7.674 //

karõànane ràkùasena pràsta viùamayodhinà  /
cakrire kauravànãkaü hataü kàla÷atairiva  // Bhmj_7.675 //

vidrute ca tathà sainye raktakulyàvarohini  /
vidyamàne niràdhàre ràdheye dhairya÷àlini  // Bhmj_7.676 //

svastãtyuktvà prayàteùu vyomnaş siddhasurarùiùu  /
akampata jagatsarvaü ràkùasendrasya màyayà  // Bhmj_7.677 //

yudhyamànaü tato vãraü karõamabhyetya kauravaş  /
avadatsarvasaühàrasaütràsàyàsakàtaraş  // Bhmj_7.678 //

tvayàrjunavadhe ÷aktirdhàryate kimanarthakà  /
asminni÷ãthe ko hyasmànmucyate yaş punarjayet  // Bhmj_7.679 //

etadàkarõya ràdheyaş ÷akradattàü mahàprabhàm  /
ekavãravadhàyattàü suciraü parirakùitàm  // Bhmj_7.680 //

dàraõãü daityasaïghànàmutsasarja nabhastale  /
yasyà jvàlàvalãdhàmnà sãmantitamivàbhavat  // Bhmj_7.681 //

tejasvino ràkùasasya dçóhaü vakùo vidàrya sà  /
jagàma tridivaü dãptà pràõa÷aktirivàparà  // Bhmj_7.682 //

dagdhamàyastadà kùipraü haióimbo mandaràkçtiş  /
patannirbhinnahçdayaş pipeùa kuruvàhinãm  // Bhmj_7.683 //


***** ràtriyuddhe ghañotkacavadhaş || 24 || *****


hate ghañotkace vãre da÷akaõñhaparàkrame  /
prahçùñàş kuravaş karõaü ràmopamamapåjayan  // Bhmj_7.684 //

÷aktihãne tataş karõe nadatkàliyasådanaş  /
viùõo pàõóavànãke nanartànandanirbharaş  // Bhmj_7.685 //

valatpãtàü÷ukàstasya nçtyato vibabhurbhujàş  /
sphårjatika¤jalkapañalà vàtalolà iva drumàş  // Bhmj_7.686 //

tamåce nindayanpàrtho haióimbavadhaduşkhitaş  /
ko 'yaü viùàdasamaye praharùaste janàrdana  // Bhmj_7.687 //

÷rutvaitadabravãtkçùõo jitaş karõo 'dhunà sakhe  /
haióimbavapuùaş pràõa÷cintàcapalacetasaş  // Bhmj_7.688 //

÷akti÷ca karõadordaõóàtsamaü yàtà jayàya vaş  /
ekalavyajaràsaüdha÷i÷upàlàdayo mayà  // Bhmj_7.689 //

purà yuddhamidaü j¤àtvà durjayàş ÷aktibhirhatàş  /
evameva raõe karõo na jeyastrida÷airapi  // Bhmj_7.690 //

kiü punarghorayà pàrtha ÷aktyà vàsavadattayà  /
tvayi notsçùñavà¤÷aktiü satataü mohito mayà  /
karõa pratini÷aü pàpaiş preryamàõo 'pi kauravaiş  // Bhmj_7.691 //

ityuktavati dà÷àrhe siddhavãravadhàrditàş  /
nirvibhàgaü yuyudhire krodhàndhàş kurupàõóavàş  // Bhmj_7.692 //

haióimbe nihate ràjà ÷okatapto yudhiùñhiraş  /
à÷vàsitaş ke÷avena kupittaş karõamàdravat  // Bhmj_7.693 //

nçpairanugataş sarvaiş praviùñaş kuruvàhinãm  /
abhyetya bhagavànvyàso dharmaràjamabhàùata  // Bhmj_7.694 //

diùñyà nàdhiratheş ÷aktyà kçtaü jagadanarjunam  /
adhunà vãra yudhyasva nişsaürambhamanàkulaş  // Bhmj_7.695 //

ita÷caturbhirdivasairna bhaviùyanti bhåmipàş  /
dharmavãra tjaja krodhaü sadà dharmànugo jayaş  // Bhmj_7.696 //

ityuktvàntarhite vyàse bhãmàrjunayudhiùñhiràş  /
cakrire samaraü ghoraü droõakarõakçpàdibhiş  // Bhmj_7.697 //

sà kàlaràtriş ÷åràõàmutsavo yakùarakùasàm  /
sahasrayàmatàü yàtà triyàmàbånmahãbhujàm  // Bhmj_7.698 //

tato nidràkule sainye ÷ànte ÷astrakçtakùate  /
dçùñvà jagàda kàruõyàcchvetà÷vo ya÷asàü nidhiş  // Bhmj_7.699 //

muhurte 'sminniràloke khinnàş sarve mahàrathàş  /
kùaõaü bhajantu vi÷ràntiü nidràmukulitekùaõàş  // Bhmj_7.700 //

ityukte sainikàş sarve pra÷aüsanto dhanaüjayam  /
kùaõaü gajarathaskandaniùõõàstatyajuş ÷ramam  // Bhmj_7.701 //

nişsyandanàgaturagà niscalacchatracàmaràş  /
aïkanyastàyudhabhàñàstàş senà ni÷calà bhabhuş  // Bhmj_7.702 //

athodyayau vyomakçpàõapaññadantatsaruş kàntisarinmaràlaş  /
candro jagatku¤jarakarõa÷aïkho digaïganàmaõóanadarpaõa÷rãş  // Bhmj_7.703 //

tataş samastavãràõàü saümukhàhavapàtinàm  /
ya÷obhiriva ÷ãtàü÷uraü÷ubhirdyàmapårayat  // Bhmj_7.704 //

tuùàrahararuciraiş kiraõairamçtatviùaş  /
càmarairiva bhåpàlà vãjyamànàş kùaõaü babhuş  // Bhmj_7.705 //

÷areùvaïkurita÷candraş sàndraü pallavitomiüùu  /
hareùu phullito ràj¤àü ÷aïkheùu phalito 'bhavat  // Bhmj_7.706 //

pratibimbagato raktatañinãùu ni÷àkaraş  /
babhau saüdhyàsaveneva ghårõamànàruõacchaviş  // Bhmj_7.707 //

tataş kùãõe kùapàkàle dhvajinã ràjayakùmaõi  /
udyayau ÷oõitàtàmro bhagavànvàsare÷varaş  // Bhmj_7.708 //


***** caturthadivase ràtriyuddham || 25 || *****


duryodhanena vàkyalyairarditaş kumbhasaübhavaş  /
tato dadàha divyàstrairanastraj¤ànapi krudhà  // Bhmj_7.709 //

punaş pravçtte samare nirmaryàde jagatkùaye  /
droõena vadhyamànànàmànandastumulo 'bhavat  // Bhmj_7.710 //

tasminnakàlakalpànte rudraş kiü vàpuùàmunà  /
saühartumudyato lokànityåcurvyomacàriõaş  // Bhmj_7.711 //

cedisomakapà¤càlamatsyakekayasç¤jayàş  /
na ÷arma lebhire vãràş pãóità droõasàyakaiş  // Bhmj_7.712 //

tato viràñadrupadau bhàradvàjaü ÷itaiş ÷araiş  /
saücchàdya cakratuş kùipraü vismayaü tava dhanvinàm  // Bhmj_7.713 //

droõo 'tha pàrùatasutànhatvà vipulavikramàn  /
kaõñhà¤jahàra bhallàbhyàü viràñadrupadau samam  // Bhmj_7.714 //


***** viràñadrupadavadhaş || 26 || *****


matsyapà¤càlasenàsu bhagnàsu pavanàtmajaş  /
dhçùñadyumnamukhaiş sàrdhaü droõànãkamupàdravat  // Bhmj_7.715 //

karõasaubalahàrdikyaduş÷àsanamukhàstataş  /
bhãmapàrùatasaineyaphalgunàdyànayodhayan  // Bhmj_7.716 //

saüghaññaş sarvavãràõàü tumule saüprahàriõi  /
àyàtsollolakãlàlakulyà kallolamàlinã  // Bhmj_7.717 //

pà¤càlacedimatsyànàü kurvàõàü kadanaü raõe  /
droõaü vilokya kaüsàrirbabhàùe pàõóunandanam  // Bhmj_7.718 //

jàmadagnyasya ÷iùyo 'yaü pravçddhaş kùatriyànalaş  /
divyàstraduşsaha÷ikhaş soóhuü naş kena pàryate  // Bhmj_7.719 //

sarvàtmanà yudhyamàno durjayaş sàyudho guruş  /
udyataş kartumadyaiva jàne niùpàõóavaü jagat  // Bhmj_7.720 //

putraü tu nihataü ÷rutvà dhruvameùa na yotsyate  /
tasmàdyuktimupà÷ritya jaye nãtirvidhãyatàm  // Bhmj_7.721 //

÷rutvaitadarjune karõau pidhàyàdhomukhasthite  /
kathaücidabhyupagamànmåke pàõóavabhåpatau  // Bhmj_7.722 //

a÷vatthàmàbhidhaü hatvà gadayà madaku¤jaram  /
uccaiş putravadhaü bhãmo droõama÷ràvayatpuraş  // Bhmj_7.723 //

lajjamànena bhãmena vyàhçtaü bhç÷amapriyam  /
durjayaü tanayaü matvà droõo mene na tattathà  // Bhmj_7.724 //

sa pravi÷yàtha pà¤càlàndhçùñadyumnajighàüsayà  /
jaghàna vãrayodhànàü rathànàmayutàni ùañ  // Bhmj_7.725 //

cedipà¤càlamatsyànàü brahmastreõogravikramaş  /
prayutànyadahatkruddho droõo rudra ivàparaş  // Bhmj_7.726 //

nighnanprabhadrakànvãrànsomakà÷ca prahàriõaş  /
caturvarùa÷ato darpàdyuveva vicacàra saş  // Bhmj_7.727 //

çùayo 'tha samabhyetya taü kråratarakàriõam  /
tasmàdavàrayanghoràllokasaühàravai÷asàt  // Bhmj_7.728 //

munisaüghe gate vyomnà droõo bhãmavacaş smaran  /
yudhiùñhiraü ÷aïkitadhãrapçcchatsatyavikramam  // Bhmj_7.729 //

govindenàrthito yatnàllokasaühàra÷àntaye  /
yudhiùñhirastadevoktvà svairaü hastãtyabhàùata  // Bhmj_7.730 //

aspç÷anto hayà bhåmimavahanye yudhiùñhiram  /
te nãcagàminastårõamasatyaguravo 'bhavan  // Bhmj_7.731 //

tataş saviùanàràcairnirbhinna iva marmasu  /
ni÷cityàtmavadhaü droõa÷citràrpita ivàbhavat  // Bhmj_7.732 //

taü jihvàdãptavi÷ikho dhçùñadyumno 'vadaddrutam  /
aho tanu bràhmaõo bhåtvà pi÷ità÷ãva niùkçpaş  /
karoùi kaluùaü karma nihate 'pi priye sute  // Bhmj_7.733 //

tacchrutvà sahasà droõastyaktvà càpaü saha krudhà  /
dattvà sarvàbhayaü maunã dadar÷a jyotiràntaram  // Bhmj_7.734 //

tasya ùañko÷asaüghasya saüpuñatrayapàtanàt  /
brahmarandhraviniùkràntaü jyotirvyoma samàvi÷at  // Bhmj_7.735 //

atràntare samàkçùya dhçùñadyumnaş ÷iroruhaiş  /
krodhàndhaş pàõóutanayairvàryamàõo 'pi saübhramam  // Bhmj_7.736 //

gurorakçùña÷astrasya dhàmni saükràntatejasaş  /
÷iro jahàra khaógena dhikkçtaş sravaràjabhiş  // Bhmj_7.737 //


***** droõavadhaş || 27 || *****

hate rukmarathe vãre gurau sarvadhanuùmatàm  /
saübhràntà dudruvuş sarve kauravàõàü mahàrathàş  // Bhmj_7.738 //

bhagnaü kurubalaü dçùñvà ÷aïkito droõanandanaş  /
kimetaditi papraccha sà÷runetraü suyodhanam  // Bhmj_7.739 //

tasminnadhomukhe duşkhàddhoraü vaktumanã÷vare  /
tatpreritaş pitçvadhaü gautamo 'smau nyavedayat  // Bhmj_7.740 //

÷rutvà sa vai÷asaü ghoraü chadmanà vihitaü gurau  /
pà¤càlyena nç÷aüsena jajvàla krodhavahninà  // Bhmj_7.741 //

tasya niş÷vasataş kopàtkàlasyeva didhakùataş  /
saürambhaş sarvabhåtànàü babhåvàtibhayaükaraş  // Bhmj_7.742 //

niùpiùyapàõinà pàõiü so 'bravãtsà÷rulocanaş  /
aho mamàpi janakaş ke÷agrahaõamàptavàn  // Bhmj_7.743 //

ghàtayitvà mçùàvàdã guruü ràjà bakavrataş  /
mayi jãvati kaunteyaş kathaü pràpsyati medinãm  // Bhmj_7.744 //

adya matkopanirdagdhe pàõóuputre saràjake  /
bhàrgavasya smariùyanti vãràş kùattrakulacchidaş  // Bhmj_7.745 //

kçtvàdya pàrùatapa÷uü krodhàgnerupahàratàm  /
akçùõapàrthàü pçthivãmeùo 'haü kartumudyataş  // Bhmj_7.746 //

purà mahyaü pità pràdàdastraü nàràyaõoditam  /
tenàdya saühçtàüllokànmayà pa÷yantu khecaràş  // Bhmj_7.747 //

ityuktvà saüdadhe dhãptaü tadastraü niyataş ÷uciş  /
yenà÷vatthadalàlolà vicacàlajagattrayã  // Bhmj_7.748 //

tato nanàda manthàdrikùubhitàmbhodhinişsvanam  /
drauõiryena di÷aş sarvà yayuş ÷akalatàmiva  // Bhmj_7.749 //

tato vyathitamàlokya svasainyaü ÷vetavàhanaş  /
jagàda dharmatanayaü ÷vasannanu÷ayàkulaş  /
vyàjàdvibhavalubdhena ÷iùyeõa nihato guruş  // Bhmj_7.750 //

iti pralàpamukhare suraràjasute guroş  /
kopàdàtàmranayanaş provàca pavanàtmajaş  // Bhmj_7.751 //

na nàma munivatpàrtha kùattriyo vaktumarhasi  /
ghoràpakàre kaş ÷atrau raõe nyàyamupekùate  // Bhmj_7.752 //

asminmama bhuje vãre gadàpraõayini sthite  /
tvayi kçùõe ca kiü nàma drauõi÷làghàbhinandyate  // Bhmj_7.753 //

ityukte bhãmasenena pàrùator'junamabravãt  /
lokàntako vikarmastho brahmabandhurhato mayà  // Bhmj_7.754 //

brahmàstreõa hato yena muktavarmà pçthagjanaş  /
sarvopàyaiş sa hantavyo 'suravadvi÷vakaõñakaş  // Bhmj_7.755 //

tvayà hataş kathaü bhãùmaş sa ca pràgjyotiùe÷varaş  /
pituş sakhà kimetena gahanà vãravçttayaş  // Bhmj_7.756 //

dhçùñadyumnavacaş ÷rutvà tiryagjihmãkçtekùaõaş  /
niş÷vasya kopasaütapto dhigdhigityarjuno 'bravãt  // Bhmj_7.757 //

lajjànate dharmasute måkãbhåteùu ràjasu  /
sàtyakiş kopasaütapto dhçùñadyumnamabhàùata  // Bhmj_7.758 //

bata pàpa vayaü sarve ye gurughnaü puraş sthitam  /
svastivatpratibhàùante hantavyaü tvàü prayatnataş  // Bhmj_7.759 //

ityuktavati ÷aineye jagàda drupadàtmajaş  /
aho nu paradoùaj¤o nirdeùa iva bhàùase  // Bhmj_7.760 //

bhåri÷ravàş pràyagataş kçttabàhuş kirãñinà  /
nç÷aüsa patitàcàra kenànyena nipàtitaş  // Bhmj_7.761 //

naitadvàcyaü tvayà bhåpo bàõaistvàmanyathà ÷itaiş  /
karomi ÷ikùàgurubhirvinayàvanivartinam  // Bhmj_7.762 //

iti bruvàõau saürambhàttau mitho hantumudyatau  /
ni(nya)vàrayatkçùõagirà bhãmasenaş sahànujaiş  // Bhmj_7.763 //

tataş kùaõàtsamàvçtte kururàjabalàrõave  /
droõàtmajàstrapihità nàlakùyanta di÷o da÷a  // Bhmj_7.764 //

nàràyaõàstranişsçtaiş pradãptàyudhamaõóalaiş  /
badhyamànàlpa÷eùàbhåtpàõóavànàmanãkinã  // Bhmj_7.765 //

tasminnàyudhasaügharùajàtajvàlà÷atàkule  /
ghore subhañasaühàre trasto ràjà yudhiùñhiraş  // Bhmj_7.766 //

uvàca pàrùatamukhànvãkùamàõaş kirãñinam  /
palàyantàmitaş sarve mahadbhayamupasthitam  // Bhmj_7.767 //

màdhyasthyamàsthito jiùõuş kopito nidhanàdguroş  /
yenàbhimanyurvçddhena vyàjàdbàlo nipàtitaş  // Bhmj_7.768 //

satyajitpramukhà yena hatàste te mahàrathàş  /
durbhedyaü kavacaü pràdàddivyaü duryodhanàya yaş  // Bhmj_7.769 //

kriyatàü nàdhunà yuddhaü svasti pàrthàya dhãmate  /
evaü vahniü pravekùyàmi drauõiü kàlaü saheta kaş  // Bhmj_7.770 //

ityukte dharmaràjena bhujàvutkùipya ke÷avaş  /
uccairuvàca bhåpàlà¤jvalitànstratejasà  // Bhmj_7.771 //

bho bhoş ÷astraü parityajya rathebhyo vrajata kùitim  /
astreõànena hanyante na vi÷astrà bhuvi sthitàş  // Bhmj_7.772 //

iti bruvàõe saürambhàtsàvegaü kaiñabhadviùi  /
bhãmo babhàùe bhåpàlànabhayaü kartumarhatha  // Bhmj_7.773 //

eùo 'haü samayaprakhyàü gadàmàdàya daü÷itaş  /
drauõimabhyudyato hantuü pa÷yantu kurupàõóavàş  // Bhmj_7.774 //

iti garjantamàyàntaü pàvaniü droõanandanaş  /
hasanmåóho 'yamityuktvà ÷arajàlairapårayat  // Bhmj_7.775 //

tato nàràyaõàstreõa dahyamànàş samantataş  /
avàtaranvàhanebhya ÷astràõyutsçjya bhåmipàş  // Bhmj_7.776 //

rathe sthitaü yudhyamànaü bhãmasenamasaübhramàt  /
astrajvàlàvalãcakramekãbhåtaü samàpatat  // Bhmj_7.777 //

prajavàgni÷ikhàkåñasaüghaññantaritaü kùaõàt  /
arjuno bhãmamàlokya varuõàstramavàséjat  // Bhmj_7.778 //

nàràyaõàstradahanaistadastramabhito hatam  /
modhãkçtaü kùaõenàbhådaprayuktamivàmbare  // Bhmj_7.779 //

mahàstrasaükañe ghore vartamànaü vçkodaram  /
avaruhya rathàtkçùõau dràgbhujàbhyàü vikçùya tam  // Bhmj_7.780 //

÷astraü hçtvà balàdvãraü nãtvà÷u syandanàdbhuvam  /
vãrau citrojjvalau hçùñau tasthàtuş kçùõapàõóavau  // Bhmj_7.781 //

astre tataş svayaü ÷ànte prasanne bhuvanatraye  /
åce duryodhano drauõiü punarastraü prayujyatàm  // Bhmj_7.782 //

dviùprayojyaü na divyàstramityuktvà drauõiràkulaş  /
÷arai÷vakàra pà¤càlamatsyakekayasaükùayam  // Bhmj_7.783 //

sa sàtyakiü pàrùataü ca jitvà vidràvya vàhinãm  /
jaghàna pauravaü vãraü ràjànaü ca sudar÷anam  // Bhmj_7.784 //

pàõóusainyeùu bhagneùu drauõiü pa÷càdabhidrutam  /
avàrayatsvayaü kruddho bàõavarùairdhanaüjayaş  // Bhmj_7.785 //

pràdu÷cakre tato ghoraü jvàlàvalayitàmbaram  /
àgneyamastraü lokànàü kùayàya drauõirudyataş  // Bhmj_7.786 //

atha kà¤canasaünàhauriva sarve samàvçtàş  /
mahàstratejasà vyàptàş peturbhåmibhçtàü varàş  // Bhmj_7.787 //

astreõàkùauhiõãü dagdhàü vahnivyàpto dhanaüjayaş  /
dçùñvà pràdu÷cakàrograü brahmàstraü tatpra÷àntaye  // Bhmj_7.788 //

astre tirohite tasminvimuktau ke÷avàrjunau  /
dçùñvà droõasutaş kruddho dhigastràõãtyabhàùata  // Bhmj_7.789 //

atràntare j¤ànasahasrara÷mirapàravedàmçtasindhusetuş  /
sarasvatãmànasaràjahaüsaş kçùõo 'pyakçùõo muniràjagàma  // Bhmj_7.790 //

rathaü samutsçjya tamugrakarmà praõamya papraccha gurostanåjaş  /
astràõi divyànyaphalàni kasmàtpàrthe sakçùõe bhagavangatàni  // Bhmj_7.791 //

pçùñaş kopàkuleneti tamuvàca munã÷varaş  /
vãrau kçùõàrjunàvetau naranàràyaõàvçùã  // Bhmj_7.792 //

ùaùñiü varùasahasràõi tapaş kçtvà pinàkinam  /
nàràyaõastoùayitvà lebhe tattulyatàü purà  // Bhmj_7.793 //

sa eùa durjayaş kçùõaş svayaü liïgàrcanavrataş  /
drauõe tvamapi rudràü÷astasmànmà vikriyàü gamaş  // Bhmj_7.794 //

etadvyàsavacaş ÷rutvà ÷àntamanyurguroş sutaş  /
dhiyà rudraü namaskçtya devau kçùõàvamanyata  // Bhmj_7.795 //

tato 'vahàre sainyànàü vihite kurupàõóavaiş  /
nivçttaş samaràtpàrthaş pathi vyàsaü vyalokayat  // Bhmj_7.796 //

taü namaskçtya papraccha bhagavansamare puraş  /
dçùño mayà ÷ålahastaş puruùo dahanadyutiş  // Bhmj_7.797 //

tacchålinaşsçtairdãptairasaükhyaiş ÷ålamaõóalaiş  /
kurusenà mayà dçùñà dahyamànà samantataş  // Bhmj_7.798 //

kro÷àrdhaspçùñavasudho raudro rudra ivàparaş  /
pçùño dhanaüjayeneti hçùye dvaipàyano 'bravãt/ Bhmj_7.799 //

sa devastripuràràtirgajàsuravimardanaş  /
rudraş kçtàntadahanastrijagatpralayakùamaş  // Bhmj_7.800 //

yaü namaskçtya varadaü ràjante divi devatàş  /
astambhayadbujastambhaü jambhàràteş smitànanaş  // Bhmj_7.801 //

smaraharamasuràriü taü smara smerakàntiü haramajaramajayyaü ÷à÷vataü vi÷varåpam  /
viùamadç÷amanã÷aü ÷àntamãsànamã÷aü taruõataraõimàlàsphàratejaşprakàram  // Bhmj_7.802 //

kùapitadinakaràkùaü dakùadãkùàvighàtaü bhavamabhavamabhedaü svacchabhàvopalabhyam  /
÷ivamacalamacintyaü bàlacandràvataüsaü giriparivçóhaputrãdyåtagoùñhãgariùñham  // Bhmj_7.803 //

hatyàgrahàtparamamàgrahamindrasånoş prãtyà vidhàya munimaulimaõau prayàte  /
bhåpàş pravi÷ya ÷ibiràõi dinàvasàne cakruş kathàş pravaravãrakathànubaddhàş  // Bhmj_7.804 //

iti kùemendraviracitàyàü bhàratama¤jaryàü droõaparva


