<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Satapatha-Brahmana 14</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>




SATAPATHA-BRAHMANA 14<BR>
<BR>
Data input by H.S. Ananthanarayana and W. P. Lehman.<BR>
<BR>
Bracketted numbering added mechanically.<BR>
<BR>
<BR>
<BR>
<BR>
<BR>
<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>

<BR>
<BR>
<BR>
14.1.1.[1]<BR>
<BR>
om  devā ha vai sattraṃ niṣeduḥ  agnirindraḥ somo makho viṣṇurviśve devā<BR>
anyatraivāśvibhyām <BR>
<BR>
<BR>
14.1.1.[2]<BR>
<BR>
teṣām kurukṣetram devayajanamāsa  tasmādāhuḥ kurukṣetram devānāṃ<BR>
devayajanamiti tasmādyatra kva ca kurukṣetrasya nigacati tadeva manyata idam<BR>
devayajanamiti taddhi devānāṃ devayajanam  <BR>
<BR>
<BR>
14.1.1.[3]<BR>
<BR>
ta āsata  śriyaṃ gacema yaśaḥ syāmānnādāḥ syāmeti tatho eveme sattramāsate śriyaṃ<BR>
gacema yaśaḥ syāmānnādāḥ syāmeti  <BR>
<BR>
<BR>
14.1.1.[4]<BR>
<BR>
te hocuḥ yo naḥ śrameṇa tapasā śraddhayā yaiñenāhutibhiryajñasyodṛcam<BR>
pūrvo'vagacātsa naḥ śreṣṭho'sattadu naḥ sarveṣāṃ saheti tatheti <BR>
<BR>
<BR>
14.1.1.[5]<BR>
<BR>
tadviṣṇuḥ prathamaḥ prāpa  sa devānāṃ śreṣṭho'bhavattasmādāhurviṣṇurdevānāṃ<BR>
śreṣṭha iti  <BR>
<BR>
<BR>
14.1.1.[6]<BR>
<BR>
sa yaḥ sa viṣṇuryajñaḥ sa  sa yaḥ sa yajño'sau sa ādityastaddhedaṃ yaśo viṣnurna<BR>
śaśāka saṃyantu tadidamapyetarhi naiva sarva-iva yaśaḥ śaknoti saṃyantum <BR>
<BR>
<BR>
14.1.1.[7]<BR>
<BR>
sa tisṛdhanvamādāyāpacakrāma  sa dhanurārtnyā śira upastabhya tasthau tam devā<BR>
anabhidhṛṣṇuvantaḥ samantam pariṇyaviśanta  <BR>
<BR>
<BR>
14.1.1.[8]<BR>
<BR>
tā ha vamrya ūcuḥ  imā vai vamryo yadupadīkā yo'sya jyāmapyadyātkimasmai<BR>
prayacetetyannādyamasmai prayacemāpi dhanvannapo'dhigacettathāsmai<BR>
sarvamannādyam prayacemeti tatheti <BR>
<BR>
<BR>
14.1.1.[9]<BR>
<BR>
tasyopaparāsṛtya  jyāmapijakṣustasyāṃ cinnāyāṃ dhanurārtnyau viṣphurantyau<BR>
viṣṇoḥ śiraḥ pracicidatuḥ <BR>
<BR>
<BR>
14.1.1.[10]<BR>
<BR>
tadghṛṅṅiti papāta  tatpatitvāsāvādityo'bhavadathetaraḥ prāṅeva prāvṛjyata<BR>
tadyadghṛṅṅityapatattasmādgharmo'tha yatprāvṛjyata tasmātpravargyaḥ <BR>
<BR>
<BR>
14.1.1.[11]<BR>
<BR>
te devā abruvan  mahānbata no vīro'dādīti tasmānmahāvīrastasya yo raso<BR>
vyakṣarattaṃ pāṇibhiḥ sammamṛjustasmātsammrāṭ  <BR>
<BR>
<BR>
14.1.1.[12]<BR>
<BR>
tam devā abhyamṛjyanta  yathā vittim vetsyamānā evam tamindraḥ prathamaḥ prāpa<BR>
tamanvaṅgamanunyapadyata tam paryagṛhṇāttam parigṛhyedaṃ<BR>
yaśo'bhavadyadidamindro yaśo yaśo ha bhavati ya evam veda <BR>
<BR>
<BR>
14.1.1.[13]<BR>
<BR>
sa u eva makhaḥ sa viṣṇuḥ  tata indro makhavānabhavanmakhavānha vai tam<BR>
maghavānityācakṣate paro'kṣam paro'kṣakāmā hi devāḥ  <BR>
<BR>
<BR>
14.1.1.[14]<BR>
<BR>
tābhyo vamrībhyo'nnādyam prāyacan  āpo vai sarvamannaṃ<BR>
tābhirhīdamabhiknūyamivādanti yadidaṃ kimvadanti  <BR>
<BR>
<BR>
14.1.1.[15]<BR>
<BR>
athemam viṣṇuṃ yajñam tredhā vyabhajanta  vasavaḥ prātaḥsavanaṃ rudrā<BR>
mādhyandinaṃ savanamādityāstṛtīyasavanam  <BR>
<BR>
<BR>
14.1.1.[16]<BR>
<BR>
agniḥ prātaḥsavanam  indro mādhyandinaṃ savanam viśve devāstṛtīyasavanam  <BR>
<BR>
<BR>
14.1.1.[17]<BR>
<BR>
gāyatrī prataḥsavanam  triṣṭummādhyandinaṃ savanaṃ jagatī tṛtīyasavanaṃ<BR>
tenāpaśīrṣṇā yajñena devā arcantaḥ śrāmyantaśceruḥ  <BR>
<BR>
<BR>
14.1.1.[18]<BR>
<BR>
dadhyaṅ ha vā ātharvaṇaḥ  etaṃ śukrametaṃ yajñam vidāṃ cakāra<BR>
yathā-yathaitadyajñasya śiraḥ pratidhīyate yathaiṣa kṛtsno yajño bhavati <BR>
<BR>
<BR>
14.1.1.[19]<BR>
<BR>
sa hendreṇokta āsa  etam cedanyasmā anubrūyāstata eva te śiraścindyāmiti  <BR>
<BR>
<BR>
14.1.1.[20]<BR>
<BR>
tadu hāśvinoranuśrutamāsa  dadhyaṅṅu ha vā ātharvaṇa etaṃ śukrametaṃ yajñam<BR>
veda yathāyathaitadyajñasya śiraḥ pratidhīyate yathaiṣa kṛtsno yajño bhavati  <BR>
<BR>
<BR>
14.1.1.[21]<BR>
<BR>
tau hetyocatuḥ  upa tvāyāveti kimanuvakṣyamāṇāvityetaṃ śukrametaṃ yajñam<BR>
yathā-yathaitadyajñasya śiraḥ pratidhīyate yathaiṣa kṛtsno yajño bhavatīti <BR>
<BR>
<BR>
14.1.1.[22]<BR>
<BR>
sa hovāca  indreṇa vā ukto'smyetaṃ cedanyasmā anubrūyāstata eva te śiraścindyāmiti<BR>
tasmādvai bibhemi yadvai me sa śiro na cindyānna vāmupaneṣya iti <BR>
<BR>
<BR>
14.1.1.[23]<BR>
<BR>
tau hocatuḥ  āvām tvā tasmāttrāsyāvaha iti katham mā trāsyethe iti yadā nā<BR>
upaneṣyase'tha te śiraścittvānyatrāpanidhāsyāvo'thāśvasya śira āhṛtya tatte<BR>
pratidhāsyāvastena nāvanuvakṣyasi sa yadā nāvanuvakṣyasyatha te śiraścetsyatyatha<BR>
te svaṃ śira āhṛtya tatte pratidhāsyāva iti tatheti <BR>
<BR>
<BR>
14.1.1.[24]<BR>
<BR>
tau hopaninye  tau yadopaninye'thāsya śiraścittvānyatrāpanidadhaturathāśvasya śira<BR>
āhṛtya taddhāsya pratidadhatustena hābhyāmanūvāca sa yadābhyāmanūvācāthāsya<BR>
tadindraḥ śiraścicedāthāsya svaṃ śira āhṛtya taddhāsya pratidadhatuḥ <BR>
<BR>
<BR>
14.1.1.[25]<BR>
<BR>
tasmādetadṛṣiṇābhyanūktam  dadhyaṅ ha yanmadhvātharvaṇo vāmaśvasya śīrṣṇā pra<BR>
yadīmuvācetyayataṃ taduvāceti haivaitaduktam <BR>
<BR>
<BR>
14.1.1.[26]<BR>
tanna sarvasmā anubrūyāt  enasyaṃ hi tadatho nenma indraḥ śiraścinadaditi yo nveva<BR>
jñātastasmai brūyādatha yo'nūcāno'tha yo'sya priyaḥ syānna tveva sarvasmā iva <BR>
<BR>
<BR>
14.1.1.[27]<BR>
<BR>
samvatsaravāsine'nubrūyāt  eṣa vai samvatsaro ya eṣa tapatyeṣa u<BR>
pravargyastadetamevaitatprīṇāti tasmātsamvatsaravāsine'nubrūyāt  <BR>
<BR>
<BR>
14.1.1.[28]<BR>
<BR>
tisro rātrīrvrataṃ carati  trayo vā ṛtavaḥ samvatsarasya samvatsara eṣa ya eṣa<BR>
tapatyeṣa u pravargyastadetamevaitatprīṇāti tasmāttisro rātrīrvrataṃ carati  <BR>
<BR>
<BR>
14.1.1.[29]<BR>
<BR>
taptamācāmati  tapasvyanubravā ityamāṃsāśyanubrūte tapasvyanubravā iti <BR>
<BR>
<BR>
14.1.1.[30]<BR>
<BR>
amṛnmayapāyī  asti vā asyāṃ saṃsṛṣṭamiva yadasyāmanṛtam vadati<BR>
tasmādamṛnmayadāyī <BR>
<BR>
<BR>
14.1.1.[31]<BR>
<BR>
aśūdrociṣṭī  eṣa vai dharmo ya eṣa tapati saiṣā śrīḥ satyaṃ jyotiranṛtaṃ strī śūdraḥ<BR>
śvā kṛṣṇaḥ śakunistāni na prekṣeta necriyaṃ ca pāpmānaṃ ca nejjyotiśca tamaśca<BR>
netsatyānṛte saṃsṛjānīti <BR>
<BR>
<BR>
14.1.1.[32]<BR>
<BR>
athaiṣa vāva yaśaḥ  ya eṣa tapati tadyattadādityo yaśo yajño haiva<BR>
tadyaśastadyattadyajño yaśo yajamāno haiva tadyaśastadyattadyajamāno yaśa ṛtvijo<BR>
haiva tadyaśastadyattadṛtvijo yaśo dakṣiṇā haiva tadyaśastasmādyāmasmai<BR>
dakṣiṇāmānayeyurna tā itsadyo'nyasmā atidiśennedyanmedaṃ yaśa<BR>
āgaṃstatsadyo'nyasmā atidiśānīti śvo vaiva bhūte dvyahe vā tadātmanyevaitadyaśaḥ<BR>
kṛtvā yadeva tadbhavati tatsa dadāti hiraṇyaṃ gām vāso'śvam vā <BR>
<BR>
<BR>
14.1.1.[33]<BR>
<BR>
athaitadvā   āyuretajjyotiḥ praviśati ya etamanu vā brūtebhakṣayati vā tasya<BR>
vratacaryā nātapati pracādayeta nedetasmāttiro'sānīti nātapati<BR>
niṣṭhīvennedetamabhiniṣṭhīvānīti nātapati prasrāvayeta nedetamabhiprasrāvayā iti<BR>
yāvadvā eṣa ātapati tāvāneṣa nedetametairhinasānītyavajyotya<BR>
rātrāvaśnīyāttadetadasya rūpaṃ kriyate ya eṣa tapati tadu hovācāsurirekaṃ ha vai<BR>
devā vrataṃ caranti yatsatyam tasmādu satyameva vadet <BR>
<BR>
<BR>
14.1.2.[1]<BR>
sa vai sambhārāntsambharati  sa yadvā enānitthāccetthācca sambharati<BR>
tatsambhārāṇāṃ sambhāratvaṃ sa vai yatra-yatra yajñasya nyaktaṃ tatastataḥ<BR>
sambharati  <BR>
<BR>
<BR>
14.1.2.[2]<BR>
<BR>
kṛṣṇājinaṃ sambharati  yajño vai kṛṣṇajinaṃ yajña evainametatsambharati<BR>
lomataścandāṃsi vai lomāni candaḥsvevainametatsambharatyuttarata udīcī hi<BR>
manuṣyāṇāṃ dikprācīnagrīve taddhi devatrā  <BR>
<BR>
14.1.2.[3]<BR>
<BR>
abhryā  vajro vā abhrirvīryam vai vajro vīryeṇaivainametatsamardhayati kṛtsnaṃ<BR>
karoti <BR>
<BR>
<BR>
14.1.2.[4]<BR>
<BR>
audumbarī bhavati  ūrgvai rasa udumbara ūrjaivainametadrasena samardhayati<BR>
kṛtsnaṃ karoti  <BR>
<BR>
<BR>
14.1.2.[5]<BR>
<BR>
atho vaikaṅkatī  prajāpatiryām prathamāmāhutimajuhotsa hutvā yatra nyamṛṣṭa tato<BR>
vikaṅkataḥ samabhavadyajño vā āhutiryajño vikaṅkato<BR>
yajñenaivainametatsamardhayati kṛtsnam karoti  <BR>
<BR>
<BR>
14.1.2.[6]<BR>
<BR>
aratnimātrī bhavati  bāhurvā aratnirbāhuno vai vīryaṃ kriyate vīryasammitaiva<BR>
tadbhavati vīryeṇaivainametatsamardhayati kṛtsnaṃ karoti  <BR>
<BR>
<BR>
14.1.2.[7]<BR>
<BR>
tāmādatte  devasya tvā savituḥ prasave'śvinorbāhubhyām pūṣṇo hastābhyāmādade<BR>
nārirasītyasāveva bandhuḥ  <BR>
<BR>
<BR>
14.1.2.[8]<BR>
<BR>
tāṃ savye pāṇau kṛtvā  dakṣiṇenābhimṛśya japati yuñjate mana uta yuñjate dhiyo<BR>
viprā viprasya bṛhato vipaścitaḥ  vi hotrā dadhe vayunāvideka inmahī devasya<BR>
savituḥ pariṣṭutirityasāveva bandhuḥ  <BR>
<BR>
<BR>
14.1.2.[9]<BR>
<BR>
atha mṛtpiṇḍam pavrigṛhṇāti  abhryā ca dakṣiṇato hastena ca hastenaivottarato devī<BR>
dyāvāpṛthivī iti yajñasya śīrṣacinnasya raso vyakṣaratsa ime dyāvāpṛthivī<BR>
agacadyanmṛdiyaṃ tadyadāpo'sau tanmṛdaścāpāṃ ca mahāvīrāḥ kṛtā bhavanti<BR>
tenaivainametadrasena samardhayati kṛtsnaṃ karoti tasmādāha devī dyāvāpṛthivī iti<BR>
makhasya vāmadya śiro rādhyāsamiti yajño vai makho yajñasya vāmadya śiro<BR>
rādhyāsamityevaitadāha devayajane pṛthivyā iti devayajane hi pṛthivyai sambharati<BR>
makhāya tvā makhasya tvā śīrṣṇa iti yajño vai makho yajñāya tvā yajñasya tvā<BR>
śīrṣṇa ityevaitadāha <BR>
<BR>
<BR>
14.1.2.[10]<BR>
<BR>
atha valmīkavapām  devyo vamrya ityetā vā etadakurvata yathā-yathaitadyajñasya<BR>
śiro'cidyata tābhirevainametatsamardhayati kṛtsnaṃ karoti bhūtasya prathamajā<BR>
itīyam vai pṛthivī bhūtasya prathamajā tadanayaivainametatsamardhayati kṛtsnaṃ<BR>
karoti makhasya vo'dya śiro rādhyāsaṃ devayajane pṛthivyā makhāya tvā makhasya<BR>
tvā śīrṣṇa ityasāveva bandhuḥ  <BR>
<BR>
<BR>
14.1.2.[11]<BR>
<BR>
atha varāhavihatam  iyatyagra āsīditīyatī ha vā iyamagre  pṛthivyāsa prādeśamātrī<BR>
tāmemūṣa iti varāha ujjaghāna so'syāḥ patiḥ prajāpatistenaivainametanmithunena<BR>
priyeṇa dhāmnā samardhayati kṛtsnaṃ karoti makhasya te'dya śiro rādhyāsaṃ<BR>
devayajane pṛthivyā makhāya tvā makhasya tvā śīrṣṇa ityasāveva bandhuḥ <BR>
<BR>
<BR>
14.1.2.[12]<BR>
<BR>
athādārān  indrasyauja stheti yatra vā enamindra ojasā paryagṛhṇāttadasya<BR>
parigṛhītasya raso vyakṣaratsa pūyannivāśeta so'bravīdādīryeva bata ma eṣa<BR>
raso'stauṣīditi tasmādādārā atha yatpūyannivāśeta<BR>
tasmātpūtīkāstasmādagnāvāhutirivābhyāhitā jvalanti tasmādu surabhayo yajñasya hi<BR>
rasātsambhūtā atha yadenaṃ tadindra ojasā paryagṛhṇāttasmādāhendrasyauja stheti<BR>
makhasya vo'dya śiro rādhyāsaṃ devayajane pṛthivyā makhāya tvā makhasya tvā<BR>
śīrṣṇa ityasāveva bandhuḥ  <BR>
<BR>
<BR>
14.1.2.[13]<BR>
<BR>
athājākṣīram  yajñasya śīrṣacinnasya śugudakrāmattato'jā<BR>
samabhavattayaivainametacucā samardhayati kṛtsnaṃ karoti makhāya tvā makhasya<BR>
tvā śīrṣṇa ityasāveva bandhuḥ  <BR>
<BR>
<BR>
14.1.2.[14]<BR>
<BR>
tānvā etānpañca sambhārānsambharati  pāṅkto yajñaḥ pāṅktaḥ paśuḥ pañcartavaḥ<BR>
samvatsarasya samvatsara eṣa ya eṣa tapatyeṣa u pravargyastadetamevaitatprīṇāti<BR>
tāntsambhṛtānabhimṛśati makhāya tvā makhasya tvā śīrṣṇa ityasāveva bandhuḥ  <BR>
<BR>
<BR>
14.1.2.[15]<BR>
<BR>
athottarataḥ pariśritam bhavati  tadabhiprayanto japanti praitu brahmaṇaspatirityeṣa<BR>
vai brahmaṇaspatirya eṣa tapatyeṣa u pravargyastadetamevaitatprīṇāti tasmādāha<BR>
praitu brahmaṇaspatiriti pradevyetu sūnṛteti devī hyeṣā sūnṛtācā vīraṃ naryam<BR>
paṅktirādhasamityupastautyevainametanmahayatyeva devā yajñaṃ nayantu na iti<BR>
sarvānevāsmā etaddevānabhigoptṝ!nkaroti <BR>
<BR>
<BR>
14.1.2.[16]<BR>
<BR>
pariśritam bhavati  etadvai devā abibhayuryadvai na imamiha rakṣāṃsi nāṣṭrā na<BR>
hanyuriti tasmā etām puram paryaśrayaṃstathaivāsmā ayametām puram pariṣrayati  <BR>
<BR>
<BR>
14.1.2.[17]<BR>
<BR>
atha khare sādayati  makhāya tvā makhasya tvā śīrṣṇa ityasāveva bandhuratha<BR>
mṛtpiṇḍamapādāya mahāvīraṃ karoti makhāya tvā makhasya tvā śīrṣṇa ityasāveva<BR>
bandhuḥ prādeśamātram prādeśamātramiva hi śiro madhye saṅgṛhītam madhye<BR>
saṅgṛhītamiva hi śiro'thāsyopariṣṭāttryaṅgulam mukhamunnayati<BR>
nāsikāmevāsminnetaddadhāti taṃ niṣṭhitamabhimṛśati makhasya śiro'sīti makhasya<BR>
hyetatsaumyasya śira evamitarau tūṣṇīm pinvane tūṣṇīṃ rauhiṇakapāle  <BR>
<BR>
<BR>
14.1.2.[18]<BR>
<BR>
prajāpatirvā eṣa yajño bhavati  ubhayam vā etatprajāpatirniruktaścāniruktaśca<BR>
parimitaścāparimitaśca tadyadyajuṣā karoti yadevāsya niruktam parimitaṃ rūpaṃ<BR>
tadasya tena saṃskarotyatha yattūṣṇīṃ yadevāsyāniruktamaparimitaṃ rūpaṃ tadasya<BR>
tena saṃskaroti sa ha vā etaṃ sarvaṃ kṛtsnam prajāpatiṃ saṃskaroti ya evam<BR>
vidvānetadevaṃ karotyathopaśayāyai piṇḍam pariśinaṣṭi prāyaścittibhyaḥ  <BR>
<BR>
<BR>
14.1.2.[19]<BR>
<BR>
atha gavedhukābhirhinvati  yajñasya śīrṣacinnasya raso vyakṣarattata etā oṣadhayo<BR>
jajñire tenaivainametadrasena samardhayati kṛtsnaṃ karoti makhāya tvā makhasya<BR>
tvā śīrṣṇa ityasāveva bandhurevamitarau tūṣṇīm pinvane tūṣṇīṃ rauhiṇakapāle <BR>
<BR>
<BR>
14.1.2.[20]<BR>
<BR>
athaināndhūpayati  aśvasya tvā vṛṣṇaḥ śaknā dhūpayāmīti vṛṣā vā aśvo vīryam vai<BR>
vṛṣā vīryeṇaivainametatsamardhayati kṛtsnaṃ karoti devayajane pṛthivyā makhāya<BR>
tvā makhasya tvā śīrṣṇa ityasāveva bandhurevamitarau tūṣṇīm pinvane tūṣnīṃ<BR>
rauhiṇakapāle  <BR>
<BR>
<BR>
14.1.2.[21]<BR>
<BR>
athaināñcrapayati  śṛtaṃ hi devānāmiṣṭkābhiḥ śrapayatyeta vā etadakurvata<BR>
yathā-yathaitadyajñasya śiro'cidyata tābhirevainametatsamardhayati kṛtsnaṃ karoti<BR>
tadu yenaiva suśṛtāḥ syustena śrapayedatha pacanamavadhāya mahāvīramavadadhāti<BR>
makhāya tvā makhasya tvā śīrṣṇa ityasāveva bandhurevamitarau tūṣṇīm pinvane<BR>
tūṣṇīṃ rauhiṇakapāle tāndivaivopavapeddivodvapedaharhi devānām  <BR>
<BR>
<BR>
14.1.2.[22]<BR>
<BR>
sa udvapati  ṛjave tvetyasau vai loka ṛjuḥ satyaṃ hyṛjuḥ satyameṣa ya eṣa tavpatyeṣa<BR>
u prathamaḥ pravargyastadetamevaitatprīṇāti tasmādāharjave tveti  <BR>
<BR>
<BR>
14.1.2.[23]<BR>
<BR>
sādhave tveti  ayam vai sādhuryo'yam pavata eṣa hīmāṃlokāntsiddho'nupavata eṣa<BR>
u dvitīyaḥ pravargyastadetamevaitatprīṇāti tasmādāha sādhave tveti <BR>
<BR>
<BR>
14.1.2.[24]<BR>
<BR>
sukṣityai tveti  ayam vai lokaḥ sukṣitirasminhi loke sarvāṇi bhūtāni kṣiyantyatho<BR>
agnirvai sukṣitiragnirhyevāsmiṃloke sarvāṇi bhūtāni kṣiyatyeṣa u tṛtīyaḥ<BR>
pravargyastadetamevaitatprīṇāti tasmādāha sukṣityai tveti tūṣṇīm pinvane tūṣṇīṃ<BR>
rauhiṇakapāle <BR>
<BR>
<BR>
14.1.2.[25]<BR>
<BR>
athainānācṛṇatti  ajāyai payasā makhāya tvā makhasya tvā śīrṣṇa ityasāveva<BR>
bandhurevamitarau tūṣṇīm pinvane tūṣṇīṃ rauhiṇakapāle  <BR>
<BR>
<BR>
14.1.2.[26]<BR>
<BR>
athaitadvai  āyuretajjyotiḥ praviśati ya etamanu vā brūte bhakṣayati vā tasya<BR>
vratacaryā yā sṛṣṭau  <BR>
<BR>
<BR>
14.1.3.[1]<BR>
<BR>
sa yadaitadātithyena pracarati  atha pravargyeṇa cariṣyanpuropasado'greṇa<BR>
gārhapatyam prācaḥ kuśāntsaṃstīrya dvandvam pātrāṇyupasādayatyupayamanīm<BR>
mahāvīram parīṣāsau pinvane rauhiṇakapāle rauhiṇahavanyau srucau yadu<BR>
cānyadbhavati taddaśa daśākṣarā vai virāḍvirāḍvai<BR>
yajñastadvirājamevaitadyajñamabhisampādayatyatha yaddvandvamdvandvam vai<BR>
vīryam yadā vai dvau saṃrabhete atha tau vīryaṃ kuruto dvandvam vai mithunam<BR>
prajananam mithunenaivainametatprajananena samardhayati kṛtsnaṃ karoti <BR>
<BR>
<BR>
14.1.3.[2]<BR>
<BR>
athādhvaryuḥ  prokṣaṇīrādāyopottiṣṭhannāha brahmanpracariṣyāmo<BR>
hotarabhiṣṭuhīti brahmā vai yajñasya dakṣiṇata āste'bhigoptā<BR>
tamevaitadāhāpramatta āssva yajñasya śiraḥ pratidhāsyāma iti hotarabhiṣṭuhīti yajño<BR>
vai hotā tamevaitadāha yajñasya śiraḥ pratidhehīti pratipadyate hotā  <BR>
<BR>
<BR>
14.1.3.[3]<BR>
<BR>
brahma jajñānam prathamam purastāditi  asau vā ādityo brahmāharahaḥ<BR>
purastājjāyata eṣa u pravargyastadetamevaitatprīṇāti tasmādāha brahma jajñānam<BR>
prathamam purastādityatha prokṣatyasāveva bandhuḥ <BR>
<BR>
<BR>
14.1.3.[4]<BR>
<BR>
sa prokṣati  yamāya tvetyeṣa vai yamo ya eṣa tapatyeṣa hīdaṃ sarvaṃ<BR>
yamayatyetenedaṃ sarvaṃ yatameṣa u pravargyastadetamevaitatprīṇāti tasmādāha<BR>
yamāya tveti  <BR>
<BR>
<BR>
14.1.3.[5]<BR>
<BR>
makhāya tveti  eṣa vai makho ya eṣa tapatyeṣa u pravargyastadetamevaitatprīṇāti<BR>
tasmādāha makhāya tveti <BR>
<BR>
<BR>
14.1.3.[6]<BR>
<BR>
sūryasya tvā tapasa iti  eṣa vai sūryo ya eṣa tapatyeṣa<BR>
pravargyastadetamevaitatprīṇāti tasmādāha sūryasya tvā tapasa iti <BR>
<BR>
<BR>
14.1.3.[7]<BR>
<BR>
pūrvayā dvārā sthūṇāṃ nirhṛtya  dakṣiṇato niminvanti yathaināṃ<BR>
hotābhiṣṭuvanparāpaśyedyajño vai hotā sa evāsyāmetadyajñam pratidadhāti tathaiṣā<BR>
gharmam pinvate  <BR>
<BR>
<BR>
14.1.3.[8]<BR>
<BR>
agreṇāhavanīyam  samrāḍāsandīm paryāhṛtya dakṣiṇataḥ prācīmāsādayatyuttarāṃ<BR>
rājāsandyai  <BR>
<BR>
<BR>
14.1.3.[9]<BR>
<BR>
audumbarī bhavati  ūrgvai rasa udumbara ūrjaivainametadrasena samardhayati<BR>
kṛtsnaṃ karoti  <BR>
<BR>
<BR>
14.1.3.[10]<BR>
<BR>
aṃsadaghnā bhavati  aṃsayorvā idaṃ śiraḥ pratiṣthitam tadaṃsayorevaitaciraḥ<BR>
pratiṣṭhāpayati <BR>
<BR>
<BR>
14.1.3.[11]<BR>
<BR>
bālvajībhī rajjubhirvyutā bhavati  yajñasya śīrṣacinnasya raso vyakṣarattata etā<BR>
oṣadhayo jajñire tenaivainametadrasena samardhayati kṛtsnam karoti  <BR>
<BR>
<BR>
14.1.3.[12]<BR>
<BR>
atha yaduttarata āsādayati  yajño vai somaḥ śiraḥ pravargya uttaram vai<BR>
śirastasmāduttarata āsādayatyatho rājā vai somaḥ samrāṭ pravargya uttaram vai<BR>
rājyātsāmrājyaṃ tasmāduttarata āsādayati <BR>
<BR>
14.1.3.[13]<BR>
<BR>
sa yatraitāṃ hotānvāha  añjanti yam prathayanto na viprā iti tadetam pracaraṇīyam<BR>
mahāvīramājyena samanakti devastvā savitā madhvānaktviti savitā vai devānām<BR>
prasavitā sarvamvā idam madhu yadidaṃ kiṃ ca tadenamanena sarveṇa samanakti<BR>
tadasmai savitā prasavitā prasauti tasmādāha devastvā savitā madhvānaktviti <BR>
<BR>
<BR>
14.1.3.[14]<BR>
<BR>
athottarataḥ sikatā upakīrṇā bhavanti  tadrajatam hiraṇyamadhastādupāsyati pṛthivyāḥ<BR>
saṃspṛśaspāhītyetadvai devā abibhayuryadvai na imamadhastādrakṣāṃsi nāṣṭrā na<BR>
hanyurityagnervā etadreto yaddhiraṇyaṃ nāṣṭrāṇāṃ rakṣasāmapahatyā atho pṛthivyu<BR>
ha vā etasmādbibhayāṃ cakāra yadvai māyaṃ taptaḥ śuśucāno na hiṃsyāditi tadevāsyā<BR>
etadantardadhāti rajatam bhavati rajataiva hīyam pṛthivī  <BR>
<BR>
<BR>
14.1.3.[15]<BR>
<BR>
sa yatraitāṃ hotānvāha  saṃsīdasva mahām mahām   asīti tadubhayata ādīptā<BR>
mauñjāḥ pralavā bhavanti tānupāsya teṣu pravṛṇakti yajñasya śīrṣacinnasya raso<BR>
vyakṣarattata etā oṣadhayo jajñire tenaivainametadrasena samardhayati kṛtsnaṃ<BR>
karoti  <BR>
<BR>
<BR>
14.1.3.[16]<BR>
<BR>
atha yadubhayata ādīptā bhavanti  sarvābhya evaitaddigbhyo rakṣāṃsi nāṣṭrā<BR>
apahanti tasminpravṛjyamāne patnī śiraḥ prorṇute tapto vā eṣa śuśucāno bhavati<BR>
nenme'yaṃ taptaḥ śuśucānaścakṣuḥ pramuṣṇāditi <BR>
<BR>
<BR>
14.1.3.[17]<BR>
<BR>
sa pravṛṇakti  arcirasi śocirasi tapo'sītyeṣa vai gharmo ya eṣa tapati sarvam vā<BR>
etadeṣa tadetamevaitatprīṇāti tasmādāhārcirasi śocirasi tapo'sīti  <BR>
<BR>
<BR>
14.1.3.[18]<BR>
<BR>
athāsyāmāśiṣa āśāsta   iyam vai yajño'syāmevaitadāśiṣa āśāste tā asmā iyaṃ sarvāḥ<BR>
samardhayati  <BR>
<BR>
<BR>
14.1.3.[19]<BR>
<BR>
anādhṛṣṭā purastāditi  anādhṛṣṭā hyeṣā<BR>
purastādrakṣobhirnāṣṭrābhiragnerādhipatya ityagnimevāsyā adhipatiṃ karoti<BR>
nāṣṭrāṇāṃ rakṣasāmapahatyā āyurme dā ityāyurevātmandhatte tatho sarvamāyureti <BR>
<BR>
<BR>
14.1.3.[20]<BR>
<BR>
putravatī dakṣiṇata iti  nātra tirohitamivāstīndrasyādhipatya itīndramevāsyā<BR>
adhipatiṃ karoti nāṣṭrāṇāṃ rakṣasāmapahatyai prajām me dā iti prajāmeva<BR>
paśūnātmandhatte tatho ha putrī paśumānbhavati  <BR>
<BR>
<BR>
14.1.3.[21]<BR>
<BR>
suṣadā paścādivti  nātra tirohitamivāsti devasya saviturādhipatya iti devamevāsyai<BR>
savitāramadhipatiṃ karoti nāṣṭrāṇāṃ rakṣasāmapahatyai cakṣurme dā iti<BR>
cakṣurevātmandhatte tatho ha cakṣuṣmānbhavati <BR>
<BR>
<BR>
14.1.3.[22]<BR>
<BR>
āśrutiruttarata iti  āśrāvayannuttarata ityevaitadāha dhāturādhipatya iti<BR>
dhātāramevāsyā adhipatiṃ karoti nāṣṭrāṇāṃ rakṣasāmapahatyai rāyaspoṣam me dā<BR>
iti rayimeva puṣṭimātmandhatte tatho ha rayimānpuṣṭimānbhavati <BR>
<BR>
<BR>
14.1.3.[23]<BR>
<BR>
vidhṛtirupariṣṭāditi  vidhārayannupariṣṭādityevaitadāha bṛhaspaterādhipatya iti<BR>
bṛhaspatimevāsyā adhipatiṃ karoti nāṣṭrāṇāṃ rakṣasāmapahatyā ojo me dā ityoja<BR>
evātmandhatte tathaujasvī balavānbhavati <BR>
<BR>
<BR>
14.1.3.[24]<BR>
<BR>
atha dakṣiṇata uttānena pāṇinā nihnute viśvābhyo mā nāṣṭrābhyaspāhīti sarvābhyo<BR>
mārtibhyo gopāyetyevaitadāha yajñasya śīrṣacinnasya [raso vyakṣaratsa]<BR>
pitṝ!nagacattrayā vai pitarastairevainametatsamardhayati kṛtsnaṃ karoti  <BR>
<BR>
<BR>
14.1.3.[25]<BR>
<BR>
athemāmabhimṛśya japati  manoraśvāsītyaśvā ha vā iyam bhūtvā manumuvāha<BR>
so'syāḥ patiḥ prajāpatistenaivainametanmithunena priyeṇa dhāmnā samardhayati<BR>
kṛtsnaṃ karoti <BR>
<BR>
<BR>
14.1.3.[26]<BR>
<BR>
atha vaikaṅkatau śakalau pariśrayati prāñcau  svāhā marudbhiḥ pariśrīyasvetyavaraṃ<BR>
svāhākāraṃ karoti parāṃ devatāmeṣa vai svāhākāro ya eṣa tapatyeṣa u<BR>
pravargyastadetamevaitatprīṇāti tasmādavaraṃ svāhākāraṃ karoti darāṃ devatām  <BR>
<BR>
<BR>
14.1.3.[27]<BR>
<BR>
marudbhiḥ pariśrīyasveti  viśo vai maruto viśaivaitatkṣatram paribṛṃhati tadidaṃ<BR>
kṣatramubhayato viśā paribṛḍhaṃ tūṣṇīmudañcau tūṣṇīm prāñcau tūṣṇīmudañcau<BR>
tūṣṇīm prāñcau <BR>
<BR>
<BR>
14.1.3.[28]<BR>
<BR>
trayodaśa sampādayati  trayodaśa vai māsāḥ samvatsarasya samvatsara eṣa ya eṣa<BR>
tapatyeṣa u pravargyastadetamevaitatprīṇāti tasmāttrayodaśa sampādayati <BR>
<BR>
<BR>
14.1.3.[29]<BR>
<BR>
atha suvarṇaṃ hiraṇyamupariṣṭānnidadhāti  divaḥ saṃspṛśaspāhītyetadvai devā<BR>
abibhayuryadvai na imamupariṣṭādrakṣāṃsi nāṣṭrā na hanyurityagnervā etadreto<BR>
yaddhiraṇyaṃ nāṣṭrāṇāṃ rakṣasāmapahatyā atho dyaurha vā etasmādbibhayāṃ cakāra<BR>
yadvai māyaṃ taptaḥ śuśucāno na hiṃsyāditi tadevāsyā etadantardadhāti haritam<BR>
bhavati hariṇīva hi dyauḥ <BR>
<BR>
<BR>
14.1.3.[30]<BR>
<BR>
atha dhavitrairādhūnoti  madhu madhviti triḥ prāṇo vai madhu<BR>
prāṇamevāsminnetaddadhāti trīṇi bhavanti trayo vai prāṇāḥ prāṇa udāno<BR>
vyānastānevāsminnetaddadhāti  <BR>
<BR>
<BR>
14.1.3.[31]<BR>
<BR>
athāpasalavi trirdhūnvanti  yajñasya śīrṣacinnasya [raso vyakṣaratsa]<BR>
pitṝ!nagacattrayā vai pitarastairevainametatsamīrayati <BR>
<BR>
<BR>
14.1.3.[32]<BR>
<BR>
apa vā etebhyaḥpraṇāḥ krāmanti  ye yajñe dhuvanaṃ tanvate punaḥ prasalavi<BR>
trirdhūnvanti ṣaṭ sampadyante ṣaḍvā ime śīrṣanprāṇāstānevāsminnetaddadhāti<BR>
śrapayanti rauhiṇau sa yadārcirjāyate atha hiraṇyamādatte  <BR>
<BR>
<BR>
14.1.3.[33]<BR>
<BR>
sa yatraitāṃ hotānvāha  apnasvatīmaśvinā vācamasme iti<BR>
tadadhvaryurupottiṣṭhannāha rucito gharma iti sa yadi rucitaḥ syācreyānyajamāno<BR>
bhaviṣyatīti vidyādatha yadyarucitaḥ pāpīyānbhaviṣyatīti vidyādatha yadi naiva<BR>
rucito nārucito naiva śreyanna pāpīyānbhaviṣyatīti vidyādyathā nveva rucitaḥ<BR>
syāttathā dhavitavyaḥ  <BR>
<BR>
<BR>
14.1.3.[34]<BR>
<BR>
athaitadvai āyretajjyotiḥ praviśati ya etamanuvā brūte bhakṣ|ayati vā tasya vratacaryā<BR>
yā sṛs|t|au <BR>
<BR>
<BR>
14.1.4.[1]<BR>
<BR>
sa yadaitadadhvaryuḥ  upottiṣṭhannāha rucito gharma iti<BR>
tadupotthāyāvakāśairupatiṣṭhante prāṇā vā avakāśāḥ prāṇānevāsminnetaddadhāti<BR>
ṣaḍupatiṣṭhante ṣaḍvā ime śīrṣanprāṇāstānevāsminnetaddadhāti <BR>
<BR>
<BR>
14.1.4.[2]<BR>
<BR>
garbho devānāmiti  eṣa vai garbho devānāṃ ya eṣa tapatyeṣa hīdaṃ sarvaṃ<BR>
gṛhṇātyetenedaṃ sarvaṃ gṛbhītameṣa u pravargyastadetamevaitatprīṇāti tasmādāha<BR>
garbho devānāmiti  <BR>
<BR>
<BR>
14.1.4.[3]<BR>
<BR>
pitā matīnāmiti  pitā hyeṣa matīnām patiḥ prajānāmiti patirhyeṣa prajānām  <BR>
<BR>
<BR>
14.1.4.[4]<BR>
<BR>
saṃ devo devena savitrāgateti saṃ hi devo devena savitrāgata saṃ sūryeṇa rocata iti saṃ<BR>
hi sūryeṇa rocate <BR>
<BR>
<BR>
14.1.4.[5]<BR>
<BR>
samagniragnināgateti  saṃ hyagniragnināgata saṃ daivena savitreti saṃ hi daivena<BR>
savitrāgata saṃ sūryeṇārociṣṭeti saṃ hi sūryeṇārociṣṭa <BR>
<BR>
<BR>
14.1.4.[6]<BR>
<BR>
svāhā samagnistapasāgateti saṃ hyagnistapasāgatāvaraṃ svāhākāraṃ karoti parāṃ<BR>
devatāmasāveva bandhuḥ saṃ daivyena savitreti saṃ hi daivyena savitrāgata saṃ<BR>
sūryeṇārūrucateti saṃ hi sūryeṇārūrucata  <BR>
<BR>
<BR>
14.1.4.[7]<BR>
<BR>
te vā ete trayo'vakāśā bhavanti  trayo vai prāṇāḥ prāṇa udāno<BR>
vyānastenaivāsminnetaddadhāti <BR>
<BR>
14.1.4.[8]<BR>
<BR>
dhartā divo vibhāti tapasaspṛthivyāmiti  dhartā hyeṣa divo vibhāti tapasaspṛthivyāṃ<BR>
dhartā devo devānāmamartyastapojā iti dhartā hyeṣa devo devānāmamartyastapojā<BR>
vācamasme niyaca devāyuvamiti yajño vai vāgyajñamasmabhyam prayaca yena<BR>
devānprīṇāmetyevaitadāha <BR>
<BR>
<BR>
14.1.4.[9]<BR>
<BR>
apaśyaṃ gopāmanipadyamānamiti  eṣa vai gopā ya eṣa tapatyeṣa hīdaṃ sarvaṃ<BR>
gopāyatyatho na nipadyate tasmādāhāpaśyam gopāmanipadyamānamiti <BR>
<BR>
<BR>
14.1.4.[10]<BR>
<BR>
ā ca parā ca pathibhiścarantamiti  ā ca hyeṣa parā ca devaiḥ pathibhiścarati sa<BR>
sadhrīcīḥ sa viśūcīrvasāna iti sadhrīcīśca hyeṣa viśūcīśca diśo vaste'tho<BR>
raśmīnāvarīvartti bhuvaneṣvantariti punaḥpunarhyeṣa eṣu lokeṣu<BR>
varīvartyamānaścarati <BR>
<BR>
<BR>
14.1.4.[11]<BR>
<BR>
viśvāsām bhuvām pate  viśvasya manasaspate viśvasya vacasaspate sarvasya<BR>
vacasaspata ityetasya sarvasya pata ityetaddevaśruttvaṃ deva gharma devo<BR>
devānpāhīti nātra tirohitamivāsti  <BR>
<BR>
<BR>
14.1.4.[12]<BR>
<BR>
atra prāvīranu vāṃ devavītaya iti  aśvināvevaitadāhāśvinau vā etadyajñasya śiraḥ<BR>
pratyadhattāṃ tāvevaitatprīṇāti tasmādāhātra prāvīranu vām devavītaya iti  <BR>
<BR>
<BR>
14.1.4.[13]<BR>
<BR>
madhu mādhvībhyām madhu mādhūcībhyāmiti  dadhyaṅ ha vā ābhyāmātharvaṇo<BR>
madhu nāma brāhmaṇamuvāca tadenayoḥ priyaṃ dhāma tadevainayoretenopagacati<BR>
tasmādāha madhu mādhvībhyām madhu mādhūcībhyāmiti <BR>
<BR>
<BR>
14.1.4.[14]<BR>
<BR>
hṛde tvā manase tvā dive tvā sūryāya tvā  ūrdhvo adhvaraṃ divi deveṣu dhehīti nātra<BR>
tirohitamivāsti <BR>
<BR>
<BR>
14.1.4.[15]<BR>
<BR>
pitā no'si pitā no bodhīti  eṣa vai pitā ya eṣa tapatyeṣa u<BR>
pravargyastadetamevaitatprīṇāti tasmādāha pitā no'si pitā no bodhīti namaste astu<BR>
mā mā hiṃsīrityāśiṣamevaitadāśāste <BR>
<BR>
<BR>
14.1.4.[16]<BR>
<BR>
atha patnyai śiro'pavṛtya  mahāvīramīkṣamāṇām vācayati tvaṣṭṛmantastvā sapemeti<BR>
vṛṣā vai pravargyo yoṣā patnī mithunamevaitatprajananaṃ kriyate  <BR>
<BR>
<BR>
14.1.4.[17]<BR>
<BR>
athaitadvai  āyuretjjyotiḥ praviśati ya etamu vā brūtebhkṣ|ayati vā tasya bratacaryā yā<BR>
sṛs|t|au <BR>
<BR>
<BR>
14.2.1.[1]<BR>
<BR>
athāto rohiṇau juhoti  ahaḥ ketunā juṣatāṃ sujyotirjyotiṣā svāhetyubhāvetena yajuṣā<BR>
prātā rātriḥ ketunā juṣatāṃ sujyotirjyotiṣā svāhetyubhāvetena yajuṣā sāyam <BR>
<BR>
<BR>
14.2.1.[2]<BR>
<BR>
tadyadrohiṇau juhoti  agniśca ha vā ādityaśca rauhiṇāvetābhyāṃ hi devatābhyāṃ<BR>
yajamānāḥ svargaṃ lokaṃ rohanti <BR>
<BR>
<BR>
14.2.1.[3]<BR>
<BR>
atho ahorātre vai rauhiṇau  ādityaḥ pravargyo'muṃ tadādityamahorātrābhyām<BR>
parigṛhṇāti tasmādeṣo'horātrābhyām parigṛhītaḥ  <BR>
<BR>
<BR>
14.2.1.[4]<BR>
<BR>
atho imau vai lokau rauhiṇau  ādityaḥ pravargyo'muṃ tadādityamābhyāṃ lokābhyām<BR>
parigṛhṇāti tasmādeṣa ābhyāṃ lokābhyām parigṛhītaḥ <BR>
<BR>
<BR>
14.2.1.[5]<BR>
<BR>
atho cakṣuṣī vai rauhiṇau  śiraḥ pravargyaḥ śīrṣaṃstaccakṣurdadhāti <BR>
<BR>
<BR>
14.2.1.[6]<BR>
<BR>
atha rajjumādatte  devebhyastvā savituḥ prasave'śvinorbāhubhyām pūṣṇo<BR>
hastābhyāmādade rāsnāsītyasāveva bandhuḥ  <BR>
<BR>
<BR>
14.2.1.[7]<BR>
<BR>
atha gāmāhvayati  jaghanena gārhapatyaṃ yanniḍa ehyadita ehi sarasvatyehītīḍā hi<BR>
gauraditirhi gauḥ sarasvatī hi gauratho tairāhvayati nāmnāsāvehyasāvehīti triḥ  <BR>
<BR>
<BR>
14.2.1.[8]<BR>
<BR>
tāmāgatāmabhidadhāti  adityai rāsnāsīndrāṇyā uṣṇīṣa itīndrāṇī ha vā indrasya priyā<BR>
patnī tasyā uṣṇīṣo viśvarūpatamaḥ so'sīti tadāha tamevainametatkaroti <BR>
<BR>
<BR>
14.2.1.[9]<BR>
<BR>
atha vatsamupārjati  pūṣāsītyayam vai pūṣā yoyam pavata eṣa hīdaṃ sarvam<BR>
puṣyatyeṣa u pravargyastadetamevaitatprīṇāti tasmādāha pūṣāsīti <BR>
<BR>
<BR>
14.2.1.[10]<BR>
<BR>
athonnayati  gharmāya dīṣvetyeṣa vā atra gharmo raso bhavati yameṣā pinvate<BR>
tasyai dayasvetyevaitadāha  <BR>
<BR>
<BR>
14.2.1.[11]<BR>
atha pinvane pinvayati  aśvibhyām pinvasvetyaśvināvevaitadāhāśvinau vā<BR>
etadyajñasya śiraḥ pratyadhattāṃ tāvevaitatprīṇāti tasmādāhāśvibhyām pinvasveti  <BR>
<BR>
<BR>
14.2.1.[12]<BR>
<BR>
sarasvatyai pinvasveti  vāgvai sarasvatī vācā vā etadaśvinau yajñasya śiraḥ<BR>
pratyadhattāṃ tāvevaitatprīṇāti tasmādāha sarasvatyai pinvasveti <BR>
<BR>
<BR>
14.2.1.[13]<BR>
<BR>
indrāya pinvasveti  indro vai yajñasya devatā sā yaiva yajñasya devatā<BR>
tayaivaitadaśvinau yajñasya śiraḥ pratyadhattāṃ tāvevaitatprīṇāti tasmādāhendrāya<BR>
pinvasveti <BR>
<BR>
<BR>
14.2.1.[14]<BR>
<BR>
atha vipruṣo'bhimantrayate  svāhendravatsvāhendravaditīndro vai yajñasya devatā sā<BR>
yaiva yajñasya devatā tāmevaitatprīṇāti tasmādāha svāhendravatsvāhendravaditi<BR>
triṣkṛtva āha trivṛddhi yajño'varaṃ svāhākāraṃ karoti parāṃ devatāmasāveva bandhuḥ <BR>
<BR>
<BR>
14.2.1.[15]<BR>
<BR>
athāsyai stanamabhipadyate  yaste stanaḥ śaśayo yo mayobhūriti yaste stano nihito<BR>
guhāyāmityevaitadāha yo ratnadhā vasuvidyaḥ sudatra iti yo dhanānāṃ dātā<BR>
vasuvitpaṇāvya ityevaitadāha yena viśvā puṣyasi vāryāṇīti yena sarvāndevāntsarvāṇi<BR>
bhūtāni bibharṣītyevaitadāha sarasvati tamiha dhātave'kariti vāgvai sarasvatī saiṣā<BR>
gharmadughā yajño vai vāgyajñamasmabhyam prayaca yena<BR>
devānprīṇāmetyevaitadāhātha<BR>
gārhapatyasyārdhamaityurvantarikṣamanvemītyasāveva bandhuḥ <BR>
<BR>
<BR>
14.2.1.[16]<BR>
<BR>
atha śaphāvādatte  gāyatraṃ cando'si traiṣṭubhaṃ cando'sīti gāyatreṇa<BR>
caivaināvetattraiṣṭubhena ca candasādatte dyāvāpṛthivībhyāṃ tvā parigṛhṇāmītīme<BR>
vai dyāvāpṛthivī parīśāsāvādityaḥ pravargyo'muṃ tadādityamābhyāṃ<BR>
dyāvāpṛthivībhyām parigṛhṇātyatha mauñjena vedenopamārṣṭyasāveva bandhuḥ  <BR>
<BR>
<BR>
14.2.1.[17]<BR>
<BR>
athodayamanyopagṛhṇāti  antarikṣeṇopayacāmītyantarikṣam vā<BR>
upayamanyantarikṣeṇa hīdaṃ sarvamupayatamat>o udaram vā upayamanyudareṇa<BR>
hīdaṃ sarvamannādyamupayataṃ tasmādāhāntarikṣeṇopayacāmīti <BR>
<BR>
<BR>
14.2.1.[18]<BR>
<BR>
athājākṣīramānayati  tapto vā eṣa śuśucāno bhavati tamevaitacamayati tasmiñcānte<BR>
gokṣīramānayati <BR>
<BR>
14.2.1.[19]<BR>
<BR>
indrāśvineti  indro vai yajñasya devatā sā yaiva yajñasya devatā<BR>
tāmevaitatprīṇātyaśvinetyaśvināvevaitadāhāśvinau vā etadyajñasya śiraḥ pratyadhattāṃ<BR>
tāvevaitatprīṇāti tasmādāhendrāśvineti  <BR>
<BR>
<BR>
14.2.1.[20]<BR>
<BR>
madhunaḥ sāraghasyeti  etadvai madhu sāraghaṃ gharmam pāteti rasam<BR>
pātetyevaitadāha vasava ityete vai vasava ete hīdaṃ sarvam vāsayante yajata vāḍiti<BR>
tadyathā vaṣaṭkṛtaṃ hutamevamasyaitadbhavati <BR>
<BR>
<BR>
14.2.1.[21]<BR>
<BR>
svāhā sūryasya raśmaye vṛṣṭivanaya iti sūryasya ha vā eko raśmirvṛṣṭivanirnāma<BR>
yenemāḥ sarvāḥ prajā bibharti tamevaitatprīṇāti tasmādāha svāhā sūryasya raśmaye<BR>
vṛṣṭivanaya ityavaraṃ svāhākāraṃ karoti parāṃ devatāmasāveva bandhuḥ <BR>
<BR>
<BR>
14.2.1.[22]<BR>
<BR>
athaitadvai āyuretajjyotiḥ praviśati ya etamanu vā brūte bhakṣ|ayati vā tasya<BR>
vratacaryā ya;! sṛs|t|au <BR>
<BR>
<BR>
 <BR>
<BR>
<BR>
<BR>
14.2.2.[1]<BR>
<BR>
sa yatraitāṃ hotānvāha  praitu brahmaṇaspatiḥ pra devyetu sūnṛteti tadadhvaryuḥ<BR>
prāṅudāyanvātanāmāni juhotyetadvai devā abibhayuryadvai na imamantarā rakṣāṃsi<BR>
nāṣṭrā na hanyuriti tametatpuraivāhavanīyātsvāhākāreṇājuhavustaṃ hutameva<BR>
santamagnāva juhuvustatho evainameṣa etatpuraivāhavanīyātsvāhākāreṇa juhoti taṃ<BR>
hutameva santamagnau juhoti <BR>
<BR>
<BR>
14.2.2.[2]<BR>
<BR>
samudrāya tvā vātāya svāheti  ayam vai samudro yo'yam pavata etasmādvai<BR>
samudrātsarve devāḥ sarvāṇi bhūtāni samuddravanti tasmā evainaṃ juhoti tasmādāha<BR>
samudrāya tvā vātāya svāhā <BR>
<BR>
<BR>
14.2.2.[3]<BR>
<BR>
sarirāya tvā vātāya svāheti  ayam vai sariro yo'yam pavata etasmādvai sarirātsarve<BR>
devāḥ sarvāṇi bhūtāni saherate tasmā evainaṃ juhoti tasmādāha sarirāya tvā vātāya<BR>
svāhā  <BR>
<BR>
<BR>
14.2.2.[4]<BR>
anādhṛṣyāya tvā vātāya svāhāpratidhṛṣyāya tvā vātāya svāheti  ayam vā<BR>
anādhṛṣyo'pratidhṛṣyo yo'yam pavate tasmā evainaṃ juhoti tasmādāhānādhṛṣyāya<BR>
tvā vātāya svāhāpratidhṛṣyāya tvā vātāya svāheti <BR>
<BR>
<BR>
14.2.2.[5]<BR>
<BR>
avasyave tvā vātāya svāhāśimidāya tvā vātāya svāheti  ayam vā avasyuraśimido yo'yam<BR>
pavate tasmā evainaṃ juhoti tasmādāhāvasyave tvā vātāya svāhāśimidāya tvā vātāya<BR>
svāheti  <BR>
<BR>
<BR>
14.2.2.[6]<BR>
<BR>
indrāya tvā vasumate rudravate svāheti  ayam vā indro yo'yam pavate tasmā evainaṃ<BR>
juhoti tasmādāhendrāya tveti vasumate rudravata iti tadindramevānu vasūṃśca<BR>
rudrāṃścābhajatyatho prātaḥsavanasya caivaitanmādhyandinasya ca savanasya rūpaṃ<BR>
kriyate <BR>
<BR>
<BR>
14.2.2.[7]<BR>
<BR>
indrāya tvādityavate svāheti  ayam vā indro yo'yam pavate tasmā evainaṃ juhoti<BR>
tasmādāhendrāya tvetyādityavata iti tadindramevānvādityānābhajatyatho<BR>
tṛtīyasavanasyaivaitadrūpaṃ kriyate <BR>
<BR>
<BR>
14.2.2.[8]<BR>
<BR>
indrāya tvābhimātighne svāheti  ayam vā indro yo'yam pavate tasmā evainaṃ juhoti<BR>
tasmādāhendrāya tvetyabhimātighna iti sapatno vāabhimātirindrāya tvā sapatnaghna<BR>
ityevaitadāha so'syoddhāro yathā śreṣṭhasyoddhāra evamasyaiṣa ṛte devebhyaḥ  <BR>
<BR>
<BR>
14.2.2.[9]<BR>
<BR>
savitre tva ṛbhumate vibhumate vājavate svāheti  ayam vai savitā yo'yam pavate<BR>
tasmā evainaṃ juhoti tasmādāha savitre tvetyṛbhumate vibhumate vājavata iti<BR>
tadasminviśvāndevānanvābhajati  <BR>
<BR>
<BR>
14.2.2.[10]<BR>
<BR>
bṛhaspataye tvā viśvadevyāvate svāheti  ayam vai bṛhaspatiryo'yam pavate tasmā<BR>
evainaṃ juhoti tasmādāha bṛhaspataye tveti viśvadevyāvata iti<BR>
tadasminviśvāntsarvāndevānnvābhajati  <BR>
<BR>
<BR>
14.2.2.[11]<BR>
<BR>
yamāya tvāṅgirasvate pitṛmate svāheti  ayam vai yamo yo'yam pavate tasmā evainaṃ<BR>
juhoti tasmādāha yamāya tvetyaṅgirasvate pitṛmata iti yajñasya śīrṣacinnasya [raso<BR>
vyakṣaratsa] pitṝ!nagacattrayā vai pitarastānevaitadanvābhajati  <BR>
<BR>
<BR>
14.2.2.[12]<BR>
<BR>
dvādaśaitāni nāmāni bhavanti  dvādaśa vai māsāḥ samvatsarasya samvatsara eṣa ya<BR>
eṣa tapatyeṣa u pravargyastadetamevaitatprīṇāti tasmāddvādaśa bhavanti <BR>
<BR>
<BR>
14.2.2.[13]<BR>
<BR>
athopayamanyā mahāvīra ānayati  svāhā gharmāyetyeṣa vai gharmo ya eṣa<BR>
tapatyeṣa u pravargyastadetamevaitatprīṇāti tasmādāha svāhā gharmāyetyavaraṃ<BR>
svāhākāraṃ karoti parāṃ devatāmasāveva bandhuḥ <BR>
<BR>
<BR>
14.2.2.[14]<BR>
<BR>
ānīte japati  svāhā gharmaḥ pitra iti yajñasya śīrṣacinnasya [raso vyakṣaratsa]<BR>
pitṝ!nagacattrayā vai pitarastānevaitatprīṇātyavaraṃ svāhākāraṃ karoti parāṃ<BR>
devatāmasāveva bandhuḥ <BR>
<BR>
<BR>
14.2.2.[15]<BR>
<BR>
nānuvākyāmanvāha  sakṛdu hyeva parāñcaḥ<BR>
pitarastasmānnānuvākyāmanvāhātikramyāśrāvyāha gharmasya yajeti vaṣaṭkṛte juhoti <BR>
<BR>
<BR>
14.2.2.[16]<BR>
<BR>
viśvā āśā dakṣiṇasaditi sarvā āśā dakṣiṇasadityevaitadāha viśvāndevānayāḍiheti<BR>
sarvāndevānayākṣīdihetyevaitadāha svāhākṛtasya gharmasya madhoḥ<BR>
pibatamaśvinetyaśvināvevaitadāhāśvinau hyetadyajñasya śiraḥ pratyadhattāṃ<BR>
tāvevaitatprīṇātyavaraṃ svāhākāraṃ karoti parāṃ devatāmasāveva bandhuḥ  <BR>
<BR>
<BR>
14.2.2.[17]<BR>
<BR>
atha hutvordhvamutkampayati  divi dhā imaṃ yajñamimaṃ yajñam divi dhā ityasau<BR>
vā ādityo gharmo yajño divi vā eṣa hito divi pratiṣṭhitastamevaitatprīṇāti tasmādāha<BR>
divi dhā imaṃ yajñamimaṃ yaiñaṃ divi dhā ityanuvaṣaṭkṛte juhoti  <BR>
<BR>
<BR>
14.2.2.[18]<BR>
<BR>
svāhāgnaye yajñiyāyeti  tatsviṣṭakṛdbhājanamagnirhi sviṣṭakṛcaṃ yajurbhya iti<BR>
yajurbhirhyeṣo'smiṃloke pratiṣṭhitastānyevaitatprīṇātyavaraṃ svāhākāraṃ karoti<BR>
parāṃ devatāmasāveva bandhuḥ  <BR>
<BR>
<BR>
14.2.2.[19]<BR>
<BR>
atha brahmānumantrayate  brahmā vā ṛtvijām bhiṣaktamastadya evartvijām<BR>
bhiṣaktamastenaivainametadyajñam bhiṣajyati <BR>
<BR>
<BR>
14.2.2.[20]<BR>
aśvinā gharmam pātamiti  aśvināvevaitadāhāśvinau hyetadyajñasya śiraḥ<BR>
pratyadhattāṃ tāvevaitatprīṇāti  <BR>
<BR>
<BR>
14.2.2.[21]<BR>
<BR>
hārdvānamahardivābhirūtibhiriti  aniruktaman rukto vai prajāpatiḥ<BR>
prajāpatiryajñastatprajāpatimevaitadyajñaṃ bhiṣajyati <BR>
<BR>
<BR>
14.2.2.[22]<BR>
<BR>
tantrāyiṇa iti  eṣa vai tantrāyī ya eṣa tapatyeṣa<BR>
hīmāṃlokāṃstantramivānusañcaratyeṣa u pravargyastadetamevaitatprīṇāti tasmādāha<BR>
tantrāyiṇa iti <BR>
<BR>
<BR>
14.2.2.[23]<BR>
<BR>
namo dyāvāpṛthivībhyāmiti  tadābhyāṃ dyāvāpṛthivībhyāṃ nihnute yayoridaṃ<BR>
sarvamadhi  <BR>
<BR>
<BR>
14.2.2.[24]<BR>
<BR>
atha yajamānaḥ  yajño vai yajamāno yajñenevaitadyajñam bhiṣajyati  <BR>
<BR>
<BR>
14.2.2.[25]<BR>
<BR>
apātāmaśvinā gharmamiti  aśvināvevaitadāhāśvinau hyetadyajñasya śiraḥ<BR>
pratyadhattāṃ tāvevaitatprīṇāti <BR>
<BR>
<BR>
14.2.2.[26]<BR>
<BR>
anudyāvāpṛthivī amaṃsātāmiti  tadime dyāvāpṛthivī āha yayoridaṃ sarvamadhīhaiva<BR>
rātayaḥ santvitīhaiva no dhanāni santvityevaitadāha <BR>
<BR>
<BR>
14.2.2.[27]<BR>
<BR>
atha pinvamānamanumantrayate  iṣe pinvasveti vṛṣṭyai tadāha yadāheṣe<BR>
pinvasvetyūrje pinvasveti yo vṛṣṭādūrgraso jāyate tasmai tadāha brahmaṇe pinvasveti<BR>
tadbrahmaṇa āha kṣatrāya pinvasveti tatkṣatrāyāha dyāvāpṛthivībhyām pinvasveti<BR>
tadābhyāṃ dyāvāpṛthivībhyāmāha yayoridaṃ sarvamadhi  <BR>
<BR>
<BR>
14.2.2.[28]<BR>
<BR>
sa yadūrdhvaḥ pinvate  tadyajamānāya pinvate yatprāṅtaddevebhyo yaddakṣiṇā<BR>
tatpitṛbhyo yatpratyaṅ tatpaśubhyo yadudaṅ tatprajāyā anaparāddhaṃ nveva<BR>
yajamānasyordhvo hyeva pinvatyātha yāṃ diśam pinvate tām pinvate yadā śāmyanti<BR>
vipruṣaḥ  <BR>
<BR>
14.2.2.[29]<BR>
<BR>
atha prāṅivodaṅṅutkrāmati dharmāsi sudharmetyeṣa vai dharmo ya eṣa tapatyeṣa<BR>
hīdaṃ sarvaṃ dhārayatyetenedaṃ sarvaṃ dhṛtameṣa u<BR>
pravargyastadetamevaitatprīṇāti tasmādāha dharmāsi sudharmeti <BR>
<BR>
<BR>
14.2.2.[30]<BR>
<BR>
atha khare sādayati  amenyasme nṛmṇāni dhārayetyakrudhyanno  dhanāni<BR>
dhārayetyevaitadāha brahma dhāraya kṣatraṃ dhāraya viśaṃ dhārayetyetatsarvaṃ<BR>
dhārayetyevaitadāha <BR>
<BR>
<BR>
14.2.2.[31]<BR>
<BR>
atha śākalairjuhoti  prāṇā vai śākalāḥ prāṇānevāsminnetaddadhāti  <BR>
<BR>
<BR>
14.2.2.[32]<BR>
<BR>
svāhā pūṣṇe śarasa iti  ayam vai pūṣā yo'yam pavata eṣa hīdaṃ sarvam puṣyatyeṣa<BR>
u prāṇaḥ prāṇamevāsminnetaddadhāti tasmādāha svāhā pūṣṇe śarasa ityavaraṃ<BR>
svāhākāraṃ karoti parāṃ devatāmasāveva bandhurhutvā madhyame paridhāupaśrayati <BR>
<BR>
<BR>
14.2.2.[33]<BR>
<BR>
svāhā grāvabhya iti  prāṇā vai grāvāṇaḥ prāṇānevāsminnetaddadhāti hutvā madhyame<BR>
paridhāupaśrayati <BR>
<BR>
<BR>
14.2.2.[34]<BR>
<BR>
svāhā pratiravebhya iti  prāṇā vai pratiravāḥ prāṇānhīdaṃ sarvam pratiratam<BR>
prāṇānevāsminnetaddadhāti hutvā madhyame paridhāupaśrayati <BR>
<BR>
<BR>
14.2.2.[35]<BR>
<BR>
svāhā pitṛbhya ūrdhvabarhirbhyo gharmapāvabhya iti  ahutvaivodaṅṅīkṣamāṇo<BR>
dakṣiṇārdhe barhiṣa upagūhati yajñasya śīrṣac>innasya [raso vyakṣaratsa]<BR>
pitṝ!nagacattrayā vai pitarastānevaitatprīṇātyatha yanna prekṣate sakṛdu hyeva<BR>
parāñcaḥ pitaraḥ <BR>
<BR>
<BR>
14.2.2.[36]<BR>
<BR>
svāhā dyāvāpṛthivībhyāmiti  prāṇodānau vai<BR>
dyāvāpṛthivīprāṇodānāvevāsminnetaddadhāti hutvā madhyame parid>āupaśrayati <BR>
<BR>
<BR>
14.2.2.[37]<BR>
<BR>
svāhā viśvebhyo devebhya iti  prāṇā vai viśve devāḥ prāṇānevāsminnetaddadhāti<BR>
hutvā<BR>
madhyame paridhāupaśrayati  <BR>
<BR>
<BR>
14.2.2.[38]<BR>
<BR>
svāhā rudrāya rudrahūtaya iti  ahutvaiva dakṣiṇekṣamāṇaḥ pratiprasthātre prayacati<BR>
taṃ sa uttarataḥ śālāyā udañcaṃ nirasyatyeṣā hyetasya devasya<BR>
dikṣvāyāmevainametaddiśi prīṇātyatha yanna prekṣate nenmā rudro hinasaditi  <BR>
<BR>
<BR>
14.2.2.[39]<BR>
<BR>
saptaitā āhutayo bhvanti  sapta vā ime śīrṣanprāṇāstānevāsminnetaddadhāti <BR>
<BR>
<BR>
14.2.2.[40]<BR>
<BR>
atha mahāvīrādupayamanyām pratyānayati  svāhā saṃ jyotiṣā jyotiriti jyotirvā<BR>
itarasminpayo bhavati jyotiritarasyāṃ te hyetadubhe jyotiṣī saṅgacete avaraṃ<BR>
svāhākāraṃ karoti parāṃ devatāmasāveva banduḥ  <BR>
<BR>
<BR>
14.2.2.[41]<BR>
<BR>
atha rauhiṇau juhoti  ahaḥ ketunā juṣatāṃ sujyotirjyotiṣā svāhetyasāveva bandhū<BR>
rātriḥ ketunā juṣatāṃ sujyotirjyotiṣā svāhetyasāveva bandhuḥ <BR>
<BR>
<BR>
14.2.2.[42]<BR>
<BR>
atha yajamānāya gharmociṣṭam prayacati  sa upahavamiṣṭvā bhakṣayati madhu<BR>
hutamindratame agnāviti madhu hutamindriyavattame'gnāvityevaitadāhāśyāma te<BR>
deva gharma namaste astu mā mā hiṃsīrityāśiṣamevaitadāśāste  <BR>
<BR>
<BR>
14.2.2.[43]<BR>
<BR>
atha dakṣiṇataḥ sikatā upakīrṇā bhavanti  tanmārjayante ya eva mārjālīye bandhuḥ<BR>
so'trānupraharati śākalānathopasadā carantyetadu yajñasya śiraḥ saṃskṛtaṃ<BR>
yathā-yathainaṃ tadaśvinau pratyadhattām  <BR>
<BR>
<BR>
14.2.2.[44]<BR>
<BR>
taṃ na prathamayajñe pravṛñjyāt  enasyaṃ hi tadatho nenma indraḥ śiraścinadaditi<BR>
dvitīye vaiva tṛtīye vāpaśīrṣṇā hyevāgre yajñena devā arcantaḥ<BR>
śrāmyantaścerustasmāddvitīye vaiva tṛtīye vātho tapto vā eṣa śuśucāno bhavati  <BR>
<BR>
<BR>
14.2.2.[45]<BR>
<BR>
taṃ yatprathamaya]ñe pravṛñjyāt  eṣo'sya taptaḥ śuśucānaḥ prajāṃ ca paśūṃśca<BR>
pradahedatho āyuḥ pramāyuko yajamānaḥ syāttasmāddvitīye vaiva tṛtīye vā  <BR>
<BR>
14.2.2.[46]<BR>
<BR>
taṃ na sarvasmā iva pravṛñjyāt  sarvam vai pravargyo netsarvasmā iva sarvaṃ<BR>
karavāṇīti yo nveva jñatastasmai pravṛñjyādyo vāsya priyaḥ syādyo<BR>
vānūcāno'nūktenainam prāpnuyāt  <BR>
<BR>
<BR>
14.2.2.[47]<BR>
<BR>
sahasre pravṛñjyāt  sarvam vai sahasraṃ sarvameṣa sarvavedase pravṛñjyātsarvam vai<BR>
sarvavedasaṃ sarvameṣa viśvajiti sarvapṛṣthe pravṛñjyātsarvam vai<BR>
viśvajitsarvapṛṣṭhaḥ sarvameṣa vājapeye rājasūye pravṛñjyātsarvaṃ hi tatsattre<BR>
pravṛñjyātsarvam vai sattraṃ sarvameṣa etānyasya pravarjanānyato nānyatra  <BR>
<BR>
<BR>
14.2.2.[48]<BR>
<BR>
tadāhuḥ  yadapaśirā apravargyo'tha kenāsyāgnihotraṃ<BR>
śīrṣaṇvadbhavatītyāhavanīyeneti brūyātkathaṃ darśapūrṇamāsāvityājyena ca<BR>
puroḍāśena ceti brūyātkathaṃ cāturmāsyānīti payasyayeti brūyātkatham paśubandha<BR>
iti paśunā ca puroḍāśena ceti brūyātkathaṃ saumyo'dhvara iti havirdhāneneti brūyāt <BR>
<BR>
<BR>
14.2.2.[49]<BR>
<BR>
atho āhuḥ  yajñasya śīrṣacinnasya śira etaddevāḥ pratyadadhuryadātithyaṃ na ha vā<BR>
asyāpaśīrṣṇā kena cana yajñeneṣṭam bhavati ya evametadveda <BR>
<BR>
<BR>
14.2.2.[50]<BR>
<BR>
tadāhuḥ  yatpraṇītāḥ praṇayanti yajñe'tha kasmādatra na praṇayatīti śiro vā<BR>
etadyajñāsya yatpraṇītāḥ śiraḥ pravargyo necirasā śiro'bhyārohayāṇīti  <BR>
<BR>
<BR>
14.2.2.[51]<BR>
<BR>
tadāhuḥ  yatprayājānuyājā anyatra bhavantyatha kasmādatra na bhavantīti prāṇā vai<BR>
prayājānuyājāḥ prāṇā avakāśāḥ prāṇāḥ śākala  netprāṇaiḥ prāṇānabhyārohayāṇīti <BR>
<BR>
<BR>
<BR>
14.2.2.[52]<BR>
<BR>
tadāhuḥ  yadājyabhāgāvanyatra juhvatyatha kasmādatra na juhotīti cakṣuṣī vā ete<BR>
yajñasya yadājyabhāgau cakṣuṣī rauhiṇau neccakṣuṣā cakṣurabhyārohayāṇīti <BR>
<BR>
<BR>
14.2.2.[53]<BR>
<BR>
tadāhuḥ  yadvānaspatyairdevebhyo juhvatyatha kasmādetam mṃmayenaiva juhotīti<BR>
yajñasya śīrṣacinnasya raso vyakṣaratsa ime dyāvāpṛthivī agacadyanmṛdiyaṃ<BR>
tadyadāpo'sau tanmṛdaścāpāṃ ca mahāvīrāḥ kṛtā bhavanti tenaivainametadrasena<BR>
samardhayati kṛtsnaṃ karoti <BR>
<BR>
14.2.2.[54]<BR>
<BR>
sa yadvānaspatyaḥ syāt  pradahyeta yaddhiraṇmayaḥ syātpralīyeta yallohamayaḥ<BR>
syātprasicyeta yadayasmayaḥ syātpradahetparīśāsāvathaiṣa evaitasmāatiṣṭhata<BR>
tasmādetam mṛnmayenaiva juhoti  <BR>
<BR>
<BR>
14.2.2.[55]<BR>
<BR>
athaitadvai āyuretajjyotiḥ praviśati ya etamanu vā brūte bhakṣ|ayati vā tasya<BR>
vratacaryā yā sṛs|t|au  <BR>
<BR>
<BR>
14.3.1.[1]<BR>
<BR>
sa vai tṛtīye'han  ṣaṣṭhe vā dvādaśe vā pravargyopasadau samasya<BR>
pravargyamutsādayatyutsannamiva hīdaṃ śirastadyadetamabhito bhavati tatsarvaṃ<BR>
samādāyāgreṇa śālāmantarvedyupasamāyanti <BR>
<BR>
<BR>
14.3.1.[2]<BR>
<BR>
athāgnīdhraḥ  āhavanīye trīñcālākānupakalpayate teṣāmekamujjvalayya<BR>
mukhadaghne dhārayamāṇo juhoti yajñasya śīrṣacinnasya<BR>
śugudakrāmatsemāṃlokānāviśattayaivainametacucā samardhayati kṛtsnaṃ karoti  <BR>
<BR>
<BR>
14.3.1.[3]<BR>
<BR>
atha yanmukhadaghne  uparīva vai tadyanmukhadaghnamuparīva tadyadasau<BR>
lokastadyāmuṃ lokaṃ śugāviśattayaivainametacucā samardhayati kṛtsnaṃ karoti  <BR>
<BR>
<BR>
14.3.1.[4]<BR>
<BR>
yā te gharma divyā śugiti  yaiva divyā śugyā gāyatryāṃhavirdhāna iti yaiva gāyatryāṃ<BR>
havirdhāne sā ta āpyāyatāṃ niṣṭyāyatāṃ tasyai te svāheti nātra tirohitamivāsti <BR>
<BR>
<BR>
14.3.1.[5]<BR>
<BR>
atha dvitīyamujjvalayya  nābhidaghne dhārayamāṇo juhoti madhyamiva vai<BR>
tadyannābhidaghnaṃ madhyamivāntarikṣalokastadyāntarikṣalokaṃ<BR>
śugāviśattayaivainametacucā samardhayati kṛtsnaṃ karoti <BR>
<BR>
<BR>
14.3.1.[6]<BR>
<BR>
yāte gharmāntarikṣe śugiti  yaivāntarikṣe śugyā triṣṭubhyāgnīdhra iti yaiva<BR>
triṣṭubhyāgnīdhre sā ta āpyāyatāṃ niṣṭyāyatāṃ tasyai te svāheti nātra tirohitamivāsti <BR>
<BR>
<BR>
14.3.1.[7]<BR>
<BR>
atha tṛtīyamabhyādhāya  tasminnāsīno juhotyadha-iva vai tadyadāsīno'dha-iva<BR>
tadyadayaṃ lokastadyemaṃ lokaṃ śugāviśattayaivainametacucā samardhayati kṛtsnaṃ<BR>
karoti <BR>
<BR>
<BR>
14.3.1.[8]<BR>
<BR>
yā te gharma pṛthivyāṃ śugiti  yaiva pṛthivyāṃ śugyā jagatyāṃ sadasyeti yaiva<BR>
jagatyāṃ sadasyā sā taāpyāyatāṃ niṣṭyāyatāṃ tasyai te svāheti nātra tirohitamivāsti  <BR>
<BR>
<BR>
14.3.1.[9]<BR>
<BR>
athopaniṣkrāmati  kṣatrasya tvā paraspāyetyetadvai daivaṃ kṣatraṃ ya eṣa<BR>
tapatyasya tvā mānuṣasya kṣatrasya paraspatvāyetyevaitadāha brahmaṇastanvam<BR>
pāhīti brahmaṇa ātmānaṃ gopāyetyevaitadāha viśastvā dharmaṇā vayamiti yajño vai<BR>
viḍyajñasya tvāriṣṭyā ityevaitadāmānukrāmāma suvitāya navyasa iti yajñasya<BR>
tvāriṣṭyā ahvalāyā ityevaitadāha <BR>
<BR>
<BR>
14.3.1.[10]<BR>
<BR>
athāha sāma gāyeti  sāma brūhīti vā gāyeti tveva brūyādgāyanti hi sāma tadyatsāma<BR>
gāyati nedimānbahirdhā yajñācarīrānnāṣṭrā rakṣāṃsi hinasanniti sāma hi nāṣṭrāṇāṃ<BR>
rakṣasāmapahantā  <BR>
<BR>
<BR>
14.3.1.[11]<BR>
<BR>
āgneyyāṃ gāyati  agnirhi rakṣasāmapahantāticandasi gāyatyeṣā vai sarvāṇi candāṃsi<BR>
yadavticandāstasmādaticandasi gāyati <BR>
<BR>
<BR>
14.3.1.[12]<BR>
<BR>
sa gāyati  agniṣṭapati pratidahatyahāvo'hāva iti tannāṣṭrā vai<BR>
tadrakṣāṃsyato'pahanti <BR>
<BR>
<BR>
14.3.1.[13]<BR>
<BR>
ta udañco niṣkrāmanti  jag>anena cātvālamagreṇāgnīdhrameṣā hi yajñasya dvāḥ sa<BR>
yasyāṃ tato diśyāpo bhavanti tadyanti  <BR>
<BR>
<BR>
14.3.1.[14]<BR>
<BR>
tam vai pariṣyanda utsādayet  tapto vā eṣa śuśucāno bhavati taṃ<BR>
yadasyāmutsādayedimāmasya śugṛcedyadapsūtsādayedapo'sya śugṛcedatha<BR>
yatpariṣyanda utsādayati tatho ha naivāpo hinasti nemāṃ yadahāpsu na prāsyati<BR>
tenāpo na hinastyatha yatsamantamāpaḥ pariyanti śāntirvā āpasteno imāṃ na hinasti<BR>
tasmātpariṣyanda utsādayet <BR>
<BR>
<BR>
14.3.1.[15]<BR>
uttaravedau tvevotsādayet  yajño vā uttaravediḥ śiraḥ pravargyo yajña evataciraḥ<BR>
pratidadhāti  <BR>
<BR>
<BR>
14.3.1.[16]<BR>
<BR>
uttaranābhyā saṃspṛṣṭam  prathamam pravargyamutsādayati vāgvā uttaranābhiḥ<BR>
śiraḥ pravargyaḥ śīrṣaṃstadvācaṃ dadhāti  <BR>
<BR>
<BR>
14.3.1.[17]<BR>
<BR>
catuḥsraktiriti  eṣa vai catuḥsraktirya eṣa tapati diśo hyetasya sraktayastasmādāha<BR>
catuḥsraktiriti  <BR>
<BR>
<BR>
14.3.1.[18]<BR>
<BR>
nābhirṛtasya saprathā iti  satyam vā ṛtaṃ satyasya nābhiḥ saprathā ityevaitadāha sa no<BR>
viśvāyuḥ saprathā iti sa naḥ sarvāyuḥ saprathā ityevaitadāha  <BR>
<BR>
<BR>
14.3.1.[19]<BR>
<BR>
apa dveṣo apa hvara iti  nātra tirohitamivāstyanyavratasya saścimetyanyadvā etasya<BR>
vratamanyanmanuṣyāṇāṃ tasmādāhānyavratasya saścimetyevamitarau prāñcau<BR>
tattrivṛttrivṛddhīdaṃ śiraḥ <BR>
<BR>
<BR>
14.3.1.[20]<BR>
<BR>
purastādupaśayām mṛdam  māṃsamevāsminnetaddadhāti tadabhitaḥ parīśāsau bāhū<BR>
evāsminnetaddadhātyabhitaḥ pare rauhiṇahavanyau srucau<BR>
hastāvevāsminnetaddadhāti <BR>
<BR>
<BR>
14.3.1.[21]<BR>
<BR>
uttarato'bhrim  taddhi tasyā āyatanaṃ dakṣiṇataḥ samrāḍāsandīṃ taddhi tasyā<BR>
āyatanamuttarataḥ kṛṣṇājinaṃ taddhi tasyāyatanaṃ sarvato dhavitrāṇi prāṇā vai<BR>
dhavitrāṇi prāṇānevāsminnetaddad>āti trīṇi bhavanti trayo vai prāṇāḥ pr:ṇa udāno<BR>
vyānastānevāsminnetaddadhāti  <BR>
<BR>
<BR>
14.3.1.[22]<BR>
<BR>
athaitadrajjusandānam  upayamanyāmādhāya<BR>
paścātprācīmāsādayatyudaramevāsminnetaddadhāti tadabhitaḥ pinvane<BR>
āṇḍāvevāsminnetaddadhātyāṇḍābhyāṃ hi vṛṣā pinvate paścātsthūṇāmayūkhamūrū<BR>
evāsminnetaddadhāti paścādrauhiṇakapāle jānunī evāsminnetaddadhāti te<BR>
yadekakapāle bhavata ekakapāle iva hīme jānunī paścāddhṛṣṭī<BR>
pādāvevāsminnetaddadhāti pādābhyāṃ hi dhṛṣṭam praharatyuttarataḥ kharau<BR>
pracaraṇīyau taddhi tayorāyatanaṃ dakṣiṇato mārjālīyaṃ taddhi tasyāyatanam <BR>
<BR>
<BR>
14.3.1.[23]<BR>
<BR>
athāsminpaya ānayati  gharmaitatte purīṣamityannam vai<BR>
purīṣamannamevāsminnetaddadhāti tena vardhasva cā ca pyāyasveti nātra<BR>
tirohitamivāsti vardhiṣīmahi ca vayamā ca pyāsiṣīmahītyāśiṣamevaitadāśāste  <BR>
<BR>
<BR>
14.3.1.[24]<BR>
<BR>
sa vai na sarvamivānayet  nedyajamānātparāgannamasadityardham vā bhūyo vā<BR>
pariṣinaṣṭi tasminnaparāhṇe yajamānāya vratamabhyutsicya prayacati tadyajamāna<BR>
evaitadannādyaṃ dadhāti tatho ha yajamānānna parāgannam bhavati  <BR>
<BR>
<BR>
14.3.1.[25]<BR>
<BR>
athainamadbhiḥ pariṣiñcati  śāntirvā āpaḥ śamayatyevainametatsarvataḥ pariṣiñcati<BR>
sarvata evainametacamayati triṣkṛtvaḥ pariṣiñcati trivṛddhi yajñaḥ <BR>
<BR>
<BR>
14.3.1.[26]<BR>
<BR>
athāha vārṣāharaṃ sāma gāyati  eṣa vai vṛṣā harirya eṣa tapatyeṣa u<BR>
pravargyastadetamevaitatprīṇāti tasmādāha vārṣāharaṃ sāma gāyati <BR>
<BR>
<BR>
14.3.1.[27]<BR>
<BR>
atha cātvāle mārjayante  sumitriyā na āpa oṣadhayaḥ santvityañjalināpa upācati vajro<BR>
vā āpo vajreṇaivaitanmitradheyaṃ kurute durmitriyāstasmai santu yo'smāndveṣṭi yaṃ<BR>
ca vayaṃ dviṣma iti yāmasya diśaṃ dveṣyaḥ syāttāṃ diśaṃ parāsiñcettenaiva tam<BR>
parābhāvayati <BR>
<BR>
<BR>
14.3.1.[28]<BR>
<BR>
atha prāṅivodaṅṅutkrāmati  udvayaṃ tamasasparīti pāpmā vai tamaḥ pāpmānameva<BR>
tamo'pahate svaḥ paśyanta uttaramityayam vai loko'dbhya uttaro'sminneva loke<BR>
pratitiṣṭhati devaṃ devatrā sūryamaganma jyotiruttamamiti svargo vai lokaḥ sūryo<BR>
jyotiruttamaṃ svarga eva loke'ntataḥ pratitiṣṭhatyanapekṣametyāhavanīye<BR>
samidhamabhyādadhāti samidasi tejo'si tejo mayi dhehītyāśiṣamevaitadāśāste  <BR>
<BR>
<BR>
14.3.1.[29]<BR>
<BR>
atha prasute dadhigharmeṇa caranti  yajño vai somaḥ śiraḥ pravargyo yajña<BR>
evaitaciraḥ pratidadhāti mādhyandine savana etadvā indrasya niṣkevalyaṃ savanaṃ<BR>
yanmādhyandinaṃ savanaṃ sva evainametadbhāge prīṇāti stute mādhyandine<BR>
pavamāne prāṇo vai mādhyandinaḥ pavamānaḥ<BR>
prāṇamevāsminnetaddadhātyagnihotrahavaṇyā mukham vā etadyajñānāṃ<BR>
yadagnihotraṃ śīrṣaṃstanmukhaṃ dadhāti  <BR>
<BR>
<BR>
14.3.1.[30]<BR>
<BR>
sa ānīyamāna āha  hotarvadasva yatte vādyamiti vadate hyatra<BR>
hotāthopottiṣṭhannāha śrātaṃ haviriti śrātaṃ hi bhavatyatikramyāśrāvyāha<BR>
dadhigharmasya yajeti vaṣaṭkṛte juhotyanuvaṣaṭkṛta āharati bhakṣaṃ taṃ<BR>
yajamānāya prayacati <BR>
<BR>
<BR>
14.3.1.[31]<BR>
<BR>
sa upahavamiṣṭvā bhakṣayati  mayi tyadindriyam bṛhadityetadvā indriyam bṛhadya<BR>
eṣa tapati mayi dakṣo mayi kraturiti kratūdakṣāvevātmandhatte<BR>
gharmastriśugvirājatīti gharmo hyeṣa triśugvirājati virājā jyotiṣā saheti virājā hyeṣa<BR>
jyotiṣā saha brahmaṇā tejasā saheti brahmaṇā hyeṣa tejasā saha payaso reta<BR>
ābhṛtamiti payaso hyetadreta ābhṛtaṃ tasya dohamaśīmahyuttarāmuttarāṃ<BR>
samāmityāśiṣamevaitadāśāste'tha cātvāle mārjayante'sāveva bandhuḥ  <BR>
<BR>
<BR>
14.3.1.[32]<BR>
<BR>
athāto dakṣiṇānām  suvarṇaṃ hiraṇyaṃ śatamānam brahmaṇe dadātyāsīno vai brahmā<BR>
yaśaḥ śayānaṃ hiraṇyaṃ tasmātsuvarṇaṃ hiraṇyaṃ śatamānam brahmaṇe dadāti  <BR>
<BR>
<BR>
14.3.1.[33]<BR>
<BR>
atha yaiṣā gharmadughā  tāmadhvaryave dadāti tapta-iva vai<BR>
gharmastaptamivādhvaryurniṣkrāmati tasmāttāmadhvarya ve dadāti <BR>
<BR>
<BR>
14.3.1.[34]<BR>
<BR>
atha yaiṣā yajamānasya vratadughā  tāṃ hotre dadāti yajño vai hotā yajño<BR>
yajamānastasmāttāṃ hotre dadāti <BR>
<BR>
<BR>
14.3.1.[35]<BR>
<BR>
atha yaiṣā patnyai vratadughā  tāmudgātṛbhyo dadāti patnīkarmeva vā ete'tra<BR>
kurvanti yadudgātārastasmāttāmudgātṛbhyo dadāti  <BR>
<BR>
<BR>
14.3.1.[36]<BR>
<BR>
athaitadvai āyuretajjyotiḥ praviśati ya etamanu vā brūte bhakṣayati vā tasya<BR>
vratacaryā yā sṛṣṭau  <BR>
<BR>
<BR>
14.3.2.[1]<BR>
<BR>
sarveṣām vā eṣa bhūtānām  sarveṣāṃ devānāmātmā yadyajñastasya samṛddhimanu<BR>
yajamānaḥ prajayā paśubhirṛdhyate vi vā eṣa prajayā paśubhirṛdhyate yasya gharmo<BR>
vidīryate tatra prāyaścittiḥ <BR>
<BR>
<BR>
14.3.2.[2]<BR>
pūrṇāhutiṃ juhoti  sarvam vai pūrṇaṃ sarveṇaivaitadbhiṣajyati yatkiṃ ca vivṛḍhaṃ<BR>
yajñasya  <BR>
<BR>
<BR>
14.3.2.[3]<BR>
<BR>
svāhā prāṇebhyaḥ sādhipatikebhya iti  mano vai prāṇānāmadhipatirmanasi hi sarve<BR>
prāṇāḥ pratiṣṭhitāstanmanasaivaitadbhiṣajyati yatkiṃ ca vivṛḍhaṃ yajñasya  <BR>
<BR>
<BR>
14.3.2.[4]<BR>
<BR>
pṛthivyai svāheti  pṛthivī vai sarveṣāṃ devānāmāyatanaṃ<BR>
tatsarvābhirevaitaddevatābhirbhiṣajyati yatkiṃ ca vivṛḍhaṃ yajñasya <BR>
<BR>
<BR>
14.3.2.[5]<BR>
<BR>
agnaye svāheti  agnirvai sarveṣāṃ devānāmātmā<BR>
tatsarvābhirevaitaddevatābhirbhiṣajyati yatkiṃ ca vivṛḍ>aṃ yajñasya  <BR>
<BR>
<BR>
14.3.2.[6]<BR>
<BR>
antarikṣāya svāheti  antarikṣam vai sarveṣāṃ devānāmāyatanaṃ tatsarvā>  <BR>
<BR>
<BR>
14.3.2.[7]<BR>
<BR>
vāyave svāheti  vāyurvai sarveṣāṃ devānāmātmā tatsarvā>  <BR>
<BR>
<BR>
14.3.2.[8]<BR>
<BR>
dive svāheti  dyaurvai sarveṣāṃ devānāmāyatanaṃ tatsarvā>  <BR>
<BR>
<BR>
14.3.2.[9]<BR>
<BR>
sūryāya svāheti  sūryo vai sarveṣāṃ devānāmātmā tatsarvā>  <BR>
<BR>
<BR>
14.3.2.[10]<BR>
<BR>
digbhyaḥ svāheti  diśo vai sarveṣāṃ devānāmāyatanaṃ tatsarvā> <BR>
<BR>
<BR>
14.3.2.[11]<BR>
<BR>
candrāya svāheti  candro vai sarveṣāṃ devānāmātmā tatsarvā>  <BR>
<BR>
<BR>
14.3.2.[12]<BR>
<BR>
nakṣatrebhyaḥ svāheti  nakṣatrāṇi vai sarveṣāṃ devānāmāyatanaṃ tatsarvā>  <BR>
<BR>
14.3.2.[13]<BR>
<BR>
adbhyaḥ svāheti  āpo vai sarveṣāṃ devānāmāyatanaṃ tatsarvā> <BR>
<BR>
<BR>
14.3.2.[14]<BR>
<BR>
varuṇāya svāheti  varuṇo vai sarveṣāṃ devānāmātmā tatsarvā>  <BR>
<BR>
<BR>
14.3.2.[15]<BR>
<BR>
nābhyai svāhā pūtāya svāheti  aniruktamanirukto vai prajāpatiḥ<BR>
prajāpatiryajñastatprajāpatimevaitadyajñam bhiṣajyati <BR>
<BR>
<BR>
14.3.2.[16]<BR>
<BR>
trayodaśaitā āhutayo bhavanti  trayodaśa vai māsāḥ samvatsarasya samvatsaraḥ<BR>
prajāpatiḥ prajāpatiryajñastatprajāpatimevaitadyajñam bhiṣajyati  <BR>
<BR>
<BR>
14.3.2.[17]<BR>
<BR>
vāce svāheti  mukhamevāsminnetaddadhāti prāṇāya svāhā prāṇāya svāheti nāsike<BR>
evāsminnetaddadhāti cakṣuṣe svāhā cakṣuṣe svāhetyakṣiṇī evāsminnetaddadhāti<BR>
śrotrāya svāhā śrotrāya svāheti karṇāvevāsminnetaddadhāti  <BR>
<BR>
<BR>
14.3.2.[18]<BR>
<BR>
saptaitā āhutayo bhavanti  sapta vā ime śīrṣanprāṇāstānevāsminnetaddadhāti<BR>
pūrṇāhutimuttamāṃ juhoti sarvam vai pūrṇaṃ sarveṇaivaitadbhiṣajyati yatkiṃ ca<BR>
vivṛḍhaṃ yajñasya <BR>
<BR>
<BR>
14.3.2.[19]<BR>
<BR>
manasaḥ kāmamākūtimiti  manasā vā idaṃ sarvamāptaṃ tanmanasaivaitadbhiṣajyati<BR>
yatkiṃ ca vivṛḍhaṃ yajñasya <BR>
<BR>
<BR>
14.3.2.[20]<BR>
<BR>
vācaḥ satyamaśīyeti  vācā vā idaṃ sarvamāptaṃ tadvācaivaitadbhiṣajyati yatkiṃ ca<BR>
vivṛḍhaṃ yajñasya paśūnāṃ rūpamannasya raso yaśaḥ śrīḥ śrayatām mayi<BR>
svāhetyāśiṣamevaitadāśāste  <BR>
<BR>
<BR>
14.3.2.[21]<BR>
<BR>
atha taṃ copaśayāṃ ca piṣṭvā  mārtsnayā mṛdā saṃsṛjyāvṛtā karotyāvṛtā<BR>
pacatyutsādanārthamatha ya upaśayayordṛḍhaḥ syāttena pracaret <BR>
<BR>
14.3.2.[22]<BR>
<BR>
saṃvatsaro vai pravargyaḥ  sarvam vai saṃvatsaraḥ sarvam pravargyaḥ sa<BR>
yatpravṛktastadvasanto yadrucitastadgrīṣmo yatpinvitastadvarṣā yadā vai varṣāh<BR>
pinvante'thaināḥ sarve devāḥ sarvāṇi bhūtānyupajīvanti pinvante ha vāasmai varṣā ya<BR>
evametadveda <BR>
<BR>
<BR>
14.3.2.[23]<BR>
<BR>
ime vai lokāḥ pravargyaḥ  sarvam vā ime lokāḥ sarvam pravargyaḥ sa<BR>
yatpravṛktastadayaṃ loko yadrucitastadantarikṣaloko yatpinvitastadasau loko yadā vā<BR>
asau lokaḥ pinvate'thainaṃ sarve devāḥ sarvāṇi bhūtānyupajīvanti pinvate ha vā asm:<BR>
asau loko ya evametadveda  <BR>
<BR>
<BR>
14.3.2.[24]<BR>
<BR>
etā vai devatāḥ pravargyaḥ  agnirvāyurādityaḥ sarvam vā etā devatā sarvam<BR>
pravargyaḥ sa yatpravṛktastadagniryadrucitastadvāyuryatpinvitastadasāvādityo yadā vā<BR>
asāvādityaḥpinvate'thainaṃ sarve devāḥ sarvāṇi bhūtānyupajīvanti pinvate ha vā asmā<BR>
asāvādityo ya evametadveda <BR>
<BR>
<BR>
14.3.2.[25]<BR>
<BR>
yajamāno vai pravargyaḥ  tasyātmā prajā paśavaḥ sarvam vai yajamānaḥ sarvam<BR>
pravargyaḥ sa yatpravṛktastadātmā yadrucitastatprajā yatpinvitastatpaśavo yadā vai<BR>
paśavaḥ pinvate'thaināntsarve devāḥ sarvāṇi bhūtānyupajīvanti pinvante ha vā asmai<BR>
paśavo ya evametadveda <BR>
<BR>
<BR>
14.3.2.[26]<BR>
<BR>
agnihotram vai pravargyaḥ  sarvam vāagnihotraṃ sarvam pravargyaḥ sa yadadhiśritaṃ<BR>
tatpravṛkto yadunnītaṃ tadrucito yaddhutaṃ tatpinvito yadā vāagnihotram<BR>
pinvate'thainatsarve devāḥ sarvāṇi bhūtānyupajīvanti pinvate ha vā asmā agnihotraṃ<BR>
ya evametadveda <BR>
<BR>
<BR>
14.3.2.[27]<BR>
<BR>
darśapūrṇamāsau vai pravargyaḥ  sarvam vai darśapūrṇamāsau sarvam pravargyaḥ sa<BR>
yadadhiśritaṃ tatpravṛkto yadāsannaṃ tadrucito yaddhutaṃ tatpinvito yadā vai<BR>
darśapūrṇamāsau pinvete athainau sarve devāḥ sarvāṇi bhūtānyupajīvanti pinvete ha<BR>
vā asmai darśapūrṇamāsau ya evametadveda  <BR>
<BR>
<BR>
14.3.2.[28]<BR>
<BR>
cāturmāsyāni vai pravargyaḥ  sarvam vai cāturmāsyāni sarvam pravargyaḥ sa<BR>
yadadhiśritaṃ tatpravṛkto yadāsannaṃ tadru <BR>
<BR>
<BR>
<BR>
<BR>
<BR>
<BR>
<BR>
<BR>
<BR>
=====================================<BR>
<BR>
<BR>
<BR>
date: fri, 26 jul 1ṛṛ6 15:43:22 -0600 (csthfrom: "v. p. lehmann"<BR>
<lehmann@utkṣvms.cc.utekṣas.edu>subject: sb14to:<BR>
jgardner@blue.veeg.uiova.edumime-version: 1.0status: rokṣ-status:  <BR>
<BR>
<BR>
cito yaddhutaṃ tatpinvito yadā vai cāturmāsyāni pinvante'thaināni sarve devāḥ sarvāṇi<BR>
bhūtānyupajīvanti pinvante ha vā asmai cāturmāsyāni ya evametadveda <BR>
<BR>
<BR>
14.3.2.[29]<BR>
<BR>
paśubandho vai pravargyaḥ  sarvam vai paśubandhaḥ sarvam pravargyaḥ sa<BR>
yadadhiśritastatpravṛkto yadāsannastadrucito yaddhutastatpinvito yadā vai<BR>
paśubandhaḥ pinvate'thainaṃ sarve devāḥ sarvāṇi bhūtānyupajīvanti pinvate ha vā<BR>
asmai paśubandho ya evametadveda  <BR>
<BR>
<BR>
14.3.2.[30]<BR>
<BR>
somo vai pravargyaḥ  sarvam vai somaḥ sarvam pravargyaḥ sa<BR>
yadabhiṣutastatpravṛkto yadunnītastadrucito yaddhutastatpinvito yadā vai somaḥ<BR>
pinvate'thainaṃ sarve devāḥ sarvāṇi bhūtānyupayuñjanti pinvate ha vā asmai somo ya<BR>
evametadveda na ha vā asyāpravargyeṇa kena cana yajñeneṣṭam bhavati ya<BR>
evametadveda  <BR>
<BR>
<BR>
14.3.2.[31]<BR>
<BR>
athaitadvai  āyuretajjyotiḥ praviśati ya etamanu vā brūte bhakṣayati vā tasya<BR>
vratacaryā yā sṛṣṭau  <BR>
<BR>
<BR>
14.4.1.1<BR>
<BR>
dvayā ha prājāpatyāḥ  devāścāsurāśca tataḥ kānīyasā eva devā jyāyasā asurāstaeṣu<BR>
lokeṣvaspardhanta  <BR>
<BR>
<BR>
14.4.1.2<BR>
<BR>
te ha devā ūcuḥ  hantāsurānyajña udgīthenātyayāmeti <BR>
<BR>
<BR>
<BR>
14.4.1.3<BR>
te ha vācamūcuḥ  tvaṃ na udgāyeti tatheti tebhyo vāgudagāyadyo vāci bhogastaṃ<BR>
devebhya āgāyadyatkalyāṇam vadati tadātmane te'viduranena vai na<BR>
udgātrātyeṣyantīti tamabhidrutya pāpmanāvidhyantsa yaḥ sa pāpmā<BR>
yadevedamapratirūpam vadati sa eva sa pāpmā <BR>
<BR>
<BR>
14.4.1.4<BR>
<BR>
atha ha prāṇamūcuḥ  tvaṃ na udgāyeti tatheti tebhyaḥ prāṇa udagāyadyaḥ prāṇe<BR>
bhogastaṃ devebhya āgāyadyatkalyāṇaṃ jighrati tadātmane te'viduranena vai na<BR>
udgātrātyeṣyantīti tamabhidrutya pāpmanāvidhyantsa yaḥ sa pāpmā<BR>
yadevedamapratirūpaṃ jighrati sa eva sa pāpmā <BR>
<BR>
<BR>
14.4.1.5<BR>
<BR>
atha ha cakṣurūcuḥ  tvaṃ na udgāyeti tatheti tebhyaścakṣurudagāyadyaścakṣuṣi<BR>
bhogastaṃ devebhya āgāyadyatkalyāṇam paśyati tadātmane te'viduranena vai na<BR>
udgātrātyeṣyantīti tamabhidrutya pāpmanāvidhyantsa yaḥ sa pāpmā<BR>
yadevedamapratirūpam paśyati sa eva sa pāpmā <BR>
<BR>
<BR>
14.4.1.6<BR>
<BR>
atha ha śrotramūcuḥ  tvaṃ na udgāyeti tatheti tebhyaḥ śrotramudagāyadyaḥ śrotre<BR>
bhogastaṃ devebhya āgāyadyatkalyāṇaṃ śṛṇoti tadātmane te'viduranena vai na<BR>
udgātrātyeṣyantīti tamabhidrutya pāpmanāvidhyantsa yaḥ sa pāpmā<BR>
yadevedamapratirūpaṃ śṛṇoti sa eva sa pāpmā <BR>
<BR>
<BR>
14.4.1.7<BR>
<BR>
atha ha mana ūcuḥ  tvam na udgāyeti tatheti tebhyo mana udagāyadyo manasi<BR>
bhogastaṃ devebhya āgāyadyatkalyāṇaṃ saṅkalpayati tadātmane te'viduranena vai na<BR>
udgātrātyeṣyantīti tamabhidrutya pāpmanāvidhyantsa yaḥ sa pāpmā<BR>
yadevedamapratirūpaṃ saṅkalpayati sa eva sa pāpmaivamu khalvetā devatāḥ<BR>
pāpmabhirupāsṛjannevamenāḥ pāpmanāvidhyan  <BR>
<BR>
<BR>
14.4.1.8<BR>
<BR>
atha hemamāsanyam prāṇamūcuḥ  tvaṃ na udgāyeti tatheti tebhya eṣa prāṇa<BR>
udagāyatte'viduranena vai na udgātrātyeṣyantīti tamabhidrutya pāpmanāvivyatsantsa<BR>
yathāśmānamṛtvā loṣṭo vidhvaṃsetaivaṃ haiva vidhvaṃsamānā viṣvañco vineśustato<BR>
devā abhavanparāsurā bhavatyātmanā parāsya dviṣanbhrātṛvyo bhavati ya evam veda <BR>
<BR>
<BR>
14.4.1.9<BR>
<BR>
te hocuḥ  kva nu so'bhūdyo na itthamasaktetyayamāsye'ntariti so'yāsya<BR>
āṅgiraso'ṅgānāṃ hi rasaḥ <BR>
<BR>
<BR>
14.4.1.10<BR>
<BR>
sā vā eṣā devatā dūḥ  nāma dūraṃ hyasyā mṛtyurdūraṃ ha vā asmānmṛtyurbhavati ya<BR>
evam veda <BR>
<BR>
<BR>
14.4.1.11<BR>
<BR>
sā vā eṣā devatā  etāsāṃ devatānām pāpmānam mṛtyumapahatya yatrāsāṃ<BR>
diśāmantastadgamayāṃ cakāra tadāsām pāpmano vinyadadhāttasmānna<BR>
janamiyānnāntamiyānnetpāpmānam mṛtyumanvavāyānīti <BR>
<BR>
<BR>
14.4.1.12<BR>
<BR>
sā vā eṣā devatā  etāsāṃ devatānām pāpmānam mṛtyumapahatyāthainā<BR>
mṛtyumatyavahat  <BR>
<BR>
<BR>
14.4.1.13<BR>
<BR>
sa vai vācameva prathamāmatyavahat  sā yadā mṛtyumatyamucyata<BR>
so'gnirabhavatso'yamagniḥ pareṇa mṛtyumatikrānto dīpyate  <BR>
<BR>
<BR>
14.4.1.14<BR>
<BR>
atha prāṇamatyavahat  sa yadā mṛtyumatyamucyata sa vāyurabhavatso'yam vāyuḥ<BR>
pareṇa mṛtyumatikrāntaḥ pavate  <BR>
<BR>
<BR>
14.4.1.15<BR>
<BR>
atha cakṣuratyavahat  tadyadā mṛtyumatyamucyata sa ādityo'bhavatso'sāvādityaḥ<BR>
pareṇa mṛtyumatikrāntastapati <BR>
<BR>
<BR>
14.4.1.16<BR>
<BR>
atha śrotramatyavahat  tadyadā mṛtyumatyamucyata tā diśo'bhavaṃstā imā diśaḥ<BR>
pareṇa mṛtyumatikrāntāḥ  <BR>
<BR>
<BR>
14.4.1.17<BR>
<BR>
atha mano'tyavahat  tadyadā mṛtyumatyamucyata sa candramā abhavatso'sau candraḥ<BR>
pareṇa mṛtyumatikrānto bhātyevaṃ ha vā enameṣā devatā mṛtyumativahati ya evam<BR>
veda  <BR>
<BR>
<BR>
14.4.1.18<BR>
<BR>
athātmane'nnādyamāgāyat  yaddhi kiṃ cānnamadyate'nenaiva tadadyata iha<BR>
pratitiṣṭhati <BR>
<BR>
<BR>
14.4.1.19<BR>
te devā abruvan  etāvadvā idaṃ sarvaṃ yadannaṃ tadātmana āgāsīranu no'sminnanna<BR>
ābhajasveti te vai mābhisamviśateti tatheti taṃ samantam pariṇyaviśanta<BR>
tasmādyadanenānnamatti tenaitāstṛpyantyevaṃ ha vā enaṃ svā abhisamviśanti bhartā<BR>
svānāṃ śreṣṭhaḥ puraetā bhavatyannādo'dhipatirya evam veda <BR>
<BR>
<BR>
14.4.1.20<BR>
<BR>
ya u haivamvidam  sveṣu pratipratirbubhūṣati na haivālam bhāryebhyo bhavatyatha<BR>
ya evaitamanu bhavati yo vaitamanu bhāryānbubhūrṣati sa haivālam bhāryebhyo<BR>
bhavati  <BR>
<BR>
<BR>
14.4.1.21<BR>
<BR>
so'yāsya āṅiraso  aṅgānāṃ hi rasaḥ prāṇo vā aṅgānāṃ rasaḥ prāṇo hi vā aṅgānāṃ<BR>
rasastasmādyasmātkasmāccāṅgātprāṇa utkrāmati tadeva tacuṣyatyeṣa hi vā aṅgānāṃ<BR>
rasaḥ <BR>
<BR>
<BR>
14.4.1.22<BR>
<BR>
eṣa u eva bṛhaspatiḥ  vāgvai bṛhatī tasyā eṣa patistasmādu bṛhaspatiḥ <BR>
<BR>
<BR>
14.4.1.23<BR>
<BR>
eṣa u eva brahmaṇaspatiḥ  vāgvai brahma tasyā eṣa patistasmādu ha brahmaṇaspatiḥ <BR>
<BR>
<BR>
14.4.1.24<BR>
<BR>
eṣa u eva sāma  vāgvai sāmaiṣa sā cāmaśceti tatsāmnaḥ sāmatvaṃ yadveva samaḥ<BR>
pluṣiṇā samo maśakena samo nāgena sama ebhistribhirlokaiḥ samo'nena sarveṇa<BR>
tasmādveva sāmāśnute sāmnaḥ sāyujyaṃ salokatāṃ ya evametatsāma veda  <BR>
<BR>
<BR>
14.4.1.25<BR>
<BR>
eṣa u vā udgīthaḥ  prāṇo vā utprāṇena hīdaṃ sarvamuttabdham vāgeva gīthocca<BR>
gīthā ceti sa udgīthaḥ <BR>
<BR>
<BR>
14.4.1.26<BR>
<BR>
taddhāpi brahmadattaścaikitāneyo  rājānam bhakṣayannuvācāyaṃ tyasya rājā<BR>
mūrdhānam vipātayatādyadito'yāsya āṅgiraso'nyenodagāyaditi vācā ca hyeva sa<BR>
prāṇena codagāyaditi <BR>
<BR>
<BR>
14.4.1.27<BR>
<BR>
tasya haitasya sāmno yaḥ svam veda  bhavati hāsya svaṃ tasya vai svara eva svaṃ<BR>
tasmādārtvijyaṃ kariṣyanvāci svaramiceta tayā vācā svarasampannayārtvijyaṃ<BR>
kuryāttasmādyajñe svaravantaṃ didṛkṣanta evātho yasya svam bhavati bhavati hāsya<BR>
svam ya evametatsāmanaḥ svam veda <BR>
<BR>
<BR>
14.4.1.28<BR>
<BR>
tasya haitasya sāmno yaḥ suvarṇam veda  bhavati hāsya suvarṇaṃ tasya vai svara eva<BR>
suvarṇam bhavati hāsya suvarṇaṃ ya evametatsāmnaḥ suvarṇam veda <BR>
<BR>
<BR>
14.4.1.29<BR>
<BR>
tasya haitasya  sāmno yaḥ pratiṣṭhām veda prati ha tiṣṭhati tasya vai vāgeva<BR>
pratiṣṭhā vāci hi khalveṣa etatprāṇaḥ pratiṣṭhito gīyate'nna ityu haika āhuḥ  <BR>
<BR>
<BR>
14.4.1.30<BR>
<BR>
athātaḥ pavamānānāmevābhyārohaḥ  sa vai khalu prastotā sāma prastauti sa yatra<BR>
prastyuāttadetāni japedasato mā sadgamaya tamaso mā jyotirgamaya mṛtyormāmṛtaṃ<BR>
gamayeti <BR>
<BR>
<BR>
14.4.1.31<BR>
<BR>
sa yadāhāsato mā sadgamayeti  mṛtyurvā asatsadamṛtam mṛtyormāmṛtaṃ<BR>
gamayāmṛtam mā kurvityevaitadāha <BR>
<BR>
<BR>
14.4.1.32<BR>
<BR>
tamaso mā jyotirgamayeti  mṛtyurvai tamo jyotiramṛtam mṛtyormāmṛtaṃ<BR>
gamayāmṛtam mā kurvityevaitadāha mṛtyormāmṛtaṃ gamayeti nātra tirohitamivāsti <BR>
<BR>
<BR>
14.4.1.33<BR>
<BR>
atha yānītarāṇi stotrāṇi  teṣvātmane'nnādyamāgāyettasmādu teṣu varam vṛṇīta yam<BR>
kāmaṃ kāmayeta taṃ sa eṣa evamvidudgātātmane vā yajamānāya vā yaṃ kāmaṃ<BR>
kāmayate tamāgāyati taddhaitallokajideva na haivālokyatāyā āśāsti ya evametatsāma<BR>
veda  <BR>
<BR>
<BR>
14.4.2.[1]<BR>
<BR>
ātmaivedamagra āsīt  puruṣavidhaḥ so'nuvīkṣya<BR>
nānyadātmano'paśyatso'hamasmītyagrevyāharattato'haṃnāmābhavattasmādapyetarhyā<BR>
mantrito'hamayamityevāgra uktvāthānyannāma prabrūte yadasya bhavati  <BR>
<BR>
<BR>
14.4.2.[2]<BR>
<BR>
sa yatpūrvo'smāt  sarvasmātsarvānpāpmana auṣattasmātpuruṣa oṣati ha vai sa taṃ<BR>
yo'smātpūrvo bubhūṣati ya evam veda  <BR>
<BR>
<BR>
14.4.2.[3]<BR>
<BR>
so'bibhet  tasmādekākī bibheti sa hāyamīkṣāṃ cakre yanmadanyannāsti kasmānnu<BR>
bibhemīti tata evāsya bhayam vīyāya kasmāddhyabheṣyaddvitīyadvai bhayam<BR>
bhavati  <BR>
<BR>
<BR>
14.4.2.[4]<BR>
<BR>
sa vai naiva reme  tasmādekākī na ramate sa dvitīyamaicatsa haitāvānāsa yathā<BR>
strīpumāṃsau sampariṣvaktau <BR>
<BR>
<BR>
14.4.2.[5]<BR>
<BR>
sa imamevātmānaṃ dvedhāpātayat  tataḥ patiśca patnī cābhavatāṃ<BR>
tasmādidamardhavṛgalamiva sva iti ha smāha yājñavalkyastasmādayamākāśa striyā<BR>
pūryata eva tāṃ samabhavattato manuṣyā ajāyanta  <BR>
<BR>
<BR>
14.4.2.[6]<BR>
<BR>
so heyamīkṣāṃ cakre  katham nu mātmana eva janayitvā sambhavati hanta<BR>
tiro'sānīti <BR>
<BR>
<BR>
14.4.2.[7]<BR>
<BR>
sā gaurabhavat  vṛṣabha itarastāṃ samevābhavattato gāvo'jāyanta <BR>
<BR>
<BR>
14.4.2.[8]<BR>
<BR>
vaḍavetarābhavat  aśvavṛṣa itaro gardabhītarā gardabha itarastāṃ samevābhavattata<BR>
ekaśaphamajāyata  <BR>
<BR>
<BR>
14.4.2.[9]<BR>
<BR>
ajetarābhavat  vasta itaro'viritaro meṣa itarastāṃ<BR>
samevābhvattato'jāvayo'jāyantaivameva yadidaṃ kiṃ ca mithunamā<BR>
pipīlikābhyastatsarvamasṛjata <BR>
<BR>
<BR>
14.4.2.[10]<BR>
<BR>
so'vet  aham vāva sṛṣṭirasmyahaṃ hīdaṃ sarvamasṛkṣīti tataḥ sṛṣṭirabhavatsṛṣṭyāṃ<BR>
hāsyaitasyām bhavati ya evam veda  <BR>
<BR>
<BR>
14.4.2.[11]<BR>
<BR>
athetyabhyamanthat  sa mukhācca yonerhastābhyāṃ cāgnimasṛjata<BR>
tasmādetadubhayamalomakamantarato'lomakā hi yonirantarataḥ  <BR>
<BR>
14.4.2.[12]<BR>
<BR>
tadyadidamāhuḥ  amuṃ yajāmuṃ yajetyekaikaṃ devametasyaiva sā visṛṣṭireṣa u<BR>
hyeva sarve devāḥ <BR>
<BR>
<BR>
14.4.2.[13]<BR>
<BR>
atha yatkiṃ cedamārdram  tadretaso'sṛjata tadu soma etāvadvā idaṃ sarvamannaṃ<BR>
caivānnādaśca soma evānnamagnirannādaḥ  <BR>
<BR>
<BR>
14.4.2.[14]<BR>
<BR>
saiṣā brahmaṇo'tisṛṣṭiḥ  yacreyaso devānasṛjatātha yanmartyaḥ sannamṛtānasṛjata<BR>
tasmādatisṛṣṭiratisṛṣṭyāṃ hāsyaitasyām bhavati ya evam veda <BR>
<BR>
<BR>
14.4.2.[15]<BR>
<BR>
taddhedaṃ tarhyavyākṛtamāsīt  tannāmarūpābhyāmeva<BR>
vyākriyatāsaunāmāyamidaṃrūpa iti tadidamapyetarhi nāmarūpābhyāmeva<BR>
vyākriyate'saunāmāyamidaṃrūpa iti  <BR>
<BR>
<BR>
14.4.2.[16]<BR>
<BR>
sa eṣa iha praviṣṭaḥ  ā nakhāgrebhyo yathā kṣuraḥ kṣuradhāne'vahitaḥ<BR>
syādviśvambharo vā viśvambharakulāye taṃ na paśyantyakṛtsno hi saḥ <BR>
<BR>
<BR>
14.4.2.[17]<BR>
<BR>
prāṇanneva prāṇo nāma bhavati  vadanvākpaśyaṃścakṣuḥ śṛṇvañcrotram manvāno<BR>
manastānyasyaitāni karmanāmānyeva sa yo'ta ekaikamupāste na sa vedākṛtsno<BR>
hyeṣo'ta ekaikena bhavati <BR>
<BR>
<BR>
14.4.2.[18]<BR>
<BR>
ātmetyevopāsīta  atra hyete sarva ekam bhavanti tadetatpadanīyamasya sarvasya<BR>
yadayamātmānena hyetatsarvam veda yathā ha vai padenānuvindedevaṃ kīrtiṃ<BR>
ślokam vindate ya evam veda <BR>
<BR>
<BR>
14.4.2.[19]<BR>
<BR>
tadetatpreyaḥ putrāt  preyo vittātpreyo'nyasmātsarvasmādantarataraṃ yadayamātmā sa<BR>
yo'nyamātmanaḥ priyam bruvāṇam brūyātpriyaṃ rotsyatītīśvaro ha tathaiva<BR>
syādātmānameva priyamupāsīta sa ya ātmānameva priyamupāste na hāsya priyam<BR>
pramāyukam bhavati  <BR>
<BR>
<BR>
14.4.2.[20]<BR>
<BR>
tadāhuḥ  yadbrahmavidyayā sarvam bhaviṣyanto manuṣyā manyante kimu<BR>
tadbrahmāvedyasmāttatsarvamabhavaditi  <BR>
<BR>
<BR>
14.4.2.[21]<BR>
<BR>
brahma vā idamagra āsīt  tadātmānamevāvedaham brahmāsmīti<BR>
tasmāttatsarvamabhavattadyo-yo devānām pratyabudhyata sa eva<BR>
tadabhavattatharṣīṇāṃ tathā manuṣyāṇām <BR>
<BR>
<BR>
14.4.2.[22]<BR>
<BR>
taddhaitatpaśyannṛṣirvāmadevaḥ pratipede  aham manurabhavaṃ sūryaśceti<BR>
tadidamapyetarhi ya evam vedāham brahmāsmīti sa idaṃ sarvam bhavati tasya ha na<BR>
devāścanābhūtyā īśata ātmā hyeṣāṃ sa bhavatyatha yo'nyāṃ<BR>
devatāmupāste'nyo'sāvanyo'hamasmīti na sa veda yathā paśurevaṃ sa devānāṃ yathā<BR>
ha vai bahavaḥ paśavo manuṣyam bhuñjyurevamekaikaḥ puruṣo<BR>
devānbhunaktyekasminneva paśāvādīyamāne'priyam bhavati kimu bahuṣu<BR>
tasmādeṣāṃ tanna priyam yadetanmanuṣyā vidyuḥ  <BR>
<BR>
<BR>
14.4.2.[23]<BR>
<BR>
brahma vā idamagra āsīt  ekameva tadekaṃ sanna vyabhavattacreyo rūpamatyasṛjata<BR>
kṣatraṃ yānyetāni devatrā kṣatrāṇīndro varuṇaḥ somo rudraḥ parjanyo yamo<BR>
mṛtyurīśāna iti tasmātkṣatrātparaṃ nāsti tasmādbrāhmaṇaḥ kṣatriyamadhastādupāste<BR>
rājasūye kṣatra eva tadyaśo dadhāti saiṣā kṣatrasya yoniryadbrahma tasmādyadyapi<BR>
rājā paramatāṃ gacati brahmaivāntata upaniśrayati svāṃ yoniṃ ya u enaṃ hinasti svāṃ<BR>
sa yonimṛcati sa pāpīyānbhavati yathā śreyāṃsaṃ hiṃsitvā  <BR>
<BR>
<BR>
14.4.2.[24]<BR>
<BR>
sa naiva vyabhavat  sa viśamasṛjata yānyetāni devajātāni gaṇaśa ākhyāyante vasavo<BR>
rudrā ādityā viśve devā maruta iti <BR>
<BR>
<BR>
14.4.2.[25]<BR>
<BR>
sa naiva vyabhavat  sa śaudram varṇamasṛjata pūṣaṇamiyam vai pūṣeyaṃ hīdaṃ<BR>
sarvam puṣyati yadidaṃ kiṃ ca  <BR>
<BR>
<BR>
14.4.2.[26]<BR>
<BR>
sa naiva vyabhavat  tacreyo rūpamatyasṛjata dharmaṃ tadetatkṣatrasya kṣatraṃ<BR>
yaddharmastasmāddharmātparaṃ nāstyatho abalīyānbalīyāṃsmam:!śaṃsate dharmeṇa<BR>
yathā rājñaivaṃ yo vai sa dharmaḥ satyam vai tattasmātsatyam<BR>
vadantamāhurdharmam vadatīti dharmam vā vadantaṃ satyam<BR>
vadatītyetaddhyevaitadubhayam bhavati <BR>
<BR>
<BR>
14.4.2.[27]<BR>
<BR>
tadetadbrahma kṣatram viṭ śūdraḥ  tadagninaiva deveṣu brahmābhavadbrāhmaṇo<BR>
manuṣyeṣu kṣatriyeṇa kṣatriyo vaiśyena vaiśyaḥ śūdreṇa śūdrastasmādagnāveva<BR>
deveṣu lokamicante brāhmaṇe manuṣyeṣvetābhyāṃ hi rūpābhyām brahmābhavat  <BR>
<BR>
<BR>
14.4.2.[28]<BR>
<BR>
atha yo ha vā asmāllokātsvaṃ lokamadṛṣṭvā praiti  sa enamavidito na bhunakti yathā<BR>
vedo vānanūkto'nyadvā karmākṛtam yadi ha vā apyanevamvinmahatpuṇyaṃ karma<BR>
karoti taddhāsyāntataḥ kṣīyata evātmānameva lokamupāsīta sa ya ātmānameva<BR>
lokamupāste na hāsya karma kṣīyate'smāddhyevātmano yadyatkāmayate tattatsṛjate  <BR>
<BR>
<BR>
14.4.2.[29]<BR>
<BR>
atho ayam vā ātmā  sarveṣām bhūtānāṃ lokaḥ sa yajjuhoti yadyajate tena devānāṃ<BR>
loko'tha yadanubrūte tenarṣīṇāmatha yatprajāmicate yatpitṛbhyo nipṛṇāti tena<BR>
pitṝṇāmatha yanmanuṣyānvāsayate yadebhyo'śanaṃ dadāti tena manuṣyāṇāmatha<BR>
yatpaśubhyastṛṇodakam vindati tena paśūnāṃ yadasya gṛheṣu śvāpadā vayāṃsyā<BR>
pipīlikābhya upajīvanti tena teṣāṃ loko yathā ha vai svāya lokāyāriṣṭimicedevaṃ<BR>
haivamvide sarvadā sarvāṇi bhūtānyariṣṭimicanti tadvā etadviditam mīmāṃsitam  <BR>
<BR>
<BR>
14.4.2.[30]<BR>
<BR>
ātmaivedamagra āsīt  eka eva so'kāmayata jāyā me syādatha prajāyeyātha vittam me<BR>
syādatha karma kurvīyetyetānvāvai kāmo necaṃścanāto bhūyo<BR>
vindettasmādapyetarhyekākī kāmayate jāyā me syādatha prajāyeyātha vittam me<BR>
syādatha karma kurvīyeti sa yāvadapyeteṣāmekaikaṃ na prāpnotyakṛtsna eva<BR>
tāvanmanyate tasyo kṛtsnatā  <BR>
<BR>
<BR>
14.4.2.[31]<BR>
<BR>
mana evāsyātmā  vāgjāyā prāṇaḥ prajā cakṣurmānuṣam vittam cakṣuṣā hi<BR>
tadvindati śrotraṃ daivaṃ śrotreṇa hi tacṛṇotyātmaivāsya karmātmanā hi karma karoti<BR>
sa eṣa pāṅkto yajñaḥ pāṅktaḥ paśuḥ pāṅktaḥ puruṣaḥ pāṅktamidaṃ kiṃ ca tadidaṃ<BR>
sarvamāpnoti yadidaṃ kiṃ ca ya evam veda  <BR>
<BR>
<BR>
14.4.3.[1]<BR>
<BR>
yatsaptānnāni medhayā tapasājanayatpitā  ekamasya sādhāraṇam dve devānabhājayat <BR>
trīṇyātmane'kuruta paśubhya ekam prāyacat  tasmintsarvam pratiṣṭhitaṃ yacca<BR>
prāṇiti yacca na  kasmāttāni na kṣīyante'dyamānāni sarvadā  yo vai tāmakṣitim veda<BR>
so'nnamatti pratīkena  sa devānapigacati sa ūrjamupajīvatīti ślokāḥ <BR>
<BR>
<BR>
14.4.3.[2]<BR>
<BR>
yatsaptānnāni medhayā tapasājanayatpiteti  medhayā hi tapasājanayatpitaikamasya<BR>
sādhāraṇamitīdamevāsya tatsādhāraṇamannaṃ yadidamadyate sa ya etadupāste na sa<BR>
pāpmano vyāvartate miṣraṃ hyetat  <BR>
<BR>
<BR>
14.4.3.[3]<BR>
<BR>
dve devānabhājayaditi hutaṃ ca prahutaṃ ca tasmāddevebhyo juhvati ca pra ca<BR>
juhvatyatho āhurdarśapūrṇamāsāviti tasmānneṣṭiyājukaḥ syāt  <BR>
<BR>
<BR>
14.4.3.[4]<BR>
<BR>
paśubhya ekam prāyacaditi  tatpayaḥ payo hyevāgre manuṣyāśca paśavaścopajīvanti<BR>
tasmātkumāraṃ jātaṃ ghṛtam vaivāgre pratilehayanti stanam vānudhāpyanti  <BR>
<BR>
<BR>
14.4.3.[5]<BR>
<BR>
atha vatsaṃ jātamāhuḥ  atṛṇāda iti tasmintsarvam pratiṣṭhitaṃ yacca prāṇiti yacca neti<BR>
payasi hīdaṃ sarvam pratiṣṭhitaṃ yacca prāṇiti yacca na  <BR>
<BR>
<BR>
14.4.3.[6]<BR>
<BR>
tadyadidamāhuḥ  samvatsaram payasā juhvadapa punarmṛtyuṃ jayatīti na tathā<BR>
vidyādyadahareva juhoti tadahaḥ punarmṛtyumāpajayatyevam vidvāntsarvaṃ hi<BR>
devebhyo'nnādyam prayacati kasmāttāni na kṣīyante'dyamānāni sarvadeti  <BR>
<BR>
<BR>
14.4.3.[7]<BR>
<BR>
puruṣo vā akṣitiḥ  sa hīdamannam punaḥ-punarjanayate yo vai tāmakṣitim vedeti<BR>
puruṣo vā akṣitiḥ sa hīdamannaṃ dhiyā-dhiyā janayate karmabhiryaddhaitanna<BR>
kuryātkṣīyeta ha so'nnamatti pratīkeneti mukham pratīkam mukhenetyetatsa<BR>
devānapigacati sa ūrjamupajīvatīti praśaṃsā  <BR>
<BR>
<BR>
14.4.3.[8]<BR>
<BR>
trīṇyātmane'kuruteti  mano vācam prāṇaṃ tānyātmane'kurutānyatramanā abhūvaṃ<BR>
nādarśamanyatramanā abhūvaṃ nāśrauṣamiti manasā hyeva paśyati manasā śṛṇoti  <BR>
<BR>
<BR>
14.4.3.[9]<BR>
<BR>
kāmaḥ saṅkalpo  vicikitsā śraddhāśraddhā dhṛtiradhṛtirhrīrdhīrbhīrityetatsarvam<BR>
mana eva tasmādapi pṛṣṭhata upaspṛṣṭo manasā vijānāti  <BR>
<BR>
<BR>
14.4.3.[10]<BR>
<BR>
yaḥ kaśca śabdo  vāgeva saiṣā hyantamāyattaiṣā hi na prāṇo'pāno vyāna udānaḥ<BR>
samāno'na ityetatsarvam prāṇa evaitanmanyo vā ayamātmā vāṅmayo manomayaḥ<BR>
prāṇamayaḥ <BR>
<BR>
<BR>
14.4.3.[11]<BR>
<BR>
trayo lokā eta eva  vāgevāyaṃ loko mano'ntarikṣalokaḥ prāṇo'sau lokaḥ <BR>
<BR>
14.4.3.[12]<BR>
<BR>
trayo vedā eta eva  vāgevargvedo mano yajurvedaḥ prāṇaḥ sāmavedaḥ <BR>
<BR>
<BR>
14.4.3.[13]<BR>
<BR>
devāḥ pitaro manuṣyā eta eva  vāgeva devā manaḥ pitaraḥ prāṇo manuṣyāḥ  <BR>
<BR>
<BR>
14.4.3.[14]<BR>
<BR>
pitā mātā prajaita eva  mana eva pitā vāṅgmātā prāṇaḥ prajā <BR>
<BR>
<BR>
14.4.3.[15]<BR>
<BR>
vijñātam vijijñāsyam  avijñātameta eva yatkiṃ ca vijñātam vācastadrūpam vāgghi<BR>
vijñātā vāgenaṃ tadbhūtvāvati <BR>
<BR>
<BR>
14.4.3.[16]<BR>
<BR>
yatkiṃ ca vijijñāsyam  manastadrūpam mano hi vijijñāsyam mana eva tadbhūtvāvati  <BR>
<BR>
<BR>
14.4.3.[17]<BR>
<BR>
yatkiṃ cāvijñātam  prāṇasya tadrūpam prāṇo hyavijñātaḥ prāṇa eva tadbhūtvāvati  <BR>
<BR>
<BR>
14.4.3.[18]<BR>
<BR>
tasyai vācaḥ pṛthivī śarīram  jyotī rūpamayamagnistadyāvatyeva vāktāvatī pṛthivī<BR>
tāvānayamagniḥ <BR>
<BR>
<BR>
14.4.3.[19]<BR>
<BR>
athaitasya manaso  dyauḥ śarīraṃ jyotī rūpamasāvādityastadyāvadeva manastāvatī<BR>
dyaustāvānasāvādityastau mithunaṃ samaitāṃ tataḥ prāṇo'jāyata sa indraḥ sa<BR>
eṣo'sapatno dvitīyo vai sapatno nāsya sapatno bhavati ya evam veda <BR>
<BR>
<BR>
14.4.3.[20]<BR>
<BR>
athaitasya prāṇasyāpaḥ  śarīraṃ jyotī rūpamasau candrastadyāvā neva prāṇastāvatya<BR>
āpastāvānasau candraḥ <BR>
<BR>
<BR>
14.4.3.[21]<BR>
<BR>
ta ete sarva eva samāḥ  sarve'nantāḥ sa yo haitānantavata upāste'ntavataṃ sa lokaṃ<BR>
jayatyatha yo haitānanantānupāste'nantaṃ sa lokaṃ jayati  <BR>
<BR>
14.4.3.[22]<BR>
<BR>
sa eṣa saṃvatsaraḥ  prajāpatiḥ ṣoḍaśakalastasya rātraya eva pañcadaśa kalā<BR>
dhruvaivāsya ṣoḍaśī kalā sa rātribhirevā ca pūryate'pa ca kṣīyate so'māvāsyāṃ<BR>
rātrimetayā ṣoḍaśyā kalayā sarvamidam prāṇabhṛdanupraviśya tataḥ prātarjāyate<BR>
tasmādetāṃ rātrim prāṇabhṛtaḥ prāṇaṃ na vicindyādapi kṛkalāsasyaitasyā eva devatāyā<BR>
apacityai <BR>
<BR>
<BR>
14.4.3.[23]<BR>
<BR>
yo vai sa saṃvatsaraḥ  prajāpatiḥ  ṣoḍaśakalo'yameva sa yo'yamevaṃvitpuruṣastasya<BR>
vittameva pañcadaśa kalā ātmaivāsya ṣoḍaśī kalā sa vittenaivā ca pūryate'pa ca<BR>
kṣīyate tadetannabhyaṃ yadayamātmā pradhirvittaṃ tasmādyadyapi sarvajyāniṃ<BR>
jīyata ātmanā cejjīvati pradhināgādityāhuḥ <BR>
<BR>
<BR>
14.4.3.[24]<BR>
<BR>
atha trayo vāva lokāḥ  manuṣyalokaḥ pitṛloko devaloka iti so'yam manuṣyalokaḥ<BR>
putreṇaiva jayyo nānyena karmaṇā pitṛloko vidyayā devaloko devaloko vai lokānāṃ<BR>
śreṣṭhastasmādvidyām praśaṃsanti <BR>
<BR>
<BR>
14.4.3.[25]<BR>
<BR>
athātaḥ samprattiḥ  yadā praiṣyanmanyate'tha putramāha tvam brahma tvaṃ<BR>
yajñastvaṃ loka iti sa putraḥ pratyāhāham brahmāhaṃ yajño'haṃ loka iti <BR>
<BR>
<BR>
14.4.3.[26]<BR>
<BR>
yadvai kiṃ cānūktam  tasya sarvasya brahmetyekatā ye vai ke ca yajñāsteṣāṃ<BR>
sarveṣāṃ yajña ityekatā ye vai ke ca lokāsteṣāṃ sarveṣāṃ loka ityekataitāvadvā idaṃ<BR>
sarvametanmā sarvaṃ sannayamito bhunajaditi tasmātputramanuśiṣṭaṃ<BR>
lokyamāhustasmādenamanuśāsati sa yadaivaṃvidasmāllokātpraityathaibhireva prāṇaiḥ<BR>
saha putramāviśati sa yadyanena kiṃcidakṣṇayākṛtam bhavati tasmādenaṃ<BR>
sarvasmātputro muñcati tasmātputro nāma sa putreṇaivāsmiṃloke<BR>
pratitiṣṭhatyathainamete daivāḥ prāṇā amṛtā āviśanti <BR>
<BR>
<BR>
14.4.3.[27]<BR>
<BR>
pṛthivyai cainamagneśca  daivī vāgāviśati sā vai daivī vāgyayā yadyadeva vadati<BR>
tattadbhavati <BR>
<BR>
<BR>
14.4.3.[28]<BR>
<BR>
divaścainamādityācca  daivam mana āviśati tadvai daivam mano yenānandyeva<BR>
bhavatyatho na śocati <BR>
<BR>
<BR>
14.4.3.[29]<BR>
adbhyaścainaṃ candramasaśca  daivaḥ prāṇa āviśati sa vai daivaḥ prāṇo yaḥ<BR>
saṃcaraṃścāsaṃcaraṃśca na vyathate'tho na riśyati sa eṣa evaṃvitsarveṣām<BR>
bhūtānāmātmā bhavati yathaiṣā devataivaṃ sa yathaitāṃ devatāṃ sarvāṇi<BR>
bhūtānyavantyevaṃ haivaṃvidaṃ sarvāṇi bhūtānyavanti yadu kiṃ cemāḥ prajāḥ<BR>
śocantyamaivāsāṃ tadbhavati puṇyamevāmuṃ gacati na ha vai devānpāpaṃ gacati <BR>
<BR>
<BR>
14.4.3.[30]<BR>
<BR>
athāto vratamīmāṃsā  prajāpatirha karmāṇi sasṛje tāni sṛṣṭānyanyo'nyenāspardhanta<BR>
vadiṣyāmyevāhamiti vāgdadhre drakṣyāmyahamiti cakṣuḥ śroṣyāmyahamiti<BR>
śrotramevamanyāni karmāṇi yathākarma <BR>
<BR>
<BR>
14.4.3.[31]<BR>
<BR>
tāni mṛtyuḥ śramo bhūtvopayeme  tānyāpnottānyāptvā mṛtyuravārunddha<BR>
tasmācrāmyatyeva vākśrāmyati cakṣuḥ śrāmyati śrotramathemameva nāpnodyo'yam<BR>
madhyamaḥ prāṇaḥ <BR>
<BR>
<BR>
14.4.3.[32]<BR>
<BR>
tāni jñātuṃ dadhrire  'yaṃ vai naḥ śreṣṭho yaḥ saṃcaraṃścāsaṃcaraṃśca na<BR>
vyathate'tho na riṣyati hantāsyaiva sarve rūpam bhavāmeti ta etasyaiva sarve<BR>
rūpamabhavaṃstasmādeta etenākhyāyante prāṇā iti tena ha vāva tatkulamākhyāyate<BR>
yasminkule bhavati ya evaṃ veda ya u haivaṃvidā spardhate'nuśuṣya haivāntato<BR>
mriyata ityadhyātmam  <BR>
<BR>
<BR>
14.4.3.[33]<BR>
<BR>
athādhidevataṃ  jvaliṣyāmyevāhamityagnirdadhre tapsyāsyahamityādityo<BR>
bhāsyāmyahamiti candramā evamanyā devatā yathādevataṃ sa yathaiṣām prāṇānām<BR>
madhyamaḥ prāṇa evametāsāṃ devatānāṃ vāyurmlocanti hyanyā devatā na vāyuḥ<BR>
saiṣānastamitā devatā yadvāyuḥ  <BR>
<BR>
<BR>
14.4.3.[34]<BR>
<BR>
athaiṣa śloko bhavati  yataścodeti sūryo'staṃ yatra ca gacatīti prāṇādvā eṣa udeti<BR>
prāṇe'stameti taṃ devāścakrire dharmaṃ sa evādya sa u śva iti yadvā<BR>
ete'murhyadhriyanta tadevāpyadya kurvanti tasmādekameva vrataṃ<BR>
caretprāṇyāccaivāpānyācca nenmā pāpmā mṛtyurāpnavaditi yadyu<BR>
caretsamāpipayiṣetteno etasyai devatāyai sāyujyaṃ salokatāṃ jayati ya evaṃ veda  <BR>
<BR>
<BR>
14.4.4.[1]<BR>
<BR>
trayaṃ vā idaṃ nāma rūpaṃ karma  teṣāṃ nāmnāṃ vāgityetadeṣāmukthamato hi<BR>
sarvāṇi nāmānyuttiṣṭhantyetadeṣāṃ sāmaitaddhi sarvairnāmabhiḥ samametadeṣām<BR>
brahmaitaddhi sarvāṇi nāmāni bibharti <BR>
<BR>
<BR>
14.4.4.[2]<BR>
atha rūpāṇām  cakṣurityetadeṣāmukthamato hi sarvāṇi rūpāṇyuttiṣṭhantyetadeṣāṃ<BR>
sāmaitaddhi sarvai rūpaiḥ samametadeṣām brahmaitaddhi sarvāṇi rūpāṇi bibharti  <BR>
<BR>
<BR>
14.4.4.[3]<BR>
<BR>
atha karmaṇām  ātmetyetadeṣāmukthamato hi sarvāṇi karmāṇyuttiṣṭhantyetadeṣāṃ<BR>
sāmaitaddhi sarvaiḥ karmabhiḥ samametadeṣām brahmaitaddhi sarvāṇi karmāṇi<BR>
bibharti tadetattrayaṃ sadekamayamātmātmo ekaḥ sannetattrayaṃ tadetadamṛtaṃ<BR>
satyena cannam prāṇo vā amṛtaṃ nāmarūpe satyaṃ tābhyāmayam prāṇaścannaḥ  <BR>
<BR>
<BR>
14.5.1.[1]<BR>
<BR>
dṛptabālākirhānūcāno gārgya āsa  sa hovācājātaśatruṃ kāśyam brahma te bravāṇīti<BR>
sa<BR>
hovācājātaśatruḥ sahasrametasyāṃ vāci dadmo janako janaka iti vai janā dhāvantīti <BR>
<BR>
<BR>
14.5.1.[2]<BR>
<BR>
sa hovāca gārgyo  ya evāsāvāditye puruṣa etamevāham brahmopāsa iti sa<BR>
hovācājātaśatrurmā maitasmintsaṃvadiṣṭhā atiṣṭhāḥ sarveṣām bhūtānām mūrdhā<BR>
rājeti vā ahametamupāsa iti sa yaetamevamupāste'tiṣṭhāḥ sarveṣām bhūtānām<BR>
mūrdhā rājā bhavati  <BR>
<BR>
<BR>
14.5.1.[3]<BR>
<BR>
sa hovāca gārgyo  ya evāsau candre puruṣa etamevāham brahmopāsa iti sa<BR>
hovācājātaśatrurmā maitasmintsaṃvadiṣṭhā bṛhanpāṇḍaravāsāḥ somo rājeti vā<BR>
ahametamupāsa iti sa ya etamevamupāste'haraharha sutaḥ prasuto bhavati nāsyānnaṃ<BR>
kṣīyate  <BR>
<BR>
<BR>
14.5.1.[4]<BR>
<BR>
sa hovāca gārgyo  ya evāyaṃ vidyuti puruṣa etamevāham brahmopāsa iti sa<BR>
hovācājātaśatrurmā maitasmintsaṃvadiṣṭhāstejasvīti vā ahametamupāsa iti sa ya<BR>
etamevamupāste tejasvī ha bhavati tejasvinī hāsya prajā bhavati  <BR>
<BR>
<BR>
14.5.1.[5]<BR>
<BR>
sa hovāca gārgyo  ya evāyamākāśe puruṣa etamevāham brahmopāsa iti sa<BR>
hovācājātaśatrurmā maitasmintsaṃvadiṣṭhāḥ pūrṇamapravartīti vā ahametamupāsa iti<BR>
sa ya etamevamupāste pūryate prajayā paśubhirnāsyāsmāllokātprajodvartate  <BR>
<BR>
<BR>
14.5.1.[6]<BR>
<BR>
sa hovāca gārgyo  ya evāyaṃ vāyau puruṣa etamevāham brahmopāsa iti sa<BR>
hovācājātaśatrurmā maitasmintsaṃvadiṣṭhā indro vaikuṇṭho'parājitā seneti vā<BR>
ahametamupāsa iti sa ya etamevamupāste jiṣṇurhāparājiṣṇurbhavatyanyatastyajāyī  <BR>
<BR>
14.5.1.[7]<BR>
<BR>
sa hovāca gārgyo  ya evāyamagnau puruṣa etamevāham brahmopāsa iti sa<BR>
hovācājātaśatrurmā maitasmintsaṃvadiṣṭhā viṣāsahiriti vā ahametamupāsa iti sa ya<BR>
etamevamupāste viṣāsahirha bhavati viṣāsahirhāsya prajā bhavati <BR>
<BR>
<BR>
14.5.1.[8]<BR>
<BR>
sa hovāca gārgyo  ya evāyamapsu puruṣa etamevāham brahmopāsa iti sa<BR>
hovācājātaśatrurmā maitasmintsaṃvadiṣṭhāḥ pratirūpa iti vā ahametamupāsa iti sa ya<BR>
etamevamupāste pratirūpaṃ haivainamupagacati nāpratirūpamatho<BR>
pratirūpo'smājjāyate <BR>
<BR>
<BR>
14.5.1.[9]<BR>
<BR>
sa hovāca gārgyo  ya evāyamādarśe puruṣa etamevāham brahmopāsa iti sa<BR>
hovācājātaśatrurmā maitasmintsaṃvadiṣṭhā rociṣṇuriti vā ahametamupāsa iti sa ya<BR>
etamevamupāste rociṣṇurha bhavati rociṣṇurhāsya prajā bhavatyatho yaiḥ saṃnigacati<BR>
sarvāṃstānatirocate <BR>
<BR>
<BR>
14.5.1.[10]<BR>
<BR>
sa hovāca gārgyo  ya evāyaṃ dikṣu puruṣa etamevāham brahmopāsa iti sa<BR>
hovācājātaśatrurmā maitasmintsaṃvadiṣṭhā dvitīyo'napaga iti vā ahametamupāsa iti<BR>
sa ya etamevamupāste dvitīyavānha bhavati nāsmādgaṇaścidyate  <BR>
<BR>
<BR>
14.5.1.[11]<BR>
<BR>
sa hovāca gārgyo  ya evāyaṃ yantam paścācabdo'nūdaityetamevāham brahmopāsa iti<BR>
sa hovācājātaśatrurmā maitasmintsaṃvadiṣṭhā asuriti vā ahametamupāsa iti sa ya<BR>
etamevamupāste sarvaṃ haivāsmiṃloka āyureti nainam purā kālātprāṇo jahāti <BR>
<BR>
<BR>
14.5.1.[12]<BR>
<BR>
sa hovāca gārgyo  ya evāyaṃ cāyāmayaḥ puruṣa etamevāham brahmopāsa iti sa<BR>
hovācājātaśatrurmā maitasmintsaṃvadiṣṭhā mṛtyuriti vā ahametamupāsa iti sa ya<BR>
etamevamupāste sarvaṃ haivāsmiṃloka āyureti nainam purā kālānmṛtyurāgacati  <BR>
<BR>
<BR>
14.5.1.[13]<BR>
<BR>
sa hovāca gārgyo  yaścāyamātmani puruṣa etamevāham brahmopāsa iti sa<BR>
hovācājātaśatrurmā maitasmintsaṃvadiṣṭhā ātmanvīti vā ahametamupāsa iti sa ya<BR>
etamevamupāsta ātmanvī ha bhavatyātmanvinī hāsya prajā bhavati sa ha tūṣṇīmāsa<BR>
gārgyaḥ <BR>
<BR>
<BR>
14.5.1.[14]<BR>
<BR>
sa hovācājātaśatruḥ  etāvannū3ityetāvaddhīti naitāvatā viditam bhavatīti sa hovāca<BR>
gārgya upa tvāyānīti  <BR>
<BR>
<BR>
14.5.1.[15]<BR>
<BR>
sa hovācājātaśatruḥ  pratilomaṃ vai tadyadbrāhmaṇaḥ kṣatriyamupeyādbrahma me<BR>
vakṣyatīti vyeva tvā jñapayiṣyāmīti tam pāṇāvādāyottasthau tau ha puruṣaṃ<BR>
suptamājagmatustametairnāmabhirāmantrayāṃ cakre bṛhanpāṇḍaravāsaḥ soma<BR>
rājanniti sa nottasthau tam pāṇināpeṣam bodhayāṃ cakāra sa hottasthau <BR>
<BR>
<BR>
14.5.1.[16]<BR>
<BR>
sa hovācājātaśatruḥ  yatraiṣa etatsupto'bhūdya eṣa vijñānamayaḥ puruṣaḥ kvaiṣa<BR>
tadābhūtkuta etadāgāditi tadu ha na mene gārgyaḥ  <BR>
<BR>
<BR>
14.5.1.[17]<BR>
<BR>
sa hovācājātaśatruḥ  yatraiṣa etatsupto'bhūdya eṣa vijñānamayaḥ puruṣastadeṣām<BR>
prāṇānāṃ vijñānena vijñānamādāya ya eṣo'ntarhṛdaya ākāśastasmiñceti  <BR>
<BR>
<BR>
14.5.1.[18]<BR>
<BR>
tāni yadā gṛhṇāti  atha haitatpuruṣaḥ svapiti nāma tadgṛhīta eva prāṇo bhavati gṛhītā<BR>
vāggṛhītaṃ cakṣurgṛhītaṃ śrotraṃ gṛhītam manaḥ  <BR>
<BR>
<BR>
14.5.1.[19]<BR>
<BR>
sa yatraitatsvapnyayā carati  te hāsya lokāstaduteva mahārājo bhavatyuteva<BR>
mahābrāhmaṇa utevoccāvacaṃ nigacati  <BR>
<BR>
<BR>
14.5.1.[20]<BR>
<BR>
sa yathā mahārājo jānapadāngṛhītvā sve janapade yathākāmam<BR>
parivartetaivamevaiṣa etatprāṇāngṛhītvā sve śarīre yathākāmam parivartate <BR>
<BR>
<BR>
14.5.1.[21]<BR>
<BR>
atha yadā suṣupto bhavati  yadā na kasya cana veda hitā nāma nāḍyo dvāsaptatiḥ<BR>
sahasrāṇi hṛdayātpurītatamabhipratiṣṭhante tābhiḥ pratyavasṛpya purītati śete <BR>
<BR>
<BR>
14.5.1.[22]<BR>
<BR>
sa yathā kumāro vā mahābrāhmaṇo vā  'tighnīmānandasya gatvā śayītaivamevaiṣa<BR>
etacete <BR>
<BR>
<BR>
14.5.1.[23]<BR>
sa yathorṇavābhistantunoccaret  yathāgneḥ kṣudrā viṣphuliṅgā<BR>
vyuccarantyevamevāsmādātmanaḥ sarve prāṇāḥ sarve lokāḥ sarve devāḥ sarvāṇi<BR>
bhūtāni<BR>
sarva eta ātmāno vyuccaranti tasyopaniṣatsatyasya satyamiti prāṇā vai satyaṃ<BR>
teṣāmeṣa satyam  <BR>
<BR>
<BR>
14.5.2.[1]<BR>
<BR>
yo ha vai śiśuṃ  sādhanaṃ sapratyādhānaṃ sasthūṇaṃ sadāmaṃ veda sapta ha dviṣato<BR>
bhrātṛvyānavaruṇaddhi  <BR>
<BR>
<BR>
14.5.2.[2]<BR>
<BR>
ayaṃ vāva śiśuryo'yam madhyamaḥ prāṇaḥ  tasyedamevādhānamidam pratyādhānam<BR>
prāṇa sthūṇānnaṃ dāma tametāḥ saptākṣitaya upatiṣṭhante  <BR>
<BR>
<BR>
14.5.2.[3]<BR>
<BR>
tadyā imā akṣaṃlohinyo rājayaḥ  tābhirenaṃ rudro'nvāyatto'tha yā akṣannāpastābhiḥ<BR>
parjanyo yā kanīnakā tayādityo yacuklaṃ tenāgniryatkṛṣṇaṃ tenendro'dharayainaṃ<BR>
vartanyā pṛthivyanvāyattā dyauruttarayā nāsyānnaṃ kṣīyate ya evaṃ veda  <BR>
<BR>
<BR>
14.5.2.[4]<BR>
<BR>
tadeṣa śloko bhavati  arvāgbilaścamasa ūrdhvabudhnastasminyaśo nihitaṃ<BR>
viśvarūpam  tasyāsata ṛṣayaḥ sapta tīre vāgaṣṭamī brahmaṇā saṃvidāneti  <BR>
<BR>
<BR>
14.5.2.[5]<BR>
<BR>
arvāgbilaścamasa ūrdhvabudhna iti  idaṃ tacira eṣa hyarvāgbilaścamasa<BR>
ūrdhvabudhnastasminyaśo nihitaṃ viśvarūpamiti prāṇā vai yaśo nihitaṃ viśvarūpam<BR>
prāṇānetadāha tasyāsata ṛṣayaḥ sapta tīra iti prāṇā vā ṛṣayaḥ prāṇānetadāha<BR>
vāgaṣṭamī brahmaṇā saṃvidāneti vāgghyaṣṭamī brahmaṇā saṃvitte  <BR>
<BR>
<BR>
14.5.2.[6]<BR>
<BR>
imāveva gotamabharadvājau  ayameva gotamo'yam bharadvāja imāveva<BR>
viśvāmitrajamadagnī ayameva viśvāmitro'yaṃ jamadagnirimāveva<BR>
vasaṣṭhikaśyapāvayameva vasiṣṭho'yaṃ kaśyapo vāgevātrirvācā<BR>
hyannamadyate'ttirha vai nāmaitadyadatririti sarvasyāttā bhavati sarvamasyānnam<BR>
bhavati ya evaṃ veda  <BR>
<BR>
<BR>
14.5.3.[1]<BR>
<BR>
dve vāva brahmaṇo rūpe  mūrtaṃ caivāmūrtaṃ ca martyaṃ cāmṛtaṃ ca sthitaṃ ca yacca<BR>
sacca tyaṃ ca <BR>
<BR>
<BR>
14.5.3.[2]<BR>
<BR>
tadetanmūrtam  yadanyadvāyoścāntarikṣāccaitanmartyametatsthitametatsat  <BR>
<BR>
<BR>
14.5.3.[3]<BR>
<BR>
tasyaitasya  mūrtasyaitasya martyasyaitasya sthitasyaitasya sata eṣa raso ya eṣa tapati<BR>
sato hyeṣa rasaḥ  <BR>
<BR>
<BR>
14.5.3.[4]<BR>
<BR>
athāmūrtam  vāyuścāntarikṣaṃ caitadamṛtametadyadetattyam<BR>
<BR>
<BR>
<BR>
14.5.3.[5]<BR>
<BR>
tasyaitasyāmūrtasya  etasyāmṛtasyaitasya yata etasya tyasyaiṣa raso ya eṣa<BR>
etasminmaṇḍale puruṣastyasya hyeṣa rasa ityadhidevatam <BR>
<BR>
<BR>
14.5.3.[6]<BR>
<BR>
athādhyātmam  idameva mūrtaṃ yadanyatprāṇācca yaścāyamantarātmannākāśa<BR>
etanmartyametatsthitametatsat  <BR>
<BR>
<BR>
14.5.3.[7]<BR>
<BR>
tasyaitasya mūrtasya  etasya martyasyaitasya sthitasyaitasya sata eṣa raso yaccakṣuḥ<BR>
sato hyeṣa rasaḥ <BR>
<BR>
<BR>
14.5.3.[8]<BR>
<BR>
athāmūrtam  prāṇaśca yaścāyamantarātmannākāśa etadamṛtametadyadetattyam  <BR>
<BR>
<BR>
14.5.3.[9]<BR>
<BR>
tasyaitasyāmūrtasya  etasyāmṛtasyaitasya yata etasya tyasyaiṣa raso yo'yaṃ<BR>
dakṣiṇe'kṣanpuruṣastyasya hyeṣa rasaḥ  <BR>
<BR>
<BR>
14.5.3.[10]<BR>
<BR>
tasya haitasya puruṣasya rūpam  yathā māhārajanaṃ vāso yathā pāṇḍvāvikaṃ<BR>
yathendragopo yathāgnyarciryathā puṇḍarīkaṃ yathā sakṛdvidyuttaṃ sakṛdvidyutteva<BR>
ha vā asya śrīrbhavati ya evaṃ veda  <BR>
<BR>
<BR>
14.5.3.[11]<BR>
<BR>
athāta ādeśo  neti neti na hyetasmāditi netyanyatparamastyatha nāmadheyaṃ satyasya<BR>
satyamiti prāṇā vai satyaṃ teṣāmeṣa satyam  <BR>
<BR>
<BR>
14.5.4.[1]<BR>
<BR>
maitreyīti hovāca yājñavalkyaḥ  udyāsyanvā are'hamasmātsthānādasmi hanta te'nayā<BR>
kātyāyanyāntaṃ karavāṇīti  <BR>
<BR>
<BR>
14.5.4.[2]<BR>
<BR>
sa hovāca maitreyī  yanma iyam bhagoḥ sarvā pṛthivī vittena pūrṇā syātkathaṃ<BR>
tenāmṛtā syāmiti neti hovāca yājñavalkyo yathaivopakaraṇavatāṃ jīvitaṃ tathaiva te<BR>
jīvitaṃ syādamṛtatvasya tu nāśāsti vitteneti  <BR>
<BR>
<BR>
14.5.4.[3]<BR>
<BR>
sā hovāca maitreyī  yenāhaṃ nāmṛtā syāṃ kimahaṃ tena kuryāṃ yadeva bhagavānveda<BR>
tadeva me brūhīti  <BR>
<BR>
<BR>
14.5.4.[4]<BR>
<BR>
sa hovāca yājñavalkyaḥ  priyā vatāre naḥ satī priyam bhāṣasa ehyāsva vyākhyāsyāmi<BR>
te vyācakṣāṇasya tu me nididhyāsasveti bravītu bhagavāniti  <BR>
<BR>
<BR>
14.5.4.[5]<BR>
<BR>
sa hovāca yājñavalkyo  na vā are patyuḥ kāmāya  patiḥ priyo bhavatyātmanastu<BR>
kāmāya  patiḥ priyo bhavati navā are jāyāyai kāmāya  jāyā priyā bhavatyātmanastu<BR>
kāmāya jāyā priyā bhavati na vā are putrāṇāṃ kāmāya putrāḥ priyā<BR>
bhavantyātmanastu kāmāya putrāḥ priyā bhavanti na vā are vittasya kāmāya vittam<BR>
priyam bhavatyātmanastu kāmāya vittam priyam bhavati na vā are brahmaṇaḥ<BR>
kāmāya brahma priyam bhavatyātmanastu kāmāya brahma priyam bhavati na vā are<BR>
kṣatrasya kāmāya kṣatram priyam bhavatyātmanastu kāmāya kṣatram priyam<BR>
bhavati na vā are lokānāṃ kāmāya lokāḥ priyā bhavantyātmanastu kāmāya lokāḥ priyā<BR>
bhavanti na vā are devānāṃ kāmāya devāḥ priyā bhavantyātmanastu kāmāya devāḥ<BR>
priyā bhavanti na vā are bhūtānāṃ kāmāya bhūtāni priyāṇi bhavantyātmanastu<BR>
kāmāya<BR>
bhūtāni priyāṇi bhavanti na vā are sarvasya kāmāya sarvam priyam bhavatyātmanastu<BR>
kāmāya sarvam priyam bhavatyātmā vā are draṣṭavyaḥ śrotavyo mantavyo<BR>
nididhyāsitavyo maitreyyātmano vā are darśanena śravaṇena matyā vijñānenedaṃ<BR>
sarvaṃ viditam <BR>
<BR>
<BR>
14.5.4.[6]<BR>
<BR>
brahma tam parādāt  yo'nyatrātmano brahma veda kṣatraṃ tam<BR>
parādādyo'nyatrātmanaḥ kṣatraṃ veda lokāstam parāduryo'nyatrātmano lokānveda<BR>
devāstam parāduryo'nyatrātmano devānveda bhūtāni tam parāduryo'nyatrātmano<BR>
bhūtāni veda sarvaṃ tam parādādyo'nyatrātmanaḥ sarvaṃ vededam brahmedaṃ<BR>
kṣatramime lokā ime devā imāni bhūtānīdaṃ sarvaṃ yadayamātmā <BR>
<BR>
14.5.4.[7]<BR>
<BR>
sa yathā dundubherhanyamānasya  na bāhyāñcabdāñcaknuyādgrahaṇāya dundubhestu<BR>
grahaṇena dundubhyāghātasya vā śabdo bhavati gṛhītaḥ <BR>
<BR>
<BR>
14.5.4.[8]<BR>
<BR>
sa yathā vīṇāyai vādyamānāyai  na bāhyāñcabdāñcaknuyādgrahaṇāya vīṇāyai tu<BR>
grahaṇena vīṇāvādasya vā śabdo gṛhītaḥ  <BR>
<BR>
<BR>
14.5.4.[9]<BR>
<BR>
sa yathā śaṅkhasya dhmāyamānasya  na bāhyāñcabdāñcaknuyādgrahaṇāya śaṅkhasya<BR>
tu grahaṇena śaṅkhadhmasya vā śabdo gṛhītaḥ  <BR>
<BR>
<BR>
14.5.4.[10]<BR>
<BR>
sa yathārdraidhāgnerabhyāhitasya  pṛthagdhūmā viniścarantyevaṃ vā are'sya mahato<BR>
bhūtasya niśvasitametadyadṛgvedo yajurvedaḥ sāmavedo'tharvāṅgirasa itihāsaḥ<BR>
purāṇaṃ vidyā upaniṣadaḥ ślokāḥ sūtrāṇyanuvyākhyānāni vyākhyānānyasyaivaitāni<BR>
sarvāṇi niśvasitāni  <BR>
<BR>
<BR>
14.5.4.[11]<BR>
<BR>
sa yathā sarvāsāmapāṃ samudra ekāyanam  evaṃ sarveṣāṃ sparśānāṃ<BR>
tvagekāyanamevaṃ sarveṣāṃ gandhānāṃ nāsike ekāyanamevaṃ sarveṣāṃ rasānāṃ<BR>
jihvaikāyanamevaṃ sarveṣāṃ rūpāṇāṃ cakṣurekāyanamevaṃ sarveṣāṃ śabdānāṃ<BR>
śrotramekāyanamevaṃ sarveṣāṃ saṃkalpānām mana ekāyanamevaṃ sarveṣāṃ<BR>
vedānāṃ hṛdayamekāyanamevaṃ sarveṣāṃ karmaṇāṃ hastāvekāyanamevaṃ<BR>
sarveṣāmadhvanāṃ pādāvekāyanamevaṃ sarveṣāmānandānandānāmupastha<BR>
ekāyanamevaṃ sarveṣāṃ visargāṇām pāyurekāyanamevaṃ sarvāsāṃ vidyānāṃ<BR>
vāgekāyanam  <BR>
<BR>
14.5.4.[12]<BR>
<BR>
sa yathā saindhavakhilyaḥ  udake prāsta udakamevānuvilīyeta nāhāsyodgrahaṇāyeva<BR>
syādyato-yatastvādadīta lavaṇamevaivaṃ vā ara idam mahadbhūtamanantamapāraṃ<BR>
vijñānaghana evaitebhyo bhūtebhyaḥ samutthāya tānyevānuvinaśyati na pretya<BR>
saṃjñāstītyare bravīmīti hovāca yājñavalkyaḥ  <BR>
<BR>
<BR>
14.5.4.[13]<BR>
<BR>
sā hovāca maitreyī  atraiva mā bhagavānamūmuhanna pretya saṃjñāstīti <BR>
<BR>
<BR>
14.5.4.[14]<BR>
<BR>
sa hovāca yājñavalkyo  na vā are ham moham bravīmyalaṃ vā ara idaṃ vijñānāya <BR>
<BR>
14.5.4.[15]<BR>
<BR>
yatra hi dvaitamiva bhavati  taditara itaram paśyati taditara itaraṃ jighrati taditara<BR>
itaramabhivadati taditara itaraṃ śṛṇoti taditara itaram manute taditara itaraṃ vijānāti <BR>
<BR>
<BR>
14.5.4.[16]<BR>
<BR>
yatra tvasya sarvamātmaivābhūt  tatkena kam paśyettatkena kaṃ jighrettatkena<BR>
kamabhivadettatkena kaṃ śṛṇuyāttatkena kam manvīta tatkena kaṃ<BR>
vijānīyādyenedaṃ sarvaṃ vijānāti taṃ kena vijānīyādvijñātāramare kena vijānīyāditi <BR>
<BR>
<BR>
14.5.5.[1]<BR>
<BR>
iyam pṛthivī  sarveṣām bhūtānām madhvasyai pṛthivyai sarvāṇi bhūtāni madhu<BR>
yaścāyamasyām pṛthivyāṃ tejomayo'mṛtamayaḥ puruṣo yaścāyamadhyātmaṃ<BR>
śārīrastejomayo'mṛtamayaḥ puruṣo'yameva sa yo'yamātmedamamṛtamidam<BR>
brahmedaṃ sarvam  <BR>
<BR>
<BR>
14.5.5.[2]<BR>
<BR>
imā āpaḥ  sarveṣām bhūtānām madhvāsāmapāṃ sarvāṇi bhūtāni madhu<BR>
yaścāyamāsvapsu tejomayo'mṛtamayaḥ puruṣo yaścāyamadhyātmaṃ<BR>
raitasastejomayo'mṛta>  <BR>
<BR>
<BR>
14.5.5.[3]<BR>
<BR>
ayamagniḥ  sarveṣām bhūtānām madhvasyāgneḥ sarvāṇi bhūtāni madhu<BR>
yaścāyamasminnagnau tejomayo'mṛtamayaḥ puruṣo yaścāyamadhyātmaṃ<BR>
vāṅmayastejomayo'mṛta>  <BR>
<BR>
<BR>
14.5.5.[4]<BR>
<BR>
ayamākāśaḥ  sarveṣām bhūtānām madhvasyākāśasya sarvāṇi bhūtāni madhu<BR>
yaścāyamasminnākāśe tejomayo'mṛtamayaḥ puruṣo yaścāyamadhyātmaṃ<BR>
hṛdyākāśastejomayo'mṛta> <BR>
<BR>
<BR>
14.5.5.[5]<BR>
<BR>
ayaṃ vāyuḥ  sarveṣām bhūtānām madhvasya vāyoḥ sarvāṇi bhūtāni madhu<BR>
yaścāyamasminvāyau tejomayo'mṛtamayaḥ puruṣo yaścāyamadhyātmam<BR>
prāṇastejomayo'mṛta>  <BR>
<BR>
<BR>
14.5.5.[6]<BR>
<BR>
ayamādityaḥ  sarveṣām bhūtānām madhvasyādityasya sarvāṇi bhūtāni madhu<BR>
yaścāyamasminnāditye tejomayo'mṛtamayaḥ puruṣo yaścāyamadhyātmaṃ<BR>
cakṣuṣastejomayo'mṛta> <BR>
<BR>
14.5.5.[7]<BR>
<BR>
ayaṃ candraḥ  sarveṣām bhūtānām madhvasya candrasya sarvāṇi bhūtāni madhu<BR>
yaścāyamasmiṃścandre tejomayo'mṛtamayaḥ puruṣo yaścāyamadhyātmam<BR>
mānasastejomayo'mṛta> <BR>
<BR>
<BR>
14.5.5.[8]<BR>
<BR>
imā diśaḥ  sarveṣām bhūtānām madhvāsāṃ diśāṃ sarvāṇi bhūtāni madhu<BR>
yaścāyamāsu<BR>
dikṣu tejomayo'mṛtamayaḥ puruṣo yaścāyamadhyātmaṃ śrautraḥ<BR>
prātiśrutkastejomayo'mṛta>  <BR>
<BR>
<BR>
14.5.5.[9]<BR>
<BR>
iyaṃ vidyut  sarveṣām bhūtānām madhvasyai vidyutaḥ sarvāṇi bhūtāni madhu<BR>
yaścāyamasyāṃ vidyuti tejomayo'mṛtamayaḥ puruṣo yaścāyamadhyātmaṃ<BR>
taijasastejomayo'mṛta> <BR>
<BR>
<BR>
14.5.5.[10]<BR>
<BR>
ayaṃ stanayitnuḥ  sarveṣām bhūtānām madhvasya stanayitnoḥ sarvāṇi bhūtāni madhu<BR>
yaścāyamasmintstanayitnau tejomayo'mṛtamayaḥ puruṣo yaścāyamadhyātmaṃ śābdaḥ<BR>
sauvarastejomayo'mṛta>  <BR>
<BR>
<BR>
14.5.5.[11]<BR>
<BR>
ayaṃ dharmaḥ  sarveṣām bhūtānām madhvasya dharmasya sarvāṇi bhūtāni madhu<BR>
yaścāyamasmindharme tejomayo'mṛtamayaḥ puruṣo yaścāyamadhyātmaṃ<BR>
dhārmastejomayo'mṛta> <BR>
<BR>
<BR>
14.5.5.[12]<BR>
<BR>
idaṃ satyaṃ  sarveṣām bhūtānām madhvasya satyasya sarvāṇi bhūtāni madhu<BR>
yaścāyamasmintsatye tejomayo'mṛtamayaḥ puruṣo yaścāyamadhyātmaṃ<BR>
sātyastejomayo'mṛta>  <BR>
<BR>
<BR>
14.5.5.[13]<BR>
<BR>
idam mānuṣam  sarveṣām bhūtānām madhvasya mānuṣasya sarvāṇi bhūtāni madhu<BR>
yaścāyamasminmānuṣe tejomayo'mṛtamayaḥ puruṣo yaścāyamadhyātmam<BR>
mānuṣastejomayo'mṛta> <BR>
<BR>
<BR>
14.5.5.[14]<BR>
<BR>
ayamātmā  sarveṣām bhūtānām madhvasyātmanaḥ sarvāṇi bhūtāni madhu<BR>
yaścāyamasminnātmani tejomayo'mṛtamayaḥ puruṣo yaścāyamātmā<BR>
tejomayo'mṛtamayaḥ puruṣo'yameva sa yo'yamātmedamamṛtamidam brahmedam<BR>
sarvam  <BR>
<BR>
<BR>
14.5.5.[15]<BR>
<BR>
sa vā ayamātmā  sarveṣām bhūtānāmadhipatiḥ sarveṣām bhūtānāṃ rājā tadyathā<BR>
rathanābhau ca rathanemau cārāḥ sarve samarpitā evamevāsminnātmani sarve prāṇāḥ<BR>
sarve lokāḥ sarve devāḥ sarvāṇi bhūtāni sarvaṃ eta ātmānaḥ samarpitāḥ <BR>
<BR>
<BR>
14.5.5.[16]<BR>
<BR>
idaṃ vai tanmadhu  dadhyaṅṅātharvaṇo'śvibhyāmuvāca tadetadṛṣiḥ paśyannavocat <BR>
tadvāṃ narā sanaye daṃsa ugramāviṣkṛṇomi tanyaturna vṛṣṭiṃ dadhyaṅ ha<BR>
yanmadhvātharvaṇo vāmaśvasya śīrṣṇā pra yadīmuvāceti <BR>
<BR>
<BR>
14.5.5.[17]<BR>
<BR>
idaṃ vai tanmadhu  dadhyaṅṅātharvaṇo'śvibhyāmuvāca tadetadṛṣiḥ paśyannavocat <BR>
ātharvaṇāyāśvinā dadhīce'śvyaṃ śiraḥ pratyairayatam sa vām madhu<BR>
pravocadṛtāyantvāṣṭraṃ yaddasrāvapikakṣyaṃ vāmiti  <BR>
<BR>
<BR>
14.5.5.[18]<BR>
<BR>
idaṃ vai tanmadhu  dadhyaṅṅātharvaṇo'śvibhyāmuvāca tadetadṛṣiḥ paśyannavocat <BR>
puraścakre dvipadaḥ puraścakre catuṣpadaḥ  puraḥ sa pakṣī bhūtvā puraḥ puruṣa<BR>
āviṣaditi sa vā ayam puruṣaḥ sarvāsu pūrṣu puriśayo nainena kiṃ canānāvṛtaṃ<BR>
nainena kiṃ canāsaṃvṛtam  <BR>
<BR>
<BR>
14.5.5.[19]<BR>
<BR>
idaṃ vai tanmadhu  dadhyaṅṅātharvaṇo'ṛ=vibhyāmuvāca tadetadṛṣiḥ paśyannavocat <BR>
rūpaṃrūpam pratirūpo babhūva tadasya rūpam praticakṣaṇāya  indro māyābhiḥ<BR>
pururūpa īyate yuktā hyasya harayaḥ śatā daśetyayaṃ vai harayo'yaṃ vai daśa ca<BR>
sahasrāṇi bahūni cānantāni ca tadetadbrahmāpūrvamanaparamabāhya mayamātmā<BR>
brahma sarvānubhūrityanuśāvsanam  <BR>
<BR>
<BR>
14.5.5.[20]<BR>
<BR>
atha vaṃśaḥ  tadidaṃ vayaṃ śaurpaṇāyyācaurpaṇāyyo gautamādgautamo vātsyādvātsyo<BR>
vātsyācca pārāśaryācca pārāśaryaḥ sāṃkṛtyācca bhāradvājācca bhāradvāja<BR>
audavāheśca<BR>
śāṇḍilyācca śāṇḍilyo vaijavāpācca gautamācca gautamo vaijavāpāyanācca<BR>
vaiṣṭapureyācca vaiṣṭapureyaḥ śāṇḍilyācca rauhiṇāyanācca rauhiṇāyanaḥ<BR>
śaunakāccātreyācca raibhyācca raibhyaḥ pautimāṣyāyaṇācca kauṇḍinyāyanācca<BR>
kauṇḍinyāyanaḥ kauṇḍinyātkauṇḍinyaḥ kauṇḍinyātkauṇḍinyaḥ<BR>
kauṇḍinyāccāgniveśyācca  <BR>
<BR>
<BR>
14.5.5.[21]<BR>
<BR>
āgniveśyaḥ saitavāt  saitavaḥ pārāśaryātpārāśaryo jātūkārṇyājjātūkarṇyo<BR>
bhāradvājādbhāradvājo bhāradvājāccāsurāyaṇācca gautamācca gautamo<BR>
bhāradvājādbhāradvājo vaijavāpāyanādvaijavāpāyanaḥ kauśikāyaneḥ<BR>
kauśikāyanirghṛtakauśikādghṛtakauśikaḥ pārāśaryāyaṇātpārāśaryāyaṇaḥ<BR>
pārāśaryātpārāśaryo jātūkarṇyājjātūkarṇyo bhāradvājādbhāradvājo<BR>
bhāradvājāccāsurāyaṇācca<BR>
yāskāccāsurāyaṇastraivaṇestraivaṇiraupajandhaneraupajandhanirāsurerāsurirbhāradvājā<BR>
dbhāradvāja ātreyāt <BR>
<BR>
<BR>
14.5.5.[22]<BR>
<BR>
ātreyo māṇṭeḥ  māṇṭirgautamādgautamo  gautamādgautamo vātsyādvātsyaḥ<BR>
śāṇḍilyācāṇḍilyaḥ kaiśoryātkāpyātkaiśoryaḥ kāpyaḥ kumārahāritātkumārahārito<BR>
gālavādgālavo vidarbhīkauṇḍinyādvidarbhīkauṇḍinyo vatsanapāto<BR>
bābhravādvatsanapādbābhravaḥ pathaḥ saubharātpanthāḥ<BR>
saubharo'yāsyādāṅgirasādayāsya āṅgirasa ābhūtestvāṣṭrādābhūtistvāṣṭro<BR>
viśvarūpāttvāṣṭrādviśvarūpastvāṣṭro'śvibhyāmaśvinau dadhīca<BR>
ātharvaṇāddadhyaṅṅātharvaṇo'tharvaṇo daivādatharvā daivo mṛtyoḥ<BR>
prādhvaṃsanānmṛtyuḥ prādhvaṃsanaḥ pradhvaṃsanātpradhvaṃsana<BR>
ekarṣerekarṣiviprajitterviprajittirvyaṣṭervyaṣṭiḥ sanāroḥ sanāruḥ sanātanātsanātanaḥ<BR>
sanagātsanagaḥ parameṣṭhinaḥ parameṣṭhī brahmaṇo brahma svayambhu brahmaṇe<BR>
namaḥ  <BR>
<BR>
<BR>
14.6.1.[1]<BR>
<BR>
janako ha vaideho  bahudakṣiṇena yajñeneje tatra ha kurupañcālānām brāhmaṇā<BR>
abhisametā babhūvustasya ha janakasya vaidehasya vijijñāsā babhūva kaḥ svideṣām<BR>
brāhmaṇānāmanūcānatama iti  <BR>
<BR>
<BR>
14.6.1.[2]<BR>
<BR>
sa ha gavāṃ sahasramavarurodha  daśa-daśa pādā ekaikasyāḥ śṛṅgayorābaddhā<BR>
babhūvustānhovāca brāhmaṇā bhagavanto yo vo brahmiṣṭhaḥ sa etā gā udajatāmiti te<BR>
ha brāhmaṇā na dadhṛṣuḥ  <BR>
<BR>
<BR>
14.6.1.[3]<BR>
<BR>
atha ha yājñavalkyaḥ  svameva brahmacāriṇamuvācaitāḥ saumyodaja sāmaśravā3 iti tā<BR>
hodācakāra te ha brāhmaṇāścukrudhuḥ kathaṃ nu no brahmiṣṭho bruvīteti  <BR>
<BR>
<BR>
14.6.1.[4]<BR>
<BR>
atha ha janakasya vaide hasya hotāśvalo babhūva  sa hainam papraca tvaṃ nu khalu<BR>
no yājñavalkya brahmiṣṭho'sī3 iti sa hovāca namo vayam brahmiṣṭhāya kurmo<BR>
gokāmā eva vayaṃ sma iti taṃ ha tata eva praṣṭuṃ dadhre hotāśvalaḥ <BR>
<BR>
14.6.1.[5]<BR>
<BR>
yājñavalkyeti hovāca  yadidaṃ sarvam mṛtyunāptaṃ sarvam mṛtyunābhipannaṃ kena<BR>
yajamāno mṛtyorāptimatimucyata iti hotrartvijāgninā vācā vāgvai yajñasya hovtā<BR>
tadyeyaṃ vākṣo'yamagniḥ sa hotā sā muktiḥ sātimuktiḥ <BR>
<BR>
<BR>
14.6.1.[6]<BR>
<BR>
yājñavalkyeti hovāca  yadidaṃ sarvamahorātrābhyāmāptaṃ<BR>
sarvamahorātrābhyāmabhipannaṃ kena yajamāno'horātrayorāptimatimucyata<BR>
ityadhvaryuṇartvijā cakṣuṣādityena cakṣurvai yajñasyādhvaryustadyadidaṃ cakṣuḥ<BR>
so'sāvādityaḥ so'dhvaryuḥ sā muktiḥ sātimuktiḥ <BR>
<BR>
<BR>
14.6.1.[7]<BR>
<BR>
yājñavalkyeti hovāca  yadidaṃ sarvam pūrvapakṣāparapakṣābhyāmāptaṃ sarvam<BR>
pūrvapakṣāparapakṣābhyāmabhipannaṃ kena yajamānaḥ<BR>
pūrvapakṣāparapakṣayorāptimatimucyata iti brahmaṇartvijā manasā candreṇa mano<BR>
vai yajñasya brahmā tadyadidam manaḥ so'sau candraḥ sa brahmā sā muktiḥ<BR>
sātimuktiḥ  <BR>
<BR>
<BR>
14.6.1.[8]<BR>
<BR>
yājñavalkyeti hovāca  yadidamantarikṣamanārambaṇamivātha kenākrameṇa<BR>
yajamānaḥ svargaṃ lokamākramata ityudgātrartvijā vāyunā prāṇena prāṇo vai<BR>
yajñasyodgātā tadyo'yam prāṇa sa vāyuḥ sa udgātā sā muktiḥ sātimuktirityatimokṣā<BR>
atha sampadaḥ <BR>
<BR>
<BR>
14.6.1.[9]<BR>
<BR>
yājñavalkyeti hovāca  katibhirayamadyargbhirhotāsminyajñe kariṣyatīti tisṛbhiriti<BR>
katamāstāstisra iti puro'nuvākyā ca yājyā ca śasyaiva tṛtīyā kiṃ tābhirjayatīti<BR>
pṛthivilokameva puro'nuvākyayā jayatyantarikṣalokaṃ yājyayā dyaurlokaṃ śasyayā  <BR>
<BR>
<BR>
14.6.1.[10]<BR>
<BR>
yājñavalkyeti hovāca  katyayamadyādhvaryurasminyajña āhutīrhoṣyatīti tisra iti<BR>
katamāstāstisra iti yā hutā ujjvalanti yā hutā atinedanti yā hutā adhiśerate kiṃ<BR>
tābhirjayatīti yā hutā ujjvalanti devalokameva tābhirjayati dīpyata iva hi devaloko yā<BR>
hutā atinedanti manuṣyalokameva tābhirjayatyatīva hi manuṣyaloko yā hutā<BR>
adhiśerate pitṛlokameva tābhirjayatyadha iva hi pitṛlokaḥ <BR>
<BR>
<BR>
14.6.1.[11]<BR>
<BR>
yājñavalkyeti hovāca  katibhirayamadya brahmā yajñaṃ dakṣiṇato<BR>
devatābhirgopāyiṣyatītyekayeti katamā saiketi mana evetyanantaṃ vai mano'nantā<BR>
viśve devā anantameva sa tena lokaṃ jayati <BR>
<BR>
<BR>
14.6.1.[12]<BR>
<BR>
yājñavalkyeti hovāca  katyayamadyodgātāsminyajñe stotriyā stoṣyatīti tisra iti<BR>
katamāstāstisra iti puro'nuvākyā ca yājyā ca śasyaiva tṛtīyādhidevatamathādhyātmaṃ<BR>
katamāstā yā adhyātmamiti prāṇa eva puronuvākyāpāno yājyā vyānaḥ śasyā kiṃ<BR>
tābhirjayatīti yatkiṃ cedam prāṇabhṛditi tato ha hotāśvala upararāma <BR>
<BR>
<BR>
14.6.2.[1]<BR>
<BR>
atha hainaṃ jāratkārava ārtabhāgaḥ papraca  yājñavalkyeti hovāca kati grahāḥ<BR>
katyatigrahā ityaṣṭau grahā aṣṭāvatigrahā ye te'ṣṭau grahā aṣṭāvatigrahāḥ katame<BR>
ta iti <BR>
<BR>
<BR>
14.6.2.[2]<BR>
<BR>
prāṇo vai grahaḥ  so'pānenātigraheṇa gṛhīto'pānena hi gandhānjighrati <BR>
<BR>
<BR>
14.6.2.[3]<BR>
<BR>
jihvā vai grahaḥ  sa rasenātigraheṇa gṛhīto jihvayā hi rasānvijānāti <BR>
<BR>
<BR>
14.6.2.[4]<BR>
<BR>
vāgvai grahaḥ  sa nāmnātigraheṇa gṛhīto vācā hi nāmānyabhivadati <BR>
<BR>
<BR>
14.6.2.[5]<BR>
<BR>
cakṣurvai grahaḥ  sa rūpeṇātigraheṇa gṛhītaścakṣuṣā hi rūpāṇi paśyati  <BR>
<BR>
<BR>
14.6.2.[6]<BR>
<BR>
śrotraṃ vai grahaḥ  sa śabdenātigraheṇa gṛhītaḥ śrotreṇa hi śabdāñcṛṇoti <BR>
<BR>
<BR>
14.6.2.[7]<BR>
<BR>
mano vai grahaḥ  sa kāmenātigraheṇa gṛhīto manasā hi kāmānkāmayate <BR>
<BR>
<BR>
14.6.2.[8]<BR>
<BR>
hastau vai grahaḥ  sa karmaṇātigraheṇa gṛhīto hastābhyāṃ hi karma karoti  <BR>
<BR>
<BR>
14.6.2.[9]<BR>
<BR>
tvagvai grahaḥ  sa sparśenātigraheṇa gṛhītastvacā hi sparśānvedayata ityaṣṭau grahā<BR>
aṣṭāvatigrahāḥ <BR>
<BR>
<BR>
14.6.2.[10]<BR>
<BR>
yājñavalkyeti hovāca  yadidaṃ sarvam mṛtyorannaṃ kā svitsā devatā yasyā<BR>
mṛtyurannamityagnirvai mṛtyuḥ so'pāmannamapa punarmṛtyuṃ jayati  <BR>
<BR>
<BR>
14.6.2.[11]<BR>
<BR>
yājñavalkyeti hovāca  yatrāyam puruṣo mriyate kimenaṃ na jahātīti nāmetyanantaṃ<BR>
vai nāmānantā viśve devā anantameva sa tena lokaṃ jayati eva sa tena lokaṃ jayati  <BR>
<BR>
<BR>
14.6.2.[12]<BR>
<BR>
yājñavalkyeti hovāca  yatrāyam puruṣo mriyata udasmātprāṇāḥ krāmantyāho neti neti<BR>
hovāca yājñavalkyo'traiva samavanīyante sa ucvayatyādhmāyatyādhmāto mṛtaḥ śete <BR>
<BR>
<BR>
14.6.2.[13]<BR>
<BR>
yājñavalkyeti hovāca  yatrāsya puruṣasya mṛtasyāgniṃ vāgapyeti vātam<BR>
prāṇaścakṣurādityam manaścandraṃ diśaḥ śrotram pṛthivīṃ<BR>
śarīramākāśamātmauṣadhīrlomāni vanaspatīnkeśā apsu lohitaṃ ca retaśca nidhīyate<BR>
kvāyaṃ tadā puruṣo bhavatītyāhara saumya hastam <BR>
<BR>
<BR>
14.6.2.[14]<BR>
<BR>
ārtabhāgeti hovāca  āvamevaitadvediṣyāvo na nāvetatsajana iti tau hotkrasya<BR>
mantrayāṃ cakratustau ha yadūcatuḥ karma haiva tadūcaturatha ha yatpraśaśaṃsatuḥ<BR>
karma haiva tatpraśaśaṃsatuḥ puṇyo vai puṇyena karmaṇā bhavati pāpaḥ pāpeneti tato<BR>
ha jāratkārava ārtabhāga upararāma <BR>
<BR>
<BR>
14.6.3.[1]<BR>
<BR>
atha hainam bhujyurlāhyāyaniḥ papraca  yājñavalkyeti hovāca madreṣu carakāḥ<BR>
paryavrajāma te etañcalasya kāpyasya gṛhānaima tasyāsīdduhitā gandharvagṛhītā<BR>
tamapṛcāma ko'sīti so'bravītsudhanvāṅgirasa iti taṃ yadā<BR>
lokānāmantānapṛcāmāthaitamabrūma kva pārikṣitā abhavankva pārikṣitā<BR>
abhavanniti tattvā pṛcāmi yājñavalkya kva pārikṣitā abhavanniti <BR>
<BR>
<BR>
14.6.3.[2]<BR>
<BR>
sa hovāca  uvāca vai sa tadagacanvai te tatra yatrāśvamedhayājino gacantīti kva<BR>
nvaśvamedhayājino gacantīti dvātriṃśataṃ vai devarathāhnūyānyayaṃ lokastaṃ<BR>
samantaṃ lokaṃ dvistāvatpṛthivī paryeti tām pṛthivīṃ dvistāvatsamudraḥ paryeti<BR>
tadyāvatī kṣurasya dhārā yāvadvā makṣikāyāḥ patraṃ tāvānantareṇākāśastānindraḥ<BR>
suparṇo bhūtvā vāyave prāyacattānvāyurātmani dhitvā tatrāgamayadyatra pārikṣitā<BR>
abhavannityevamiva vai sa vāyumeva praśaśaṃsa tasmādvāyureva vyaṣṭirvāyuḥ<BR>
samaṣṭirapa punarmṛtyuṃ jayati sarvamāyureti ya evaṃ veda tato ha<BR>
bhujyurlāhyāyanirupararāma  <BR>
<BR>
<BR>
14.6.4.<BR>
<BR>
atha hainaṃ kahoḍaḥ kauṣītakeyaḥ papraca  yājñavalkyeti hovāca<BR>
yatsākṣādaparokṣādbrahma ya ātmā sarvāntarastam me vyācakṣvetyeṣa ta ātmā<BR>
sarvāntaraḥ katamo yājñavalkya sarvāntaro yo'ṣanāyāpipāse śokam mohaṃ jarām<BR>
mṛtyumatyetyetaṃ vai tamātmānaṃ viditvā brāhmaṇāḥ putraiṣaṇāyāśca vittaiṣaṇāyāśca<BR>
lokaiṣaṇāyāśca vyutthāyātha bhikṣācaryaṃ caranti yā hyeva putraiṣaṇā sā vittaiṣaṇā<BR>
yā vittaiṣaṇā sā lokaiṣaṇobhe hyete eṣaṇe eva bhavatastasmātpaṇḍitaḥ pāṇḍityaṃ<BR>
nirvidya bālyena tiṣṭhāsedbālyaṃ ca pāṇḍityaṃ ca nirvidyātha muniramaunaṃ ca<BR>
maunaṃ ca nirvidyātha brāhmaṇaḥ sa brāhmaṇaḥ kena syādyena syāttenedṛśa eva<BR>
bhavati ya evaṃ veda tato ha kahoḍaḥ kauṣītakeya upararāma <BR>
<BR>
<BR>
14.6.5<BR>
<BR>
atha hainamuṣastaścākrāyaṇaḥ papraca  yājñavalkyeti hovāca<BR>
yatsākṣādaparokṣādbrahma ya ātmā sarvāntarastam me vyācakṣvetyeṣa ta ātmā<BR>
sarvāntaraḥ katamo yājñavalkya sarvāntaro yaḥ prāṇena prāṇiti sa ta ātmā sarvāntaro<BR>
yo'pānenāpāniti sa ta ātmā sarvāntaro yo vyānena vyaniti sa ta ātmā sarvāntaro ya<BR>
udānenodaniti sa ta ātmā sarvāntaro yaḥ samānena samaniti sa ta ātmā sarvāntaraḥ sa<BR>
hovācoṣastaścākrāyaṇo yathā vai brūyādasau gaurasāvaśva<BR>
ityevamevaitadvyapadiṣṭam bhavati yadeva sākṣādaparokṣādbrahma ya ātmā<BR>
sarvāntarastam me vyācakṣvetyeṣa ta ātmā sarvāntaraḥ katamo yājñavalkya<BR>
sarvāntaro na dṛṣṭerdraṣṭāram paśyerna śruteḥ śrotāraṃ śṛṇuyā na matermantāram<BR>
manvīthā na vijñātervijñātāraṃ vijñānīyā eṣa ta ātmā sarvāntaro'to'nyadārtaṃ tato<BR>
hoṣastaścākrāyaṇa upararāma  <BR>
<BR>
<BR>
14.6.6.<BR>
<BR>
atha hainaṃ gārgī vācaknavī papraca  yājñavalkyeti hovāca yaditaṃ sarvamapsvotaṃ<BR>
ca protaṃ ca kasminnvāpa otāśca protaśceti vāyau gārgīti kasminnu vāyurotaśca<BR>
protaścetyākāśa eva gārgīti kasminnvākāśa otaśca protaścetyantarikṣalokeṣu gārgīti<BR>
kasminnvantarikṣalokā otāśca protāśceti dyaurloke gārgīti kasminnu dyaurloka<BR>
otaśca protaścetyādityalokeṣu gārgīti kasminnvādityalokā otāśca protāśceti<BR>
candralokeṣu gārgīti kasminnu candralokā otāśca protāśceti nakṣatralokeṣu gārgīti<BR>
kasminnu nakṣatralokā otāśca protāśceti devalokeṣu gārgīti kasminnu devalokā<BR>
otāśca protāśceti gandharvalokeṣu gārgīti kasminnu gandharvalokā otāśca protāśceti<BR>
prajāpatilokeṣu gārgīti kasminnu prajāpatilokā otāśca protāśceti brahmalokeṣu<BR>
gārgīti kasminnu brahmalokā otāśca protāśceti sa hovāca gārgi mātiprākṣīrmā te<BR>
mūrdhā vyapaptadanatipraśnyā vai devatā atipṛcasi gārgi mātiprākṣīriti tato ha gārgī<BR>
vācaknavyupararāma  <BR>
<BR>
<BR>
14.6.7.[1]<BR>
<BR>
atha hainamuddālaka āruṇiḥ papraca  yājñavalkyeti hovāca madreṣvavasāma<BR>
patañcalasya kāpyasya gṛheṣu yajñamadhīyānāstasyāsīdbhāryā gandharvagṛhītā<BR>
tamapṛcāma ko'sīti so'bravītkabandha ātharvaṇa iti  <BR>
<BR>
<BR>
14.6.7.[2]<BR>
<BR>
so'bravīt  patañcalaṃ kāpyaṃ yājñikāṃśca vettha nu tvaṃ kāpya tatsūtraṃ yasminnayaṃ<BR>
ca lokaḥ paraśca lokaḥ sarvāṇi ca bhūtāni saṃdṛbdhāni bhavantīti so'bravītpatañcalaḥ<BR>
kāpyo nāhaṃ tadbhagavanvedeti <BR>
<BR>
14.6.7.[3]<BR>
<BR>
so'bravīt  patañcalaṃ kāpyaṃ yājñikāṃśca vettha nu tvaṃ kāpya tamantaryāmiṇaṃ ya<BR>
imaṃ ca lokam paraṃ ca lokaṃ sarvāṇi ca bhūtānyantaro yamayatīti<BR>
so'bravītpatañcalaḥ kāpyo nāhaṃ tam bhagavanvedeti  <BR>
<BR>
<BR>
14.6.7.[4]<BR>
so'bravīt  patañcalaṃ kāpyaṃ yājñikāṃśca yo vai tatkāpya sūtraṃ vidyāttaṃ<BR>
cāntaryāmiṇaṃ sa brahmavitsa lokavitsa devavitsa vedavitsa yajñavitsa bhūtavitsa<BR>
ātmavitsa sarvaviditi tebhyo'bravīttadahaṃ veda taccettvaṃ yājñavalkya<BR>
sūtramavidvāṃstaṃ cāntaryāmiṇam brahmagavīrudajase mūrdhā te vipatiṣyatīti  <BR>
<BR>
<BR>
14.6.7.[5]<BR>
<BR>
veda vā ahaṃ gautama  tatsūtraṃ taṃ cāntaryāmiṇamiti yo vā idaṃ kaśca<BR>
brūyādveda-vedeti yathā vettha tathā brūhīti <BR>
<BR>
<BR>
14.6.7.[6]<BR>
<BR>
vāyurvai gautama tatsūtram  vāyunā vai gautama sūtreṇāyaṃ ca lokaḥ paraśca lokaḥ<BR>
sarvāṇi ca bhūtāni saṃdṛbdhāni bhavanti tasmādvai gautama puruṣam<BR>
pretamāhurvyasraṃsiṣatāsyāṅgānīti vāyunā hi gautama sūtreṇa saṃdṛbdhāni<BR>
bhavantītyevamevaitadyājñavalkyāntaryāmiṇam brūhīti <BR>
<BR>
<BR>
14.6.7.[7]<BR>
<BR>
yaḥ pṛthivyāṃ tiṣṭhan  pṛthivyā antaro yam pṛthivī na veda yasya pṛthivī śarīraṃ yaḥ<BR>
pṛthivīmantaro yamayati sa ta ātmāntaryāmyamṛtaḥ <BR>
<BR>
<BR>
14.6.7.[8]<BR>
<BR>
so'psu tiṣṭhan  adbhyo'ntaro yamāpo na viduryasyāpaḥ śarīraṃ yo'po'ntaro yamayati<BR>
sa ta ātmāntaryāmyamṛtaḥ  <BR>
<BR>
<BR>
14.6.7.[9]<BR>
<BR>
yo'gnau tiṣṭhan  agnerantaro yamagnirna veda yasyāgniḥ śarīraṃ yo'gnimantaro<BR>
yamayati sa ta ātmāntaryāmyamṛtaḥ <BR>
<BR>
<BR>
14.6.7.[10]<BR>
<BR>
ya ākāśe tiṣṭhan  ākāśādantaro yamākāśo na veda yasyākāśaḥ śarīraṃ ya<BR>
ākāśamantaro yamayati sa ta ātmāntaryāmyamṛtaḥ <BR>
<BR>
<BR>
14.6.7.[11]<BR>
yo vāyau tiṣṭhan  vāyorantaro yaṃ vāyurna veda yasya vāyuḥ śarīraṃ yo<BR>
vāyumantaro yama>  <BR>
<BR>
<BR>
14.6.7.[12]<BR>
<BR>
ya āditye tiṣṭhan  ādityādantaro yamādityo na veda yasyādityaḥ śarīraṃ ya<BR>
ādityamantaro yama>  <BR>
<BR>
<BR>
14.6.7.[13]<BR>
<BR>
yaścandratārake tiṣṭhan  candratārakādantaro yaṃ candratārakaṃ na veda yasya<BR>
candratārakaṃ śarīraṃ yaścandratārakamantaro yama>  <BR>
<BR>
<BR>
14.6.7.[14]<BR>
<BR>
yo dikṣu tiṣṭhan  digbhyo'ntaro yaṃ diśo na viduryasya diśaḥ śarīraṃ yo diśo'ntaro<BR>
yama> <BR>
<BR>
<BR>
14.6.7.[15]<BR>
<BR>
yo vidyuti tiṣṭhan  vidyuto'ntaro yaṃ vidyunna veda yasya vidyucarīraṃ yo<BR>
vidyutamantaro yama> <BR>
<BR>
<BR>
14.6.7.[16]<BR>
<BR>
ya stanayitnau tiṣṭhan  stanayitnorantaro yaṃ stanayitnurna veda yasya stanayitnuḥ<BR>
śarīraṃ ya stanayitnumantaro yamayati sa ta ātmāntaryāmyamṛta<BR>
ityadhidevatamathādhilokam  <BR>
<BR>
<BR>
14.6.7.[17]<BR>
<BR>
yaḥ sarveṣu lokeṣu tiṣṭhan  sarvebhyo lokebhyo'ntaro yaṃ sarve lokā na viduryasya<BR>
sarve lokāḥ śarīraṃ yaḥ sarvāṃlokānantaro yamayati sa ta ātmāntaryāmyamṛta ityu<BR>
evādhilokamathādhivedam  <BR>
<BR>
<BR>
14.6.7.[18]<BR>
<BR>
yaḥ sarveṣu vedeṣu tiṣṭhan  sarvebhyo vedebhyo'ntaro ityu<BR>
evādhivedamathādhiyajñam  <BR>
<BR>
<BR>
14.6.7.[19]<BR>
<BR>
sarveṣu yajñeṣu tiṣṭhan  sarvebhyo yajñebhyo'ntaro ityu<BR>
evādhiyajñamathādhibhūtam <BR>
<BR>
<BR>
14.6.7.[20]<BR>
yaḥ sarveṣu bhūteṣu tiṣṭhan  sarvebhyo bhūtebhyo'ntaro yaṃ sarvāṇi bhūtāni na<BR>
viduryasya sarvāṇi bhūtāni śarīraṃ yaḥ sarvāṇi bhūtānyantaro yamayati sa ta<BR>
ātmāntaryāmyamṛta ityu evādhibhūtamathādhyātmam <BR>
<BR>
<BR>
14.6.7.[21]<BR>
<BR>
yaḥ prāṇe tiṣṭhan  prāṇādantaro yam prāṇo na veda yasya prāṇaḥ śarīraṃ yaḥ<BR>
prāṇamantaro yamayati sa ta ātmāntaryāmyamṛtaḥ <BR>
<BR>
<BR>
14.6.7.[22]<BR>
<BR>
yo vāci tiṣṭhan  vāco'ntaro> <BR>
<BR>
<BR>
<BR>
14.6.7.[23]<BR>
<BR>
yaścakṣuṣi tiṣṭhan  cakṣuṣo'ntaro> <BR>
<BR>
<BR>
<BR>
14.6.7.[24]<BR>
<BR>
yaḥ śrotre tiṣṭhan śrotrādantaro> <BR>
<BR>
<BR>
<BR>
14.6.7.[25]<BR>
<BR>
yo manasi tiṣṭhan  manaso'ntaro><BR>
<BR>
<BR>
<BR>
14.6.7.[26]<BR>
<BR>
yastvaci tiṣṭhan  tvaco'ntaro> <BR>
<BR>
<BR>
<BR>
14.6.7.[27]<BR>
<BR>
yastejasi tiṣṭhan  tejaso'ntaro><BR>
<BR>
<BR>
<BR>
14.6.7.[28]<BR>
<BR>
yastamasi tiṣṭhan  tamaso'ntaro><BR>
<BR>
<BR>
<BR>
14.6.7.[29]<BR>
<BR>
yo retasi tiṣṭhan  retaso'ntaro><BR>
<BR>
<BR>
14.6.7.[30]<BR>
<BR>
ya ātmani tiṣṭhan  ātmano'ntaro><BR>
<BR>
<BR>
<BR>
14.6.7.[31]<BR>
<BR>
adṛṣṭo draṣṭāśrutaḥ śrotā  amato mantāvijñāto vijñātā nānyo'sti draṣṭā nānyo'sti<BR>
śrotā nānyo'sti mantā nānyo'sti vijñātaiṣa ta ātmāntaryāmyamṛto'to'nyadārtaṃ tato<BR>
hoddālaka āruṇirupararāma <BR>
<BR>
<BR>
14.6.8.[1]<BR>
<BR>
atha ha vācaknavyuvāca  brāhmaṇā bhagavanto hantāhamimaṃ yājñavalkyaṃ dvau<BR>
praśnau prakṣyāmi tau cenme vivakṣyati na vai jātu yuṣmākamimaṃ<BR>
kaścidbrahmodyaṃ jeteti tau cenme na vivakṣyati mūrdhāsya vipatiṣyatīti pṛca<BR>
gārgīti <BR>
<BR>
<BR>
14.6.8.[2]<BR>
<BR>
sā hovāca  ahaṃ vai tvā yājñavalkya yathā kāśyo vā vaideho ograputra udyaṃ<BR>
dhanuradhijyaṃ kṛtvā dvau vāṇavantau sapatnādhivyādhinau haste<BR>
kṛtvopottiṣṭhedevamevāhaṃ tvā dvābhyām praśnābhyāmupodasthāṃ tau me brūhīti<BR>
pṛca gārgīti  <BR>
<BR>
<BR>
14.6.8.[3]<BR>
<BR>
sā hovāca  yadūrdhvaṃ yājñavalkya divo yadavākpṛthivyā yadantarā dyāvāpṛthivī ime<BR>
yadbhūtaṃ ca bhavacca bhaviṣyaccetyācakṣate kasmiṃstadotaṃ ca protaṃ ceti <BR>
<BR>
<BR>
14.6.8.[4]<BR>
<BR>
sa hovāca  yadūrdhvaṃ gārgī divo yadavākpṛthivyā yadantarā dyāvāpṛthivī ime<BR>
yadbhūtaṃ ca bhavacca bhaviṣyaccetyācakṣata ākāśe tadotaṃ ca protaṃ ceti <BR>
<BR>
<BR>
14.6.8.[5]<BR>
<BR>
sā hovāca  namaste yājñavalkya yo ma etaṃ vyavoco'parasmai dhārayasveti pṛca<BR>
gārgīti <BR>
<BR>
<BR>
14.6.8.[6]<BR>
<BR>
sā hovāca  yadūrdhvaṃ yājñavalkya divo yadavākpṛthivyā yadantarā dyāvāpṛthivī ime<BR>
yadbhūtaṃ ca bhavacca bhaviṣyaccetyācakṣate kasminneva tadotaṃ ca protaṃ ceti <BR>
<BR>
<BR>
14.6.8.[7]<BR>
<BR>
sa hovāca  yadūrdhvaṃ gārgī divo yadavākpṛthivyā yadantarā dyāvāpṛthivī ime<BR>
yadbhūtaṃ ca bhavacca bhaviṣyaccetyācakṣata ākāśa eva tadotaṃ ca protaṃ ceti<BR>
kasminnvākāśa otaśca protaśceti <BR>
<BR>
<BR>
14.6.8.[8]<BR>
<BR>
sa hovāca  etadvai tadakṣaraṃ gārgī brāhmaṇā<BR>
abhivadantyasthūlamanaṇvahrasvamadīrghamalohitamasnehamacāyamatamo'vāyvanā<BR>
kāśamasaṅgamasparśamagandhamarasamacakṣuṣkamaśrotramavāgamano'tejaskama<BR>
prāṇamamukhamanāmāgotramajaramamaramabhayamamṛtamarajo'śabdamavivṛtama<BR>
saṃvṛtamapūrvamanaparamanantaramabāhyaṃ na tadaśnoti kaṃ cana na tadaśnoti<BR>
kaścana  <BR>
<BR>
<BR>
14.6.8.[9]<BR>
<BR>
etasya vā akṣarasya  praśāsane gārgī dyāvāpṛthivī vidhṛte tiṣṭhata etasya vā<BR>
akṣarasya praśāsane gārgi sūryācandramasau vidhṛtau tiṣṭhata etasya vā akṣarasya<BR>
praśāsane gārgyahorātrāṇyardhamāsā māsā ṛtavaḥ saṃvatsarā vidhṛtāstiṣṭhantyetasya<BR>
vā akṣarasya praśāsane gārgi prācyo'nyā nadyaḥ syandante śvetebhyaḥ parvatebhyaḥ<BR>
pratīcyo'nyā yāṃ yāṃ ca diśametasya vā akṣarasya praśāsane gārgi dadatam<BR>
manuṣyāḥ praśaṃsanti yajamānaṃ devā darvyam pitaro'nvāyattāḥ  <BR>
<BR>
<BR>
14.6.8.[10]<BR>
<BR>
yo vā etadakṣaramaviditvā gārgi  asmiṃloke juhoti dadāti tapasyatyapi bahūni<BR>
varṣasahasrāṇyantavānevāsya sa loko bhavati yo vā etadakṣaramaviditvā<BR>
gārgyasmāllokātpraiti sa kṛpaṇo'tha ya etadakṣaraṃ gārgi viditvāsmāllokātpraiti sa<BR>
brāhmaṇaḥ <BR>
<BR>
<BR>
14.6.8.[11]<BR>
<BR>
tadvā etadakṣaraṃ gārgi  adṛṣṭaṃ draṣṭraśrutam mantra!vijñātaṃ vijñātṛ nānyadasti<BR>
draṣṭṛ nānyadasti śrotṛ nānyadasti mantṛ nānyadasti vijñātretadvai tadakṣaraṃ gārgi<BR>
yasminnākāśa otaśca protaśceti  <BR>
<BR>
<BR>
14.6.8.[12]<BR>
<BR>
sā hovāca  brāhmaṇā bhagavantastadeva bahu manyadhvaṃ yadasmānnamaskāreṇa<BR>
mucyādhvai na vai jātu yuṣmākamimaṃ kaścidbrahmodyaṃ jeteti tato ha<BR>
vācaknavyupararāma <BR>
<BR>
<BR>
14.6.9.[1]<BR>
<BR>
atha hainaṃ vidagdhaḥ śākalyaḥ papraca  kati devā yājñavalkyeti sa haitayaiva nividā<BR>
pratipede yāvanto vaiśvadevasya nividyucyante trayaśca trī ca śatā trayaśca trī ca<BR>
sahasretyomiti hovāca  <BR>
<BR>
14.6.9.[2]<BR>
<BR>
katyeva devā yājñavalkyeti  trayastriṃśadityomiti hovāca katyeva devā yājñavalkyeti<BR>
ṣaḍityomiti hovāca katyeva devā yājñavalkyeti traya ityomiti hovāca katyeva devā<BR>
yājñavalkyeti dvāvityomiti hovāca katyeva devā yājñavalkyetyadhyardha ityomiti<BR>
hovāca katyeva devā yājñavalkyetyeka ityomiti hovāca katame te trayaśca trī ca śatā<BR>
trayaśca trī ca sahasreti  <BR>
<BR>
<BR>
14.6.9.[3]<BR>
<BR>
sa hovāca  mahimāna evaiṣāmete trayastriṃśattveva devā iti katame te<BR>
trayastriṃśadityaṣṭau vasava ekādaśa rudrā dvādaśādityāsta ekatriṃśadindraścaiva<BR>
prajāpatiśca trayastriṃśāviti <BR>
<BR>
<BR>
14.6.9.[4]<BR>
<BR>
katame vasava iti  agniśca pṛthivī ca vāyuścāntarikṣaṃ cādityaśca dyauśca<BR>
nakṣatrāṇi caite vasava eteṣu hīdaṃ sarvaṃ vasu hitamete hīdaṃ sarvaṃ vāsayante<BR>
tadyadidaṃ sarvaṃ vāsayante tasmādvasava iti <BR>
<BR>
<BR>
14.6.9.[5]<BR>
<BR>
katame rudrā iti  daśeme puruṣe prāṇā ātmaikādaśaste<BR>
yadāsmānmartyācarīrādutkrāmantyatha rodayanti tadyadrodayanti tasmādrudrā iti <BR>
<BR>
<BR>
14.6.9.[6]<BR>
<BR>
katama ādityā iti  dvādaśa māsāḥ saṃvatsarasyaita ādityā ete hīdaṃ sarvamādadānā<BR>
yanti tadyadidaṃ sarvamādadānā yanti tasmādādityā iti <BR>
<BR>
<BR>
14.6.9.[7]<BR>
<BR>
katama indraḥ katamaḥ prajāpatiriti  stanayitnurevendro yajñaḥ prajāpatiriti katama<BR>
stanayitnurityaśaniriti katamo yajña iti paśava iti  <BR>
<BR>
<BR>
14.6.9.[8]<BR>
<BR>
katame ṣaḍiti  agniśca pṛthivī ca vāyuścāntarikṣaṃ cādityaśca dyauścaite hyevedaṃ<BR>
sarvaṃ ṣaḍiti  <BR>
<BR>
<BR>
14.6.9.[9]<BR>
<BR>
katame te trayo devā itīma eva trayo lokā eṣu hīme sarve devā iti katamau dvau<BR>
devāvityannaṃ caiva prāṇaśceti katamo'dhyardha iti yo'yam pavata iti  <BR>
<BR>
<BR>
14.6.9.[10]<BR>
<BR>
tadāhuḥ  yadayameka eva pavate'tha kathamadhyardha iti yadasminnidaṃ<BR>
sarvamadhyārdhnottenādhyardha iti katama eko deva iti sa brahma tyadityācakṣate  <BR>
<BR>
<BR>
14.6.9.[11]<BR>
<BR>
pṛthivyeva yasyāyatanam  cakṣurloko manojyotiryo vai tam puruṣaṃ<BR>
vidyātsarvasyātmanaḥ parāyaṇaṃ sa vai veditā syādyājñavalkya veda vā ahaṃ tam<BR>
puruṣaṃ sarvasyātmanaḥ parāyaṇaṃ yamāttha ya evāyaṃ śārīraḥ puruṣaḥ sa eṣa<BR>
vadaiva śākalya tasya kā devateti striya iti hovāca  <BR>
<BR>
<BR>
14.6.9.[12]<BR>
<BR>
rūpāṇyeva yasyāyatanam  cakṣurloko manojyotiryo vai tam puruṣaṃ<BR>
vidyātsarvasyātmanaḥ parāyaṇaṃ sa vai veditā syādyājñavalkya veda vā ahaṃ tam<BR>
puruṣaṃ sarvasyātmanaḥ parāyaṇaṃ yamāttha ya evāsāvāditye puruṣaḥ sa eṣa<BR>
vadaiva śākalya tasya kā devateti cakṣuriti hovāca <BR>
<BR>
<BR>
14.6.9.[13]<BR>
<BR>
ākāśa eva yasyāyatanam  cakṣurloko mano> ya evāyaṃ vāyau puruṣaḥ sa eṣa<BR>
vadaiva śākalya tasya kā devateti prāṇa iti hovāca <BR>
<BR>
<BR>
14.6.9.[14]<BR>
<BR>
kāma eva yasyāyatanam  cakṣurloko mano> ya evāsau candre puruṣaḥ sa eṣa<BR>
vadaiva śākalya tasya kā devateti mana iti hovāca  <BR>
<BR>
<BR>
14.6.9.[15]<BR>
<BR>
teja eva yasyāyatanam  cakṣurloko mano> ya evāyamagnau puruṣaḥ sa eṣa vadaiva<BR>
śākalya tasya kā devateti vāgiti hovāca <BR>
<BR>
<BR>
14.6.9.[16]<BR>
<BR>
tama eva yasyāyatanam  cakṣurloko mano> ya evāyaṃ cāyāmayaḥ puruṣaḥ sa eṣa<BR>
vadaiva śākalya tasya kā devateti mṛtyuriti hovāca  <BR>
<BR>
<BR>
14.6.9.[17]<BR>
<BR>
āpa eva yasyāyatanam  cakṣurloko mano> ya evāyamapsu puruṣaḥ sa eṣa vadaiva<BR>
śākalya tasya kā devateti varuṇa iti hovāca <BR>
<BR>
<BR>
14.6.9.[18]<BR>
<BR>
reta eva yasyāyatanam  cakṣurloko mano> ya evāyam putramayaḥ puruṣaḥ sa eṣa<BR>
vadaiva śākalya tasya kā devateti prajāpatiriti hovāca <BR>
<BR>
14.6.9.[19]<BR>
<BR>
śākalyeti hovāca yājñavalkyaḥ  tvāṃ svidime brāhmaṇā aṅgārāvakṣayaṇamakratā3 iti <BR>
<BR>
<BR>
<BR>
14.6.9.[20]<BR>
<BR>
yājñavalkyeti hovāca śākalyo  yadidaṃ kurupañcālānām brāhmaṇānatyavādīḥ kim<BR>
brahma vidvāniti diśo veda sadevāḥ sapratiṣṭhā iti yaddiśo vettha sadevāḥ<BR>
sapratitiṣṭhāḥ <BR>
<BR>
<BR>
14.6.9.[21]<BR>
<BR>
kiṃdevato'syām prācyāṃ diśyasīti  ādityadevata iti sa ādityaḥ kasminpratiṣṭhita iti<BR>
cakṣuṣīti kasminnu cakṣuḥ pratiṣṭhitam bhavatīti rūpeṣviti cakṣuṣā hi rūpāṇi<BR>
paśyati kasminnu rūpāṇi pratiṣṭhitāni bhavantīti hṛdaya iti hṛdayena hi rūpāṇi jānāti<BR>
hṛdaye hyeva rūpāṇi pratiṣṭhitāni bhavantītyevamevaitadyājñavalkya  <BR>
<BR>
<BR>
14.6.9.[22]<BR>
<BR>
kiṃdevato'syāṃ dakṣiṇāyāṃ diśyasīti  yamadevata iti sa yamaḥ kasminpratiṣṭhita iti<BR>
dakṣiṇāyāmiti kasminnu dakṣiṇā pratiṣṭhitā bhavatīti śraddhāyāmiti yadā hyeva<BR>
śraddhatte'tha dakṣiṇāṃ dadāti śraddhāyāṃ hyeva dakṣiṇā pratiṣṭhitā bhavatīti<BR>
kasminnu śraddhā pratiṣṭhitā bhavatīti hṛdaya iti hṛdayena hi śraddhatte hṛdaye<BR>
hyeva śraddhā pratiṣṭhitā bhavatītyevamevaitadyājñavalkya <BR>
<BR>
<BR>
14.6.9.[23]<BR>
<BR>
kiṃdevato'syām pratīcyāṃ diśyasīti  varuṇadevata iti sa varuṇaḥ kasminpratiṣṭhita<BR>
ityapsviti kasminnvāpaḥ pratiṣṭhitā bhavantīti retasīti kasminnu retaḥ pratiṣṭhitam<BR>
bhavatīti hṛdaya iti tasmādapi pratirūpaṃ jātamāhurhṛdayādiva sṛpto hṛdayādiva<BR>
nirmita iti hṛdaye hyeva retaḥ pratiṣṭhitam bhavatītyevamevaitadyājñavalkya  <BR>
<BR>
<BR>
14.6.9.[24]<BR>
<BR>
kiṃdevato'syāmudīcyāṃ diśyasīti  somadevata iti sa somaḥ kasminpratiṣṭhita iti<BR>
dīkṣāyāmiti kasminnu dīkṣā pratiṣṭhitā bhavatīti satya iti tasmādapi<BR>
dīkṣitamāhuḥ satyaṃ vadeti satye hyeva dīkṣā pratiṣṭhitā bhavatīti kasminnu<BR>
satyam pratiṣṭhitam bhavatīti hṛdaya iti hṛdayena hi satyaṃ jānāti hṛdaye hyeva<BR>
satyam pratiṣṭhitam bhavatītyevamevaitadyājñavalkya  <BR>
<BR>
<BR>
14.6.9.[25]<BR>
<BR>
kiṃdevato'syāṃ dhruvāyā+ diśyasīti  agnidevata iti so'gniḥ kasminpratiṣṭhita iti<BR>
vācīti kasminnu vākpratiṣṭhitā bhavatīti manasīti kasminnu manaḥ pratiṣṭhitam<BR>
bhavatīti hṛdaya iti kasminnu hṛdayam pratiṣṭhitam bhavatīti  <BR>
<BR>
<BR>
14.6.9.[26]<BR>
ahalliketi hovāca yājñavalkyo  yatraitadanyatrāsmanmanyāsai<BR>
yatraitadanyatrāsmatsyācvāno vainadadyurvayāṃsi vainadvimathnīranniti <BR>
<BR>
<BR>
14.6.9.[27]<BR>
<BR>
kasminnu tvaṃ cātmā ca pratiṣṭhitau stha iti  prāṇa iti kasminnu prāṇaḥ pratiṣṭhita<BR>
ityapāna iti kasminnvapānaḥ pratiṣṭhita iti vyāna iti kasminnu vyānaḥ pratiṣṭhita<BR>
ityudāna iti kasminnūdānaḥ pratiṣṭhita iti samāna iti <BR>
<BR>
<BR>
14.6.9.[28]<BR>
<BR>
sa eṣa teti netyāsmā  agṛhyo na hi gṛhyate'śīryo na hi śīryate'saṅgo'sito na sajyate na<BR>
vyathata ityetānyaṣṭāvāyatanānyaṣṭau lokā aṣṭau puruṣāḥ sa<BR>
yastānpuruṣānvyuduhya pratyuhyātyakrāmīttaṃ tvaupaniṣadam puruṣam pṛcāmi<BR>
taṃ cenme na vivakṣyasi mūrdhā te vipatiṣyatīti taṃ ha śākalyo na mene tasya ha<BR>
mūrdhā vipapāta tasya hāpyanyanmanyamānāḥ parimoṣiṇo'sthīnyapajahruḥ  <BR>
<BR>
<BR>
14.6.9.[29]<BR>
<BR>
atha ha yājñavalkya uvāca  brāhmaṇā bhagavanto yo vaḥ kāmayate sa mā pṛcatu sarve<BR>
vā mā pṛcata yo vaḥ kāmayate taṃ vaḥ pṛcāni sarvānvā vaḥ pṛcānīti teha brāhmaṇā<BR>
na<BR>
dadhṛṣuḥ  <BR>
<BR>
<BR>
14.6.9.[30]<BR>
<BR>
tānhaitaiḥ ślokaiḥ papraca  yathā vṛkṣo vanaspatistathaiva puruṣo'mṛṣā  tasya<BR>
parṇāni lomāni tvagasyotpāṭikā bahiḥ  <BR>
<BR>
14.6.9.[31]<BR>
<BR>
tvaca evāsya rudhiram prasyandi tvaca utpaṭaḥ  tasmāttadātunnātpraiti raso<BR>
vṛkṣādivāhatāt <BR>
<BR>
<BR>
14.6.9.[32]<BR>
<BR>
māṃsānyasya śakarāṇi kināṭaṃ snāva tatsthiram  asthīnyantarato dārūṇi majjā<BR>
majjopamā kṛtā  <BR>
<BR>
<BR>
14.6.9.[33]<BR>
<BR>
yadvṛkṣo vṛkṇo rohati mūlānnavataraḥ punaḥ  martyaḥ svinmṛtyunā vṛkṇaḥ<BR>
kasmānmūlātprarohati  <BR>
<BR>
<BR>
14.6.9.[34]<BR>
<BR>
retasa iti mā vocata jīvatastatprajāyate  jāta eva na jāyate ko nvenaṃ janayetpunaḥ <BR>
dhānāruha u vai vṛkṣo'nyataḥ pretya sambhavaḥ  yatsamūlamudvṛheyurvṛkṣaṃ na<BR>
punarābhavetmartyaḥ svinmṛtyunā vṛkṇaḥ kasmānmūlātprarohati vijñānamānandam<BR>
brahma rāterdātuḥ parāyaṇam  tiṣṭhamānasya tadvida iti <BR>
<BR>
<BR>
14.6.10.[1]<BR>
<BR>
janako ha vaideha āsāṃ cakre  atha ha yājñavalkya āvavrāja sa hovāca janako vaideho<BR>
yājñavalkya kimarthamacārīḥ paśūnicannaṇvantānityubhayameva samrāḍiti hovāca<BR>
yatte kaścidabravīttacṛṇavāmeti  <BR>
<BR>
<BR>
14.6.10.[2]<BR>
<BR>
abravīnma udaṅkaḥ śaulvāyanaḥ  prāṇo vai brahmeti yathā<BR>
mātṛmānpitṛmānācāryavānbrūyāttathā tacaulvāyano'bravītprāṇo vai brahmetyaprāṇato<BR>
hi kiṃ syādityabravīttu te tasyāyatanam pratiṣṭhāṃ na me'bravīdityekapādvā<BR>
etatsamrāḍiti <BR>
<BR>
<BR>
14.6.10.[3]<BR>
<BR>
sa vai no brūhi yājñavalkya  sa evāyatanamākāśaḥ pratiṣṭhā priyamityenadupāsīta kā<BR>
priyatā yājñavalkya prāṇa eva samrāḍiti hovāca prāṇasya vai samrāṭkāmāyāyājyaṃ<BR>
yājayatyapratigṛhyasya pratigṛhṇātyapi tatra vadhāśaṅgā bhavati yāṃ diśameti<BR>
prāṇasyaiva samrāṭkāmāya prāṇo vai samrāṭ paramam brahma nainam prāṇo jahāti<BR>
sarvāṇyenam bhūtānyabhikṣaranti <BR>
<BR>
<BR>
14.6.10.[4]<BR>
<BR>
devo bhūtvā devānapyeti  ya evaṃ vidvānetadupāste hastyṛṣabhaṃ sahasraṃ dadāmīti<BR>
hovāca janako vaidehaḥ sa hovāca yājñavalkyaḥ pitā me'manyata nānanuśiṣya<BR>
hareteti ka eva te kimabravīditi  <BR>
<BR>
<BR>
14.6.10.[5]<BR>
<BR>
abravīnme jitvā śailino  vāgvai brahmeti yathā mātṛmānpitṛmānācāryavānbrūyāttathā<BR>
tacailino'bravīdvāgvai brahmetyavavadato hi kiṃ syādabravīttu te tasyāyatanam<BR>
pratiṣṭhāṃ na me'bravīdityekapādvā etatsamrāḍiti <BR>
<BR>
<BR>
14.6.10.[6]<BR>
<BR>
sa vai no brūhi yājñavalkya  vāgevāyatanamākāśaḥ pratiṣṭhā prajñetyenadupāsīta kā<BR>
prajñatā yājñavalkya vāgeva samrāḍiti hovāca vācā vai samrāḍbandhuḥ prajñāyata<BR>
ṛgvedo yajurvedaḥ sāmavedo'tharvāṅgirasa itihāsaḥ purāṇaṃ vidyā upaniṣadaḥ ślokāḥ<BR>
sūtrāṇyanuvyākhyānāni vyākhyānāni vācaiva samrāṭ prajñāyante vāgvai samrāṭ<BR>
paramam brahma nainaṃ vāgjahāti sarvāṇyenam bhūtānyabhikṣaranti <BR>
<BR>
<BR>
14.6.10.[7]<BR>
<BR>
devo bhūtvā devānapyeti  ya evaṃ vidvānetadupāste hastyṛ><BR>
<BR>
<BR>
14.6.10.[8]<BR>
<BR>
abravīnme varkuvārṣṇaḥ  cakṣurvai brahmeti yathā<BR>
mātṛmānpitṛmānācāryavānbrūyāttathā tadvārṣṇo'bravīccakṣurvai brahmetyapaśyato<BR>
hi kiṃ syādabravīttu te tasyāyatanam pratiṣṭhāṃ na me'bravīdityekapādvā<BR>
etatsamrāḍiti <BR>
<BR>
<BR>
14.6.10.[9]<BR>
<BR>
sa vai no brūhi yājñavalkya  cakṣurevāyatanamākāśaḥ pratiṣṭhā<BR>
satyamityenadupāsīta kā satyatā yājñavalkya cakṣureva samrāḍiti hovāca cakṣuṣā<BR>
vai samrāṭ paśyantamāhuradrākṣīriti sa āhādrākṣamiti tatsatyam bhavati cakṣurvai<BR>
samrāṭ paramam brahma nainaṃ cakṣurjahāti sarvāṇyenam bhūtānyabhikṣaranti  <BR>
<BR>
<BR>
14.6.10.[10]<BR>
<BR>
devo bhūtvā devānapyeti ya evaṃ vidvānetadupāste hastyṛ<BR>
<BR>
<BR>
<BR>
14.6.10.[11]<BR>
<BR>
abravīnme gardabhīvipīto bhāradvājaḥ  śrotraṃ vai brahmeti yathā<BR>
mātṛmānpitṛmānācāryavānbrūyāttathā tadbhāradvājo'bravīcrotraṃ vai<BR>
brahmetyaśṛṇvato hi kiṃ syādityabravīttu te tasyāyatanam pratiṣṭhāṃ na<BR>
me'bravīdityekapādvā etatsamrāḍiti <BR>
<BR>
<BR>
14.6.10.[12]<BR>
<BR>
sa vai no brūhi yājñavalkya  śrotramevāyatanamākāśaḥ pratiṣṭhānanta ityenadupāsīta<BR>
kānantatā yājñavalkya diśa eva samrāḍiti hovāca tasmādvai samrāḍyāṃ kāṃ ca diśaṃ<BR>
gacati naivāsyā antaṃ gacatyanantā hi diśaḥ śrotraṃ hi diśaḥ śrotraṃ vai samrāṭ<BR>
paramam brahma nainaṃ śrotraṃ jahāti sarvāṇyenam bhūtānyabhikṣaranti <BR>
<BR>
<BR>
14.6.10.[13]<BR>
<BR>
devo bhūtvā devānapyeti  ya evaṃ vidvānetadupāste hastyṛ><BR>
<BR>
<BR>
<BR>
14.6.10.[14]<BR>
<BR>
abravīnme satyakāmo jāvālo  mano vai brahmeti yathā<BR>
mātṛmānpitṛmānācāryavānbrūyāttathā tatsatyakāmo'bravīnmano vai<BR>
brahmetyamanaso hi kiṃ syādityabravīttu te tasyāyatanam pratiṣṭhāṃ na<BR>
me'bravīdityekapādvā etatsamrāḍiti  <BR>
<BR>
<BR>
14.6.10.[15]<BR>
<BR>
sa vai no brūhi yājñavalkya  mana evāyatanamākāśaḥ pratiṣṭhānanda ityenadupāsīta<BR>
kānandatā yājñavalkya mana eva samrāḍiti hovāca manasā vai samrāṭ<BR>
striyamabhiharyati tasyām pratirūpaḥ putro jāyate sa ānando mano vai samrāṭ<BR>
paramam brahma nainam mano jahāti sarvāṇyenam bhūtānyabhikṣaranti <BR>
<BR>
<BR>
14.6.10.[16]<BR>
<BR>
devo bhūtvā devānapyeti  ya evaṃ vidvānetadupāste hastyṛ><BR>
<BR>
<BR>
<BR>
14.6.10.[17]<BR>
<BR>
abravīnme vidagdhaḥ śākalyo  hṛdayaṃ vai brahmeti yathā<BR>
mātṛmānpitṛmānācāryavānbrūyāttathā tacākalyo'bravīddhṛdayaṃ vai<BR>
brahmetyahṛdayasya hi kiṃ syādityabravīttu te tasyāyatanam pratiṣṭhāṃ na<BR>
me'bravīdityekapādvā etatsamrāḍiti <BR>
<BR>
<BR>
14.6.10.[18]<BR>
<BR>
sa vai no brūhi yājñavalkya  hṛdayamevāyatanamākāśaḥ pratiṣṭhā<BR>
sthitirityenadupāsīta kā sthititā yājñavalkya hṛdayameva samrāḍiti hovāca hṛdayaṃ<BR>
vai samrāṭ sarveṣām bhūtānām pratiṣṭhā hṛdayena hi sarvāṇi bhūtāni pratitiṣṭhanti<BR>
hṛdayaṃ vai samrāṭ paramam brahma nainaṃ hṛdayaṃ jahāti sarvāṇyenam<BR>
bhūtānyabhikṣaranti  <BR>
<BR>
<BR>
14.6.10.[19]<BR>
<BR>
devo bhūtvā devānapyeti  ya evaṃ vidvānetadupāste hastyṛṣabhaṃ sahasraṃ dadāmīti<BR>
hovāca janako vaidehaḥ sa hovāca yājñavalkyaḥ pitā me'manyata nānanuśiṣya<BR>
hareteti <BR>
<BR>
<BR>
14.6.11.[1]<BR>
<BR>
atha ha janako vaidehaḥ kūrcādupāvasarpannuvāca  namaste yājñavalkyānu mā<BR>
śādhīti sa hovāca yathā vai samrāṇmahāntamadhvānameṣyanrathaṃ vā nāvaṃ vā<BR>
samādadītaivamevaitābhirupaniṣadbhiḥ samāhitātmāsyevaṃ vṛndāraka āḍhyaḥ<BR>
sannadhītaveda uktopaniṣatka ito vimucyamānaḥ kva gamiṣyasīti nāhaṃ<BR>
tadbhagavanveda yatra gamiṣyāmītyatha vai te'haṃ tadvakṣyāmi yatra gamiṣyasīti<BR>
bravītu bhagavāniti <BR>
<BR>
<BR>
14.6.11.[2]<BR>
<BR>
sa hovāca  indho vai nāmaiṣa yo'yaṃ dakṣiṇe'kṣanpuruṣastaṃ vā etamindhaṃ<BR>
santamindra ityācakṣate paro'kṣeṇeva paro'kṣapriyā iva hi devāḥ pratyakṣadviṣaḥ  <BR>
<BR>
<BR>
14.6.11.[3]<BR>
<BR>
athaitadvāme'kṣiṇi puruṣarūpam  eṣāsya patnī virāṭ tayoreṣa saṃstāvo ya<BR>
eṣo'ntarhṛdaya ākāśo'thainayoretadannaṃ ya eṣo'ntarhṛdaye<BR>
lohitapiṇḍo'thainayoretatprāvaraṇaṃ yadetadantarhṛdaye jālakamivāthainayoreṣā sṛtiḥ<BR>
satī saṃcaraṇī yaiṣā hṛdayādūrdhvāṃ nāḍyuccarati  <BR>
<BR>
<BR>
14.6.11.[4]<BR>
<BR>
tā vā asyaitāḥ  hitā nāma nāḍyo yathā keśaḥ sahasradhā bhinna etābhirvā<BR>
etamāsravadāsravati tasmādeṣa praviviktāhāratara iva bhavatyasmācārīrādātmanaḥ <BR>
<BR>
<BR>
14.6.11.[5]<BR>
<BR>
tasyā vā etasya puruṣasya  prācī dikprāñcaḥ prāṇā dakṣiṇā digdakṣiṇāḥ prāṇāḥ<BR>
pratīcī dikpratyañcaḥ prāṇā udīcī digudañcaḥ prāṇā ū ūrdhvā digūrdhvāḥ prāṇā<BR>
avācī<BR>
digavāñcaḥ prāṇā sarvā diśaḥ sarve prāṇāḥ  <BR>
<BR>
<BR>
14.6.11.[6]<BR>
<BR>
sa eṣa neti netyātmā  agṛhyo na hi gṛhyate'śīryo na hi śīryate'saṅgo'sito na sajyate na<BR>
vyathate'bhayaṃ vai janaka prāpto'sīti hovāca yājñavalkyaḥ sa hovāca janako vaideho<BR>
namaste yājñavalkyābhayaṃ tvāgacatādyo no bhagavannabhayaṃ vedayasa ime videhā<BR>
ayamahamasmīti <BR>
<BR>
<BR>
14.7.1.[1]<BR>
<BR>
janakaṃ ha vaidehaṃ yājñavalkyo jagāma  samenena vadiṣya ityatha ha yajjanakaśca<BR>
vaideho yājñavalkyaścāgnihotre samūdatustasmai ha yājñavalkyo varaṃ dadau sa ha<BR>
kāmapraśnameva vavre taṃ hāsmai dadau taṃ ha samrāḍeva pūrvaḥ papraca <BR>
<BR>
<BR>
14.7.1.[2]<BR>
<BR>
yājñavalkya kiṃjyotirayam puruṣa iti  ādityajyotiḥ samrāḍiti hovācādityenaivāyaṃ<BR>
jyotiṣāste palyayate karma kurute uiparyetītyevamevaitadyājñavalkya  <BR>
<BR>
<BR>
14.7.1.[3]<BR>
<BR>
astamita āditye yājñavalkya  kiṃjyotirevāyam puruṣa iti candrajyotiḥ samrāḍiti<BR>
hovāca candreṇaivāyaṃ jyotiṣāste palyayate karma kurute<BR>
viparyetītyevamevaitadyājñavalkya <BR>
<BR>
14.7.1.[4]<BR>
<BR>
astamita āditye yājñavalkya  candramasyastamite kiṃjyotirevāyam puruṣa<BR>
ityagnijyotiḥ samrāḍiti hovācāgninaivāyaṃ jyotiṣāste palyayate karma kurute<BR>
viparyetītyevamevaitadyājñavalkya <BR>
<BR>
<BR>
14.7.1.[5]<BR>
astamita āditye yājñavalkya  candramasyastamite śānte'gnau kiṃjyotirevāyam puruṣa<BR>
iti vāgjyotiḥ samrāḍiti hovāca vācaivāyaṃ jyotiṣāste palyayate karma kurute<BR>
viparyetīti tasmādvai samrāḍapi yatra svaḥ pāṇirna vinirjñāyate'tha yatra<BR>
vāguccaratyupaiva tatra ṇyetītyevamevaitadyājñavalkya  <BR>
<BR>
<BR>
14.7.1.[6]<BR>
<BR>
astamita āditye yājñavalkya  candramasyastamite śānte'gnau śāntāyāṃ vāci<BR>
kiṃjyotirevāyam puruṣa ityātmajyotiḥ samrāḍiti hovācātmanaivāyaṃ jyotiṣāste<BR>
palyayate karma kurute viparyetīti <BR>
<BR>
<BR>
14.7.1.[7]<BR>
<BR>
katama ātmeti  yo'yaṃ vijñānamayaḥ puruṣaḥ prāṇeṣu hṛdyantarjyotiḥ sa samānaḥ<BR>
sannubhau lokau saṃcarati dhyāyatīva lelāyatīva sadhīḥ svapno bhūtvemaṃ<BR>
lokamatikrāmati  <BR>
<BR>
<BR>
14.7.1.[8]<BR>
<BR>
sa vā ayam puruṣo jāyamānaḥ  śarīramabhisampadyamānaḥ pāpmabhiḥ saṃsṛjyate sa<BR>
utkrāmanmriyamāṇaḥ pāpmano  vijahāti mṛtyo rūpāṇi <BR>
<BR>
<BR>
14.7.1.[9]<BR>
<BR>
tasya vā etasya puruṣasya  dve eva sthāne bhavata idaṃ ca paralokasthānaṃ ca<BR>
saṃdhyaṃ tṛtīyaṃ svapnasthānaṃ tasmintsaṃdhye sthāne tiṣṭhannubhe sthāne<BR>
paśyatīdaṃ ca paralokasthānaṃ ca <BR>
<BR>
<BR>
14.7.1.[10]<BR>
<BR>
atha yathākramo'yam paralokasthāne bhavati  tamākramamākramyobhayānpāpmana<BR>
ānandāṃśca paśyati sa yatrāyam prasvapityasya lokasya sarvāvato mātrāmapādāya<BR>
svayaṃ vihatya svayaṃ nirmāya svena bhāsā svena jyotiṣā prasvapityatrāyam puruṣaḥ<BR>
svayaṃjyotirbhavati <BR>
<BR>
<BR>
14.7.1.[11]<BR>
<BR>
na tatra rathā na rathayogā na panthāno bhavanti  atha rathānrathayogānpathaḥ<BR>
sṛjate na tatrānandā mudaḥ pramudo bhavantyathānandānmudaḥ pramudaḥ sṛjate na<BR>
tatra veśāntāḥ sravantyaḥ puṣkariṇyo bhavantyatha veśāntāḥ sravantīḥ puṣkariṇīḥ<BR>
sṛjate sa hi kartā  <BR>
<BR>
<BR>
14.7.1.[12]<BR>
<BR>
tadapyete ślokāḥ  svapnena śārīramabhiprahatyāsuptaḥ suptānabhicākaśīti <BR>
śukramādāya punaraiti sthānaṃ hiraṇmayaḥ pauruṣa ekahaṃsaḥ <BR>
<BR>
<BR>
14.7.1.[13]<BR>
<BR>
prāṇena rakṣannaparaṃ kulāyam bahiṣkulāyādamṛtaścaritvā  sa īyate amṛto<BR>
yatrakāmaṃ hiraṇmayaḥ pauruṣa ekahaṃsaḥ  <BR>
<BR>
<BR>
14.7.1.[14]<BR>
<BR>
svapnānta uccāvacamīyamāno rūpāṇi devaḥ kurute bahūniuteva strībhiḥ saha<BR>
modamāno jakṣadutevāpi bhayāni paśyan <BR>
<BR>
<BR>
14.7.1.[15]<BR>
<BR>
ārāmamasya paśyanti  na taṃ kaścana paśyatīti taṃ nāyatam<BR>
bodhayedityāhurdurbhiṣajyaṃ hāsmai bhavati yameṣa na pratipadyate <BR>
<BR>
<BR>
14.7.1.[16]<BR>
<BR>
atho khalvāhuḥ  jāgaritadeśa evāsyaiṣa yāni hyeva jāgratpaśyati tāni supta ityatrāyam<BR>
puruṣaḥ svayaṃjyotirbhavatītyevamevaitadyājñavalkya so'ham bhagavate sahasraṃ<BR>
dadāmyata ūrdhvaṃ vimokṣāyaiva brūhīti  <BR>
<BR>
<BR>
14.7.1.[17]<BR>
<BR>
sa vā eṣa etasmintsvapnānte  ratvā caritvā dṛṣṭvaiva puṇyaṃ ca pāpaṃ ca punaḥ<BR>
pratinyāyam pratiyonyādravati buddhāntāyaiva sa yadatra<BR>
kiṃcitpaśyatyananvāgatastena bhavatyasaṅgo hyayam puruṣa<BR>
ityevamevaitadyājñavalkya so'ham bhagavate sahasraṃ dadāmyata ūrdhvaṃ<BR>
vimokṣāyaiva brūhīti  <BR>
<BR>
<BR>
14.7.1.[18]<BR>
<BR>
tadyathā mahāmatsyaḥ  ubhe kūle anusaṃcarati pūrvaṃ cāparaṃ caivamevāyam<BR>
puruṣa etā ubhāvantāvanusaṃcarati svapnāntaṃ ca buddhāntaṃ ca  <BR>
<BR>
<BR>
14.7.1.[19]<BR>
<BR>
tadyathāsminnākāśe  śyeno vā suparṇo vā viparipatya śrāntaḥ saṃhatya pakṣau<BR>
sallayāyaiva dhriyata evamevāyam puruṣa etasmā antāya dhāvati yatra supto na kaṃ<BR>
cana kāmaṃ kāmayate na kaṃ cana svapnam paśyati  <BR>
<BR>
<BR>
14.7.1.[20]<BR>
<BR>
tā vā asyaitā  hitā nāma nāḍyo yathā keśaḥ sahasradhā bhinnastāvatāṇimnā tiṣṭhanti<BR>
śuklasya nīlasya piṅgalasya haritasya lohitasya pūrṇā atha yatrainaṃ ghnantīva<BR>
jinantīva hastīva vicāyayati gartamiva patati yadeva jāgradbhayam paśyati<BR>
tadatrāvidyayā bhayam manyate'tha yatra rājeva deva-ivāhamevedaṃ sarvamasmīti<BR>
manyate so'sya paramo loko'tha yatra supto na kaṃ cana kāmaṃ kāmayate na kaṃ<BR>
cana svapnam paśyati  <BR>
<BR>
14.7.1.[21]<BR>
<BR>
tadvā asyaitat  ātmakāmamāptakāmamakāmaṃ rūpaṃ tadyathā priyayā striyā<BR>
sampariṣvakto na bāhyaṃ kiṃ cana veda nāntaramevamevāyaṃ śārīra ātmā<BR>
prājñenātmanā sampariṣvakto na bāhyaṃ kiṃ cana veda nāntaram <BR>
<BR>
<BR>
14.7.1.[22]<BR>
<BR>
tadvā asyaitat  aticando'pahatapāpmābhayaṃ rūpamaśokāntaramatra pitāpitā bhavati<BR>
mātāmātā lokā alokā devā adevā vedā avedā yajñā ayajñā atra steno'steno bhavati<BR>
bhrūṇahābhrūṇahā paulkaso'paulkasaścāṇḍālo cāṇḍālaḥ śramaṇo'śramaṇastāpaso<BR>
tāpaso'nanvāgataḥ puṇyenānvāgataḥ pāpena tīrṇo hi tadā sarvāñcokānhṛdayasya<BR>
bhavati  <BR>
<BR>
<BR>
14.7.1.[23]<BR>
<BR>
yadvai tanna paśyati  paśyanvai taddraṣṭavyaṃ na paśyati na hi<BR>
draṣṭurdṛṣṭerviparilopo vidyate'vināśitvānna tu taddvitīyamasti tato'nyadvibhaktaṃ<BR>
yatpaśyet  <BR>
<BR>
<BR>
14.7.1.[24]<BR>
<BR>
yadvai tanna jighrati  jighranvai tadghrātavyaṃ na jighrati na hi<BR>
ghrāturghrāṇādviparilopo vidyate'vināśitvānna tu taddvitīyamasti tato'nyadvibhaktaṃ<BR>
yajjighret  <BR>
<BR>
<BR>
14.7.1.[25]<BR>
<BR>
yadvai tanna rasayati  vijānanvai tadrasaṃ na rasayati na hi rasayitū rasādviparilopo<BR>
vidyate'vināśitvānna tu taddvitīyamasti tato'nyadvibhaktaṃ yadrasayet <BR>
<BR>
<BR>
14.7.1.[26]<BR>
<BR>
yadvai tanna vadati  vadanvai tadvaktavyaṃ na vadati na hi vakturvaco viparilopo<BR>
vidyate'vināśitvānna tu taddvitīyamasti tato'nyadvibhaktaṃ yadvadet <BR>
<BR>
<BR>
14.7.1.[27]<BR>
<BR>
yadvai tanna śṛṇoti  śṛṇvanvai tacrotavyaṃ na śṛṇoti na hi śrotuḥ śruterviparilopo<BR>
vidyate'vināśitvānna tu taddvitīyamasti tato'nyadvibhaktaṃ yacṛṇuyāt  <BR>
<BR>
<BR>
14.7.1.[28]<BR>
<BR>
yadvai tanna manute  manvāno vai tanmantavyaṃ na manute na hi<BR>
manturmaterviparilopo vidyate'vināśitvānna tu taddvitīyamastitato'nyadvibhaktaṃ<BR>
yanmanvīta  <BR>
<BR>
14.7.1.[29]<BR>
<BR>
yadvai tanna spṛśati  spṛśanvai tatspraṣṭavyaṃ na spṛśati na hi spraṣṭu<BR>
spṛṣṭerviparilopo'vināśitvānna tu taddvitīyamasti tato'nyadvibhaktaṃ yatspṛśet <BR>
<BR>
<BR>
14.7.1.[30]<BR>
<BR>
yadvai tanna vijānāti  vijānanvai tadvijñeyaṃ na vijānāti na hi<BR>
vijñāturvijñānādviparilopo vidyate'vināśitvānna tu taddvitīyamasti<BR>
tato'nyadvibhaktaṃ yadvijānīyāt <BR>
<BR>
<BR>
14.7.1.[31]<BR>
<BR>
salila eko draṣṭādvaito bhavati  eṣa brahmalokaḥ samrāḍiti hainamuvācaiṣāsya<BR>
paramo loka eṣo'sya parama ānanda etasyaivānandasyānyāni bhūtāni<BR>
mātrāmupajīvanti  <BR>
<BR>
<BR>
14.7.1.[32]<BR>
<BR>
sa yo manuṣyāṇāṃ ruddhaḥ samṛddho bhavati  anyeṣāmadhipatiḥ<BR>
sarvairmānuṣyakaiḥ kāmaiḥ sampannatamaḥ sa manuṣyāṇām parama ānandaḥ  <BR>
<BR>
<BR>
14.7.1.[33]<BR>
<BR>
atha ye śatam manuṣyāṇāmānandāḥ  sa ekaḥ pitṝṇāṃ jitalokānāmānandaḥ  <BR>
<BR>
<BR>
14.7.1.[34]<BR>
<BR>
atha ye śatam pitṝṇāṃ jitalokānāmānandāḥ  sa ekaḥ karmadevānāmānando ye<BR>
karmaṇā<BR>
devatvamabhisampadyante <BR>
<BR>
<BR>
14.7.1.[35]<BR>
<BR>
atha ye śataṃ karmadevānāmānandāḥ  sa eka ājānadevānāmānando yaśca<BR>
śrotriyo'vṛjino'kāmahataḥ  <BR>
<BR>
<BR>
14.7.1.[36]<BR>
<BR>
atha ye śatamājānadevānāmānandāḥ  sa eko devaloka ānando yaśca<BR>
śrotriyo'vṛjino'kāmahataḥ  <BR>
<BR>
<BR>
14.7.1.[37]<BR>
<BR>
atha ye śataṃ devaloka ānandāḥ  sa eko gandharvaloka ānando yaśca<BR>
śrotriyo'vṛjino'kāmahataḥ  <BR>
<BR>
14.7.1.[38]<BR>
<BR>
atha ye śataṃ gandharvaloka ānandāḥ  sa ekaḥ prajāpatiloka ānandāḥ  sa eko<BR>
brahmaloka ānando yaśca śrotriyo'vṛjino'kāmahata eṣa brahmalokaḥ samrāḍiti<BR>
hainamanuśaśāsaitadamṛtaṃ so'ham bhagavate sahasraṃ dadāmyata ūrdhvaṃ<BR>
vimokṣāyaiva brūhīti  <BR>
<BR>
<BR>
14.7.1.[39]<BR>
<BR>
sa vā eṣa etasmintsamprasāde  ratvā caritvā dṛṣṭvaiva puṇyaṃ ca pāpaṃ ca punaḥ<BR>
pratinyāyam pratiyonyādravati buddhāntāyaiva sa yadatra<BR>
kiṃcitpaśyatyananvāgatastena bhavatyasaṅgo hyayam puruṣa<BR>
ityevamevaitadyājñavalkya so'ham bhagavate sahasraṃ dadāmyata ūrdhvaṃ<BR>
vimokṣāyaiva brūhīti <BR>
<BR>
<BR>
14.7.1.[40]<BR>
<BR>
atra ha yājñavalkyo bibhayāṃ cakāra  medhāvī rājā sarvebhyo māntebhya<BR>
udarautsīditi sa yatrāṇimānaṃ nyeti jarayā vopatapatā vāṇimānaṃ nigacati yathāmraṃ<BR>
vodumbaraṃ vā pippalaṃ vā bandhanātpramucyetaivamevāyaṃ śārīra<BR>
ātmaibhyo'ṅgebhyaḥ sampramucya punaḥ pratinyāyam pratiyonyādravati prāṇāyaiva <BR>
<BR>
<BR>
14.7.1.[41]<BR>
<BR>
tadyathānaḥ susamāhitam  utsarjadyāyādevamevāyaṃ śārīra ātmā<BR>
prājñenātmanānvārūḍha utsarjadyāti <BR>
<BR>
<BR>
14.7.1.[42]<BR>
<BR>
tadyathā rājānamāyantam  ugrāḥ pratyenasaḥ sūtagrāmaṇyo'nnaiḥ pānairāvasathaiḥ<BR>
pratikalpante'yamāyātyayamāgacatītyevaṃ haivaṃvidaṃ sarvāṇi bhūtāni pratikalpanta<BR>
idam brahmāyātīdamāgacatīti <BR>
<BR>
<BR>
14.7.1.[43]<BR>
<BR>
tadyathā rājānam prayiyāsantam  ugrāḥ pratyenasaḥ sūtagrāmaṇya upasamāyantyevaṃ<BR>
haivaṃvidaṃ sarve prāṇā upasamāyanti yatraitadūrdhvocvāsī bhavati <BR>
<BR>
<BR>
14.7.2.[1]<BR>
<BR>
sa yatrāyaṃ śārīra ātmābalyaṃ nītya  sammohamiva nyetyathainamete prāṇā<BR>
abhisamāyanti sa etāstejomātrāḥ samabhyādadāno hṛdayamevānvavakrāmati  <BR>
<BR>
<BR>
14.7.2.[2]<BR>
<BR>
sa yatraiṣa cākṣuṣaḥ  puruṣaḥ parāṅ paryāvartate'thārūpajo bhavatyekībhavati na<BR>
paśyatītyāhurekībhavati na rasayatītyāhurekībhavati na vadatītyāhurekībhavati na<BR>
śṛṇotītyāhurekībhavati na manuta ityāhurekībhavati na spṛśatītyāhurekībhavati na<BR>
vijānātītyāhuḥ <BR>
<BR>
<BR>
14.7.2.[3]<BR>
<BR>
tasya haitasya  hṛdayasyāgram pradyotate tena pradyotenaiṣa ātmā niṣkrāmati<BR>
cakṣuṣṭo vā mūrdhno vānyebhyo vā śarīradeśebhyastamutkrāmantam<BR>
prāṇo'nūtkrāmati prāṇamanūtkrāmantaṃ sarve prāṇā anūtkrāmanti<BR>
saṃjñānamevānvavakrāmati sa eṣa jñaḥ savijñāno bhavati taṃ vidyākarmaṇī<BR>
samanvārabhete pūrvaprajñā ca <BR>
<BR>
<BR>
14.7.2.[4]<BR>
<BR>
tadyathā tṛṇajalāyukā  tṛṇasyāntaṃ gatvātmānamupasaṃharatyevamevāyam puruṣa<BR>
idaṃ śarīraṃ nihatyāvidyāṃ gamayitvātmānamupasaṃharati  <BR>
<BR>
<BR>
14.7.2.[5]<BR>
<BR>
tadyathā peśaskārī  peśaso  mātrāmapādāyānyannavataraṃ kalyāṇataraṃ rūpaṃ tanuta<BR>
evamevāyam puruṣa idaṃ śarīraṃ nihatyāvidyāṃ gamayitvānyannavataraṃ rūpaṃ<BR>
tanute pitryaṃ vā gandharvaṃ vā brāhmaṃ vā prājāpatyaṃ vā daivaṃ vā mānuṣaṃ<BR>
vānyebhyo vā bhūtebhyaḥ <BR>
<BR>
<BR>
14.7.2.[6]<BR>
<BR>
sa vā ayamātmā  brahma vijñānamayo manomayo vāṅmayaḥ<BR>
prāṇamayaścakṣurmayaḥ śrotramaya ākāśamayo vāyumayastejomaya āpomayaḥ<BR>
pṛthivīmayaḥ krodhamayo'krodhamayo harṣamayo'harṣamayo<BR>
dharmamayo'dharmamayaḥ sarvamayastadyadedammayo'domaya iti yathākārī<BR>
yathācārī tathā bhavati sādhukārī sādhurbhavati pāpakārī pāpo bhavati puṇyaḥ<BR>
puṇyena karmaṇā bhavati pāpaḥ pāpeneti  <BR>
<BR>
<BR>
14.7.2.[7]<BR>
<BR>
atho khalvāhuḥ  kāmamaya evāyam puruṣa iti sa yathākāmo bhavati<BR>
tathākraturbhavati yathākraturbhavati tatkarma kurute yatkarma kurute<BR>
tadabhisampadyata iti <BR>
<BR>
<BR>
14.7.2.[8]<BR>
<BR>
tadeṣa śloko bhavati  tadeva sattatsaha karmaṇaiti liṅgam mano yatra niṣaktamasya <BR>
prāpyāntaṃ karmaṇastasya yatkiṃ ceha karotyayam  tasmāllokātpunaraityasmai lokāya<BR>
karmaṇa iti nu kāmayamāno'thākāmayamāno yo'kāmo niṣkāma ātmakāma āptakāmo<BR>
bhavati na tasmātprāṇā utkrāmantyatraiva samavanīyante brahmaiva sanbrahmāpyeti <BR>
<BR>
<BR>
<BR>
14.7.2.[9]<BR>
<BR>
tadeṣa śloko bhavati  yadā sarve pramucyante kāmā ye'sya hṛdi sthitāḥ  atha<BR>
martyo'mṛto bhavatyatra brahma samaśnuta iti  <BR>
<BR>
<BR>
14.7.2.[10]<BR>
<BR>
tadyathāhinirlvayanī  valmīke mṛtā pratyastā śayītaivamevedaṃ śarīraṃ<BR>
śete'thāyamanasthiko'śarīraḥ prājña ātmā brahmaiva loka eva samrāḍiti hovāca<BR>
yājñavalkyaḥ so'ham bhagavate sahasraṃ dadāmīti hovāca janako vaidehaḥ  <BR>
<BR>
<BR>
14.7.2.[11]<BR>
<BR>
tadapyete ślokāḥ  aṇuḥ panthā vitaraḥ purāṇo māṃspṛṣṭo'nuvitto mayaiva  tena dhīrā<BR>
apiyanti brahmavida utkramya svargaṃ lokamito vimuktāḥ <BR>
<BR>
<BR>
14.7.2.[12]<BR>
<BR>
tasmiñcuklamuta nīlamāhuḥ piṅgalaṃ haritaṃ lohitaṃ caeṣa panthā brahmaṇā<BR>
hānuvittastenaiti brahmavittaijasaḥ puṇyakṛcca <BR>
<BR>
<BR>
14.7.2.[13]<BR>
<BR>
andhaṃ tamaḥ praviśanti ye'sambhūtimupāsate  tato bhūya iva te tamo ya u<BR>
sambhūtyāṃ ratāḥ <BR>
<BR>
<BR>
14.7.2.[14]<BR>
<BR>
asuryā nāma te lokāḥ  andhena tamasāvṛtāḥ  tāṃste pretyāpigacantyavidvāṃso'budhā<BR>
janāḥ <BR>
<BR>
<BR>
14.7.2.[15]<BR>
<BR>
tadeva santastadu tadbhavāmo na cedavedī mahatī vinaṣṭiḥye tadviduramṛtāste<BR>
bhavantyathetare duḥkhamevopayanti  <BR>
<BR>
<BR>
14.7.2.[16]<BR>
<BR>
ātmānaṃ cedvijānīyādayamasmīti puruṣaḥ  kimicankasya kāmāya śarīramanu<BR>
saṃcaret <BR>
<BR>
<BR>
14.7.2.[17]<BR>
<BR>
yasyānuvittaḥ pratibuddha ātmāsmintsaṃdehe gahane praviṣṭaḥ  sa viśvakṛtsa ha<BR>
sarvasya kartā tasya lokaḥ sa u loka eva  <BR>
<BR>
<BR>
14.7.2.[18]<BR>
<BR>
yadaitamanupaśyati  ātmānaṃ devamañjasā īśānam bhūtabhavyasya na tadā vicikitsati <BR>
<BR>
<BR>
14.7.2.[19]<BR>
<BR>
yasminpañca pañcajanāḥ ākāśaśca pratiṣṭhitaḥ  tameva manya ātmānaṃ<BR>
vidvānbrahmāmṛto'mṛtam <BR>
<BR>
<BR>
14.7.2.[20]<BR>
<BR>
yasmādarvākṣaṃvatsaro'hobhiḥ parivartate  taddevā jyotiṣāṃ<BR>
jyotirāyurhyopāsate'mṛtam  <BR>
<BR>
<BR>
14.7.2.[21]<BR>
<BR>
prāṇasya prāṇam  uta cakṣuṣaścakṣuruta śrotrasya śrotramannasyānnam manaso ye<BR>
mano viduḥ  te nicikyurbrahma purāṇamagryam manasaivāptavyaṃ neha nānāsti kiṃ<BR>
cana <BR>
<BR>
<BR>
14.7.2.[22]<BR>
<BR>
mṛtyoḥ sa mṛtyumāpnoti ya iha nāneva paśyati <BR>
manasaivānudraṣṭavyametadapramayaṃ dhruvam  <BR>
<BR>
<BR>
14.7.2.[23]<BR>
<BR>
virajaḥ para ākāśāt  aja ātmā mahā dhruvaḥ  tameva dhīro vijñāya prajñāṃ kurvīta<BR>
brāhmaṇaḥ  nānudhyāyādbahūñcabdānvāco viglāpanaṃ hi taditi  <BR>
<BR>
<BR>
14.7.2.[24]<BR>
<BR>
sa vā ayamātmā  sarvasya vaśī sarvasyeśānaḥ sarvasyādhipatiḥ sarvamidam praśāsti<BR>
yadidaṃ kiṃ ca sa na sādhunā karmaṇā bhūyānno'evāsādhunā kanīyāneṣa<BR>
bhūtādhipatireṣa lokeśvara eṣa lokapālaḥ sa seturvidharaṇa eṣāṃ<BR>
lokānāmasambhedāya <BR>
<BR>
<BR>
14.7.2.[25]<BR>
<BR>
tametaṃ vedānuvacanena vividiṣanti  brahmacaryeṇa tapasā śraddhayā<BR>
yajñenānāśakena caitameva viditvā munirbhavatyetameva pravrājino lokamīpsantaḥ<BR>
pravrajanti <BR>
<BR>
<BR>
14.7.2.[26]<BR>
<BR>
etaddha sma vai tatpūrve brāhmaṇāḥ  anūcānā vidvāṃsaḥ prajāṃ na kāmayante kim<BR>
prajayā kariṣyāmo yeṣāṃ no'yamātmāyaṃ loka iti te ha sma putraiṣaṇāyāśca<BR>
vittaiṣaṇāyāśca lokaiṣaṇāyāśca vyutthāyātha bhikṣācaryaṃ caranti yā hyeva<BR>
putraiṣaṇā sā vittaiṣaṇā yā vittaiṣaṇā sā lokaiṣaṇobhe hyete eṣaṇe eva bhavataḥ  <BR>
<BR>
14.7.2.[27]<BR>
<BR>
sa eṣa neti netyātmā  agṛhyo na hi gṛhyate'śīryo na hi śīryate'saṅgo'sito na sajyate na<BR>
vyathata ityataḥ pāpamakaravamityataḥ kalyāṇamakaravamityubhe ubhe hyeṣa ete<BR>
taratyamṛtaḥ sādhvasādhunī nainaṃ kṛtākṛte tapato nāsya kena cana karmaṇā loko<BR>
mīyate <BR>
<BR>
<BR>
14.7.2.[28]<BR>
<BR>
tadetadṛcābhyuktam  eṣa nityo mahimā brāhmaṇasya na karmaṇā vardhate no<BR>
kanīyān  tasyaiva syātpadavittaṃ vidvitvā na karmaṇā lipyate pāpakeneti<BR>
tasmādevaṃvicrānto dānta uparatastitikṣuḥ śraddhāvitto bhūtvātmanyevātmānam<BR>
paśyetsarvamenam paśyati sarvo'syātmā bhavati sarvasyātmā bhavati sarvam<BR>
pāpmānaṃ tarati nainam pāpmā tarati sarvam pāpmānaṃ tapati nainam pāpmā tapati<BR>
vipāpo vijaro vijighatso'pipāso brāhmaṇo bhavati ya evaṃ veda  <BR>
<BR>
<BR>
14.7.2.[29]<BR>
<BR>
sa vā eṣa mahānaja ātmā  annādo vasudānaḥ sa yo haivametam<BR>
mahāntamajamātmānamannādaṃ vasudānaṃ veda vindatevasu  <BR>
<BR>
<BR>
14.7.2.[30]<BR>
<BR>
sa vā eṣa mahānaja ātmā  ajaro'maro'bhayo'mṛto brahmābhayaṃ vai janaka<BR>
prāpto'sīti hovāca yājñavalkyaḥ so'ham bhagavate videhāndadāmi māṃ cāpi saha<BR>
dāsyāyeti  <BR>
<BR>
<BR>
14.7.2.[31]<BR>
<BR>
sa vā eṣa mahānaja ātmā  ajaro'maro'bhayo'mṛto brahmābhayaṃ vai brahmābhayaṃ<BR>
hi vai brahma bhavati ya evaṃ veda <BR>
<BR>
<BR>
14.7.3.[1]<BR>
<BR>
atha ha yājñavalkyasya dve bhārye babhūvatuḥ  maitreyī ca kātyāyanī ca tayorha<BR>
maitreyī brahmavādinī babhūva strīprajñeva kātyāyanī<BR>
so'nyadvṛttamupākariṣyamāṇaḥ <BR>
<BR>
<BR>
14.7.3.[2]<BR>
<BR>
yājñavalkyo maitreyīti hovāca  pravrajiṣyanvā are'hamasmātsthānādasmi hanta<BR>
te'nayā kātyāyanyāntaṃ karavāṇīti  <BR>
<BR>
<BR>
14.7.3.[3]<BR>
<BR>
sā hovāca maitreyī  yannu ma iyam bhagoḥ sarvā pṛthivī vittena pūrṇā syātsyāṃ<BR>
nvahaṃ tenāmṛtāho3 neti neti hovāca yājñavalkyo yathaivopakaraṇavatāṃ jīvitaṃ<BR>
tathaiva te jīvitaṃ syādamṛtatvasya tu nāśāsti vitteneti <BR>
<BR>
14.7.3.[4]<BR>
<BR>
sā hovāca maitreyī  yenāhaṃ nāmṛtā syāṃ kimahaṃ tena kuryāṃ yadeva bhagavānveda<BR>
tadeva me brūhīti  <BR>
<BR>
<BR>
14.7.3.[5]<BR>
<BR>
sa hovāca yājñavalkyaḥ  priyā khalu no bhavatī satī priyamavṛtaddhanta khalu<BR>
bhavati te'haṃ tadvakṣyāmi vyākhyāsyāmi te vācaṃ tu me vyācakṣāṇasya<BR>
nididhyāsasveti bravītu bhagavāniti  <BR>
<BR>
<BR>
14.7.3.[6]<BR>
<BR>
sa hovāca yājñavalkyo  na vā are patyuḥ kāmāya patiḥ priyo bhavatyātmanastu<BR>
kāmāya patiḥ priyo bhavati  devāḥ priyā bhavanti na vā are vedānāṃ kāmāya vedāḥ<BR>
priyā bhavantyātmanastu kāmāya vedāḥ priyā bhavanti na vā are yajñānāṃ kāmāya<BR>
yajñāḥ priyā bhavantyātmanastu kāmāya yajñāḥ priyā bhavanti na vā are bhūtānāṃ<BR>
kāmāya bhūtāni priyāṇi bhavantyātmanastu kāmāya bhūtāni priyāṇi bhavanti na vā<BR>
are<BR>
sarvasya kāmāya sarvam priyam bhavatyātmanastu kāmāya sarvam priyam<BR>
bhavatyātmā nvare draṣṭavyaḥ śrotavyo mantavyo nididhyāsitavyo maitreyyātmani<BR>
vā are dṛṣṭe śrute mate vijñāta idaṃ sarvaṃ viditam  <BR>
<BR>
<BR>
14.7.3.[7]<BR>
<BR>
brahma tam parādāt  yo'nyatrātmano devānveda vedāstam parāduryo'nyatrātmano<BR>
vedānveda yajñāstam parāduryonyatrātmano yajñānveda bhūtāni tam<BR>
parāduryo'nyatrātmano bhūtāni veda sarvam tam parādādyo'nyatrātmanaḥ sarvaṃ<BR>
vededam brahmedaṃ kṣatramime lokā ime devā ime vedā ime yajñā imāni<BR>
bhūtānīdaṃ sarvaṃ yadayamātmā  <BR>
<BR>
<BR>
14.7.3.[8]<BR>
<BR>
sa yathā dundubherhanya><BR>
<BR>
<BR>
<BR>
14.7.3.[9]<BR>
<BR>
sa yathā vīṇāyai> <BR>
<BR>
<BR>
<BR>
14.7.3.[10]<BR>
<BR>
sa yathā śaṅkhasya><BR>
<BR>
<BR>
<BR>
14.7.3.[11]<BR>
sa yathārdraidhāgnera>  sūtrāṇyanuvyākhyānāni vyākhyānāni dattaṃ hutamāśitam<BR>
pāyitamayaṃ ca lokaḥ paraśca lokaḥ sarvāṇi ca bhūtānyasyaivaitāni sarvāṇi niśvasitāni <BR>
<BR>
<BR>
<BR>
14.7.3.[12]<BR>
<BR>
sa yathā sarvāsāmapāṃ samudra ekāyana> <BR>
<BR>
<BR>
<BR>
14.7.3.[13]<BR>
<BR>
sa yathā saindhavaghano  anantaro'bāhyaḥ kṛtsno rasaghana eva syādevaṃ vā ara<BR>
idam mahadbhūtamanantamapāraṃ kṛtsnaḥ prajñānaghana evaitebhyo bhūtebhyaḥ<BR>
samutthāya tānyevānuvinaśyati na pretya saṃjñāstītyare bravīmīti hovāca<BR>
yājñavalkyaḥ  <BR>
<BR>
<BR>
14.7.3.[14]<BR>
<BR>
sā hovāca maitreyī  atraiva mā bhagavānmohāntamāpīpadanna vā ahamidaṃ vijānāmi<BR>
na pretya saṃjñāstīti <BR>
<BR>
<BR>
14.7.3.[15]<BR>
<BR>
sa hovāca yājñavalkyo  na vā are'ham moham bravīmyavināśī vā are<BR>
yamātmānuccittidharmā mātrāsaṃsargastvasya bhavati <BR>
<BR>
<BR>
14.7.3.[16]<BR>
<BR>
yadvai tanna paśyati> <BR>
<BR>
<BR>
<BR>
14.7.3.[17]<BR>
<BR>
yadvai tanna jighrati> <BR>
<BR>
<BR>
<BR>
14.7.3.[18]<BR>
<BR>
yadvai tanna rasayati <BR>
<BR>
<BR>
<BR>
14.7.3.[19]<BR>
<BR>
yadvai tanna vadati> <BR>
<BR>
<BR>
<BR>
14.7.3.[20]<BR>
<BR>
yadvai tanna śṛṇoti <BR>
<BR>
<BR>
<BR>
14.7.3.[21]<BR>
<BR>
yadvai tanna manute><BR>
<BR>
<BR>
<BR>
14.7.3.[22]<BR>
<BR>
yadvai tanna spṛśati <BR>
<BR>
<BR>
<BR>
14.7.3.[23]<BR>
<BR>
yadvai tanna vijānāti><BR>
<BR>
<BR>
<BR>
14.7.3.[24]<BR>
<BR>
yatra vā anyadiva syāt <BR>
tatrānyo'nyatpaśyedanyo'nyajjighredanyo'nyadrasayedanyo'nyadabhivadedanyo'nyacṛṇ<BR>
uyādanyo'nyanmanvītānyo'nyatspṛśedanyo'nyadvijānīyāt  <BR>
<BR>
<BR>
14.7.3.[25]<BR>
<BR>
yatra tvasya sarvamātmaivābhūt  tatkena kam paśyettatkena kaṃ jighrettatkena kaṃ<BR>
rasayettatkena kamabhivadettatkena kaṃ śṛṇuyāttatkena kam manvīta tatkena kaṃ<BR>
spṛśettatkena kaṃ vijānīyādyenedaṃ sarvaṃ vijānāti taṃ kena vijānīyādvijñātāramare<BR>
kena vijānīyādityuktānuśāsanāsi maitrayyetāvadare khalvamṛtatvamiti hoktvā<BR>
yājñavalkyaḥ pravavrāja  <BR>
<BR>
<BR>
14.7.3.[26]<BR>
<BR>
atha vaṃśaḥ  tadidaṃ vayaṃ śaurpaṇāyyācaurpaṇāyyo gautamādgautamo vātsyādvātsyo<BR>
vātsyācca pārāśaryācca pārāśaryaḥ sāṃkṛtyācca bhāradvājācca bhāradvāja<BR>
audavāheśca<BR>
śāṇḍilyācca śāṇḍilyo vaijavāpācca gautamācca gautamo vaijavāpāyanācca<BR>
vaiṣṭapureyācca vaiṣṭapureyaḥ śāṇḍilyācca rauhiṇāyanācca rauhiṇāyanācca<BR>
rauhiṇāyanaḥ śaunākācca jaivantāyanācca raibhyācca raibhyaḥ pautimāṣyāyaṇācca<BR>
kauṇḍinyāyanācca kauṇḍinyāyanaḥ kauṇḍinyābhyāṃ kauṇḍinyā aurṇavābhebhya<BR>
aurṇavābhāḥ kauṇḍinyātkauṇḍinyaḥ kauṇḍinyātkauṇḍinyaḥ kauṇḍinyāccāgniveśyācca <BR>
<BR>
<BR>
<BR>
14.7.3.[27]<BR>
<BR>
āgniveśyaḥ saitavāt  saitavaḥ pārāśaryātpārāśaryo jātūkarṇyājjātūkarṇyo<BR>
bhāradvājādbhāradvājo bhāradvājāccāsurāyaṇācca gautamācca gautamo<BR>
bhāradvājādbhāradvājo valākākauśikādvalākākauśikaḥ kāṣāyaṇātkāṣāyaṇaḥ <BR>
saukarāyaṇātsaukarāyaṇastraivaṇestraivaṇiraupajanghaneraupajanghaniḥ<BR>
sāyakāyanātsāyakāyanaḥ kauśikāyaneḥ kauśikāyanirghṛtakauśikādghṛtakauśikaḥ<BR>
pārāśaryāyaṇātpārāśaryāyaṇaḥ pārāśaryātpārāśaryo jātūkarṇyājjātūkarṇyo<BR>
bhāradvājādbhāradvājo bhāradvājāccāsurāyaṇācca<BR>
yāskāccāsurāyaṇastraivaṇestraivaṇiraupajanghaneraupajanghanirāsurerāsurirbhāradvājā<BR>
dbhārdvāja ātreyāt  <BR>
<BR>
<BR>
14.7.3.[28]<BR>
<BR>
ātreyo māṇṭeḥ  māṇṭirgautamādgautamo gautamādgautamo vātsyādvātsyaḥ<BR>
śāṇḍilyācāṇḍilyaḥ kaiśoryātkāpyātkaiśoryaḥ kāpyaḥ kumārahāritātkumārahārito<BR>
gālavādgālavo vidarbhīkauṇḍinyādvidarbhīkauṇḍinyo vatsanapāto<BR>
bābhravādvatsanapādbābhravaḥ pathaḥ saubharātpanthāḥ<BR>
saubharo'yāsyādāṅgirasādayāsya āṅgirasa ābhūtestvāṣṭrādābhūtistvāṣṭro<BR>
viśvarūpāttvāṣṭrādviśvarūpastvāṣṭro'śvibhyāmaśvinau dadhīca<BR>
ātharvaṇāddadhyaṅṅātharvaṇo'tharvaṇo daivādatharvā daivo mṛtyoḥ<BR>
prādhvaṃsanānmṛtyuḥ prādhvaṃsanaḥ pradhvaṃsanātpradhvaṃsana<BR>
ekarṣerekarṣirviprajitterviprajittirvyaṣṭervyaṣṭiḥ sanāruḥ sanāruḥ<BR>
sanātanātsanātanaḥ sanagātsanagaḥ parameṣṭhinaḥ parameṣṭhī brahmaṇo brahma<BR>
svayambhu brahmaṇe namaḥ  <BR>
<BR>
<BR>
14.8.1.<BR>
pūrṇamadaḥ pūrṇamidam pūrṇātpūrṇamudacyate  pūrṇasya pūrṇamādāya<BR>
pūrṇamevāvaśiṣyata om kham brahma kham purāṇaṃ vāyuraṃ khamiti ha smāha<BR>
kauravyāyaṇīputro vedo'yam brāhmaṇā vidurvedainena yadveditavyam  <BR>
<BR>
<BR>
14.8.2.[1]<BR>
<BR>
trayāḥ prājāpatyāḥ  prajāpatau pitari brahmacaryamūṣurdevā manuṣyā asurāḥ  <BR>
<BR>
<BR>
14.8.2.[2]<BR>
<BR>
uṣitvā brahmacaryaṃ devā ūcuḥ  bravītu no bhavāniti tebhyo haitadakṣaramuvāca<BR>
da iti vyajñāsiṣṭā3 iti vyajñāsiṣmeti hocurdāmyateti na ātthetyomiti hovāca<BR>
vyajñāsiṣṭeti  <BR>
<BR>
<BR>
14.8.2.[3]<BR>
<BR>
atha hainam manuṣyā ūcuḥ  bravītu no bhavāniti tebhyo haitadevākṣaramuvāca da<BR>
iti vyajñāsiṣṭā3 iti vyajñāsiṣmeti hocurdatteti na ātthetyomiti hovāca vyajñāsiṣṭeti  <BR>
<BR>
<BR>
14.8.2.[4]<BR>
<BR>
atha hainamasurā ūcuḥ  bravītu no bhavāniti tebhyo haitadevākṣaramuvāca da iti<BR>
vyajñāsiṣṭā3 iti vyajñāsiṣmeti hocurdayadhvamiti na ātthetyomiti hovāca<BR>
vyajñāsiṣṭeti tadetadevaiṣā daivī vāganuvadati stanayitnurdadada iti dāmyata datta<BR>
dayadhvamiti tadetattrayaṃ śikṣeddamaṃ dānaṃ dayāmiti <BR>
<BR>
<BR>
14.8.3.<BR>
<BR>
vāyuranilamamṛtam bhasmāntaṃ śarīram   o3ṃ krato smara klibe smarāgne naya<BR>
supathā rāye asmānviśvāni deva vayunāni vidvān yuyodhyasmajjuhurāṇameno<BR>
bhūyiṣṭhāṃ te namauktiṃ vidhemeti <BR>
<BR>
<BR>
14.8.4.<BR>
<BR>
eṣa prajāpatiryaddhṛdayam  etadbrahmaitatsarvaṃ tadetattryakṣaraṃ hṛdayamiti hṛ<BR>
ityekamakṣaramabhiharantyasmai svāścānye ca ya evaṃ veda da ityekamakṣaraṃ<BR>
dadantyasmai svāścānye ca ya evaṃ veda yamityekamakṣarameti svargaṃ lokaṃ ya<BR>
evaṃ veda <BR>
<BR>
<BR>
14.8.5.<BR>
<BR>
tadvai tadetadeva tadāsa  satyameva sa yo haivametanmahadyakṣam prathamajaṃ<BR>
veda satyam brahmeti jayatīmāṃlokānjita innvasāvasadya evametanmahadyakṣam<BR>
prathamajaṃ veda satyam brahmeti satyaṃ hyeva brahma <BR>
<BR>
<BR>
14.8.6.[1]<BR>
<BR>
āpa evedamagra āsuḥ  tā āpaḥ satyamasṛjanta satyam brahma prajāpatim<BR>
prajāpatirdevān <BR>
<BR>
<BR>
14.8.6.[2]<BR>
<BR>
te devāḥ satyamityupāsate  tadetattryakṣaraṃ satyamiti sa ityekamakṣaraṃ<BR>
tītyekamakṣaramamityekamakṣaram prathamottame akṣare satyam<BR>
madhyato'nṛtaṃ tadetadanṛtaṃ satyena parigṛhītaṃ satyabhūyameva bhavati<BR>
naivaṃvidvāṃsamanṛtaṃ hinasti <BR>
<BR>
<BR>
14.8.6.[3]<BR>
<BR>
tadyattatsatyam  asau sa ādityo ya eṣa etasminmaṇḍale puruṣo yaścāyaṃ<BR>
dakṣiṇe'kṣanpuruṣastāvetāvanyo'nyasminpratiṣṭhitau raśmibhirvā<BR>
eṣo'sminpratiṣṭhitaḥ prāṇairayamamuṣminsa yadotkramiṣyanbhavati<BR>
śuddhamevaitanmaṇḍalam paśyati nainamete raśmayaḥ pratyāyanti <BR>
<BR>
<BR>
14.8.6.[4]<BR>
<BR>
ya eṣa etasminmaṇḍale puruṣaḥ  tasya bhūriti śira ekaṃ śira ekametadakṣaram<BR>
bhuva iti bāhū dvau bāhū dve ete akṣare svariti pratiṣṭhā dve pratiṣṭhe dve ete<BR>
akṣare tasyopaniṣadahariti hanti pāpmānaṃ jahāti ca ya evaṃ veda <BR>
<BR>
<BR>
14.8.6.[5]<BR>
atha yo'yaṃ dakṣiṇe'kṣanpuruṣaḥ  tasya bhūriti śira ekaṃ śira ekametadakṣaram<BR>
bhuva iti bāhū dvau bāhū dve ete akṣare svariti pratiṣṭhā dve pratiṣṭhe dve ete<BR>
akṣare tasyopaniṣadahamiti hanti pāpmānaṃ jahāti ca ya evaṃ veda <BR>
<BR>
<BR>
14.8.7.<BR>
<BR>
vidyudbrahmetyāhuḥ  vidānādvidyudvidyatyenaṃ sarvasmātpāpmano ya evaṃ veda<BR>
vidyudbrahmeti vidyuddhyeva brahma  <BR>
<BR>
<BR>
14.8.8.<BR>
<BR>
manomayo'yam puruṣo  bhāḥsatyastasminnantarhṛdaye yathā vrīhirvā yavo<BR>
vaivamayamantarātmanpuruṣaḥ sa eṣa sarvasya vaśī sarvasyeśānaḥ sarvasyādhipatiḥ<BR>
sarvamidam praśāsti yadidaṃ kiṃ ca ya evaṃ veda  <BR>
<BR>
<BR>
14.8.9.<BR>
<BR>
vācaṃ dhenumupāsīta  tasyāścatvāra stanāḥ svāhākāro vaṣaṭkāro hantakāraḥ<BR>
svadhākārastasyai dvau stanau devā upajīvanti svāhākāraṃ ca vaṣaṭkāraṃ ca<BR>
hantakāram manuṣyāḥ svadhākāram pitarastasyāḥ prāṇa ṛṣabho mano vatsaḥ <BR>
<BR>
<BR>
14.8.10.<BR>
<BR>
ayamagnirvaiśvānaro  yo'yamantaḥ puruṣe yenedamannam pacyate yadidamadyate<BR>
tasyaiṣa ghoṣo bhavati yametatkarṇāvapidhāya śṛṇoti sa yadotkramiṣyanbhavati<BR>
naitaṃ ghoṣaṃ śṛṇoti <BR>
<BR>
<BR>
14.8.11.<BR>
<BR>
etadvai paramaṃ tapo  yadvyāhitastapyate paramaṃ haiva lokaṃ jayati ya evaṃ<BR>
vedaitadvai paramaṃ tapo yam pretamaraṇyaṃ haranti paramaṃ haiva lokaṃ jayati ya<BR>
evaṃ vedaitadvai paramaṃ tapo yam pretamagnāvabhyādadhati paramaṃ haiva lokaṃ<BR>
jayati ya evaṃ veda <BR>
<BR>
<BR>
14.8.12.<BR>
<BR>
yadā vai puruṣo  asmāllokātpraiti sa vāyumāgacati tasmai sa tatra vijihīte yathā<BR>
rathacakrasya khaṃ tena sa ūrdhva ākramate sa ādityamāgacati tasmai sa tatra vijihīte<BR>
yathāḍambarasya khaṃ tena sa ūrdhva ākramate sa candramasamāgacati tasmai sa<BR>
tatra vijihīte yathā dundubheḥ khaṃ tena sa ūrdhva ākramate sa<BR>
lokamāgacatyaśokamahimaṃ tasminvasati śaśvatīḥ samāḥ  <BR>
<BR>
<BR>
14.8.13.<BR>
<BR>
annam brahmetyeka āhuḥ  tanna tathā pūyati vā annamṛte prāṇātprāṇo brahmetyeka<BR>
āhustanna tathā śuṣyati vai prāṇa ṛte'nnādete ha tveva devate ekadhābhūyam bhūtvā<BR>
paramatāṃ gacataḥ  <BR>
<BR>
14.8.13.<BR>
<BR>
taddha smāha prātṛdaḥ pitaram  kiṃ svidevaivaṃ viduṣe sādhu kuryātkimevāsmā<BR>
asādhu kuryāditi sa ha smāha pāṇinā mā prātṛda kastvenayorekadhābhūyam bhūtvā<BR>
paramatāṃ gacatīti <BR>
<BR>
<BR>
14.8.13.<BR>
<BR>
tasmā u haitaduvāca  vītyannaṃ vai vyanne hīmāni sarvāṇi bhūtāni viṣṭāni ramiti<BR>
prāṇo vai ram prāṇe hīmāni sarvāṇi bhūtāni ratāni sarvāṇi ha vā asminbhūtāni<BR>
viśante<BR>
sarvāṇi bhūtāni ramante ya evaṃ veda  <BR>
<BR>
<BR>
14.8.14.[1]<BR>
<BR>
uktham  prāṇo vā uktham prāṇo hīdaṃ sarvamutthāpayatyuddhāsmā<BR>
ukthavidvīrastiṣṭhatyukthasya sāyujyaṃ salokatāṃ jayati ya evaṃ veda <BR>
<BR>
<BR>
14.8.14.[2]<BR>
<BR>
prāṇo vai yajuḥ prāṇo hīmāni sarvāṇi bhūtāni yujyante yujyante hāsmai sarvāṇi<BR>
bhūtāni śraiṣṭhyāya yajuṣaḥ sāyujyaṃ salokatāṃ jayati ya evaṃ veda <BR>
<BR>
<BR>
14.8.14.[3]<BR>
<BR>
sāma  prāṇo vai sāma prāṇo hīmāni sarvāṇi bhūtāni samyañci hāsmintsarvāṇi bhūtāni<BR>
śraiṣṭhyāya kalpante sāmnaḥ sāyujyaṃ salokatāṃ jayati ya evaṃ veda <BR>
<BR>
<BR>
14.8.14.[4]<BR>
<BR>
kṣatram  prāṇo vai kṣatram prāṇo hi vai kṣatraṃ trāyate hainam prāṇaḥ kṣaṇitoḥ<BR>
pra kṣatramātramāpnoti kṣatrasya sāyujyaṃ salokatāṃ jayati ya evaṃ veda <BR>
<BR>
<BR>
14.8.15.[1]<BR>
<BR>
bhūmirantarikṣaṃ dyauriti  aṣṭāvakṣarāṇyaṣṭā\kṣaraṃ ha vā ekaṃ gāyatryai<BR>
padametadu hāsyā etatsa yāvadeṣu lokeṣu tāvaddha jayati yo'syā etadevam padaṃ<BR>
veda  <BR>
<BR>
<BR>
14.8.15.[2]<BR>
<BR>
ṛco yajūṃṣi sāmānīti  aṣṭāvakṣarāṇyaṣṭākṣaraṃ ha vā ekaṃ gāyatryai padametadu<BR>
haivāsyā etatsa yāvatīyaṃ trayī vidyā tāvaddha jayati yo'syā etadevam padaṃ veda  <BR>
<BR>
<BR>
14.8.15.[3]<BR>
<BR>
prāṇo'pāno vyāna iti  aṣṭāvakṣarāṇyaṣṭākṣaraṃ ha vā ekaṃ gāyatrai padametadu<BR>
haivāsyā etatsa yāvadidam prāṇi tāvaddha jayati yo'syā etadevam padaṃ veda  <BR>
<BR>
<BR>
14.8.15.[4]<BR>
<BR>
athāsyā etadeva  turīyaṃ darśatam padam parorajā ya eṣa tapati yadvai caturthaṃ<BR>
tatturīyaṃ darśatam padamiti dadṛśa iva hyeṣa parorajā iti sarvamu hyeṣa raja<BR>
uparyupari tapatyevaṃ haiva śriyā yaśasā tapati yo'syā etadevam padaṃ veda  <BR>
<BR>
<BR>
14.8.15.[5]<BR>
<BR>
saiṣā gāyatryetasmiṃsturīye  darśate pade parorajasi pratiṣṭhitā tadvai tatsatye<BR>
pratiṣṭhitā cakṣurvai satyaṃ cakṣurhi vai satyaṃ tasmādyadidānīṃ dvau<BR>
vivadamānāveyātāmahamadrākṣamahamaśrauṣamiti ya eva brūyādahamadrākṣamiti<BR>
tasmā eva śraddadhyāt <BR>
<BR>
<BR>
14.8.15.[6]<BR>
<BR>
tadvai tatsatyam bale pratiṣṭhitam  prāṇo vai balaṃ tatprāṇe pratiṣṭhitaṃ<BR>
tasmādāhurbalaṃ satyādojīya ityevamveṣā gāyatryadhyātmam pratiṣṭhitā <BR>
<BR>
<BR>
14.8.15.[7]<BR>
<BR>
sā haiṣā gayāṃstatre  prāṇā vai gayāstatprāṇāṃstatretadyadgayāṃstatre tasmādgāyatrī<BR>
nāma sa yāmevāmūmanvāhaiṣaiva sā sa yasmā anvāha tasya prāṇāṃstrāyate <BR>
<BR>
<BR>
14.8.15.[8]<BR>
<BR>
tāṃ haike  sāvitrīmanuṣṭubhamanvāhurvāganuṣṭubetadvācamanubrūma iti na tathā<BR>
kuryādgāyatrīmevānubrūyādyadi ha vā api bahviva pratigṛhṇāti na haiva tadgāyatryā<BR>
ekaṃ cana padam prati <BR>
<BR>
<BR>
14.8.15.[9]<BR>
<BR>
sa ya imāṃstrīṃlokān  pūrṇānpratigṛhṇīyātso'syā etatprathamam padamāpnuyādatha<BR>
yāvatīyaṃ trayī vidyā yastāvatpratigṛhṇīyātso'syā etaddvitīyam padamāpnuyādatha<BR>
yāvadidam prāṇi yastāvatpratigṛhṇīyātso'syā etattṛtīyam padamāpnuyādathāsyā<BR>
etadeva turīyaṃ darśatam padam parorajā ya eṣa tapati naiva kena canāpyaṃ kuta u<BR>
etāvatpratigṛhṇīyāt <BR>
<BR>
<BR>
14.8.15.[10]<BR>
<BR>
tasyā upasthānam  gāyatryasyekapadī dvipadī tripadī catuṣpadyapadasi na hi<BR>
padyase namaste turīyāya darśatāya padāya parorajase'sāvado mā prāpaditi yaṃ<BR>
dviṣyādasāvasmai kāmo mā samardhīti vā na haivāsmai sa kāmaḥ samṛdhyate yasmā<BR>
evamupatiṣṭhate'hamadaḥ prāpamiti vā  <BR>
<BR>
<BR>
14.8.15.[11]<BR>
<BR>
etaddha vai tajjanako vaideho  buḍilamāśvatarāśvimuvāca yannu ho<BR>
tadgāyatrīvidabrūthā atha kathaṃ hastī bhūto vahasīti mukhaṃ hyasyāḥ samrāṇna<BR>
vidāṃ cakareti hovāca  <BR>
<BR>
<BR>
14.8.15.[12]<BR>
<BR>
tasyā agnireva mukham  yadi ha vā api bahvivāgnāvabhyādadhati sarvameva<BR>
tatsaṃdahatyevaṃ haivaivaṃvidyadyapi bahviva pāpaṃ karoti sarvameva tatsampsāya<BR>
śuddhaḥ pūto'jaro'mṛtaḥ sambhavati  <BR>
<BR>
<BR>
14.9.1.[1]<BR>
<BR>
śvetaketurha vā āruṇeyaḥ  pañcālānām pariṣadamājagāma sa ājagāma jaivalam<BR>
pravāhaṇam paricārayamāṇaṃ tamudīkṣyābhyuvāda kumārā3 iti sa bho3 iti<BR>
pratiśuśrāvānuśiṣṭo nvasi pitretyomiti hovāca <BR>
<BR>
<BR>
14.9.1.[2]<BR>
<BR>
vettha yathemāḥ prajāḥ  prayatyo vipratipadyāntā3 iti neti hovāca vettha yathemaṃ<BR>
lokam punarāpadyāntā3 iti neti haivovāca vettha yathāsau loka evam bahubhiḥ punaḥ<BR>
punaḥ prayadbhirna sampūryatā3 iti neti haivovāca  <BR>
<BR>
<BR>
14.9.1.[3]<BR>
<BR>
vettha yatithyāmāhutyāṃ hutāyām  āpaḥ puruṣavāco bhūtvā samutthāya vadantī3 iti<BR>
neti haivovāca vettho devayānasya vā pathaḥ pratipadam pitṛyāṇasya vā yatkṛtvā<BR>
devayānaṃ vā panthānam pratipadyate pitṛyāṇaṃ vā  <BR>
<BR>
<BR>
14.9.1.[4]<BR>
<BR>
api hi na ṛṣervacaḥ śrutam  dve sṛtī aśṛṇavam pitṝṇāmahaṃ devānāmuta martyānāṃ <BR>
tābhyāmidaṃ viśvamejatsameti yadantarā pitaram mātaraṃ ceti nāhamata ekaṃ cana<BR>
vedeti hovāca <BR>
<BR>
<BR>
14.9.1.[5]<BR>
<BR>
atha hainaṃ vasatyopamantrayāṃ cakre  anādṛtya vasatiṃ kumāraḥ pradudrāva sa<BR>
ājagāma pitaraṃ taṃ hovāceti vāva kila no bhavānpurānuśiṣṭānavoca iti kathaṃ<BR>
sumedha iti pañca mā praśnānrājanyabandhuraprākṣīttato naikaṃ cana vedeti<BR>
hovāca katame ta itīma iti ha pratīkānyudājahāra <BR>
<BR>
<BR>
14.9.1.[6]<BR>
<BR>
sa hovāca  tathā nastvaṃ tāta jānīthā yathā yadahaṃ kiṃ ca veda sarvamahaṃ<BR>
tattubhyamavocam prehi tu tatra pratītya brahmacaryaṃ vatsyāva iti bhavāneva<BR>
gacatviti  <BR>
<BR>
14.9.1.[7]<BR>
<BR>
sa ājagāma gautamo  yatra pravāhaṇasya jaivalerāsa tasmā<BR>
āsanamāhāryodakamāhārayāṃ cakārātha hāsmā arghaṃ cakāra <BR>
<BR>
<BR>
14.9.1.[8]<BR>
<BR>
sa hovāca  varam bhavate gautamāya dadma iti sa hovāca pratijñāto ma eṣa varo yāṃ<BR>
tu kumārasyānte vācamabhāṣathāstām me brūhīti <BR>
<BR>
<BR>
14.9.1.[9]<BR>
<BR>
sa hovāca  daiveṣu vai gautama tadvareṣu mānuṣāṇām brūhīti<BR>
<BR>
<BR>
<BR>
14.9.1.[10]<BR>
<BR>
sa hovāca  vijñāyate hāsti hiraṇyasyāpāttaṃ go aśvānāṃ dāsīnām pravarāṇām<BR>
paridhānānām mā no bhavānbahoranantasyāparyantasyābhyavadānyo bhūditi sa vai<BR>
gautama tīrthenecāsā ityupaimyaham bhavantīmiti vācā ha smaiva pūrva upayanti  <BR>
<BR>
<BR>
14.9.1.[11]<BR>
<BR>
sa hopāyanakīrtā uvāca  tathā nastvaṃ gautama māparādhāstava ca pitāmahā<BR>
yatheyaṃ vidyetaḥ pūrvaṃ na kasmiṃścana brāhmaṇa uvāsa tāṃ tvahaṃ tubhyaṃ<BR>
vakṣyāmi ko hi tvaivam bruvantamarhati pratyākhyātumiti <BR>
<BR>
<BR>
14.9.1.[12]<BR>
<BR>
asau vai loko'gnirgautama  tasyāditya eva samidraśmayo dhūmo'hararciścandramā<BR>
aṅgārā nakṣatrāṇi viṣphuliṅgāstasminnetasminnagnau devāḥ śraddhāṃ juhvati tasyā<BR>
āhuteḥ somo rājā sambhavati  <BR>
<BR>
<BR>
14.9.1.[13]<BR>
<BR>
parjanyo vā agnirgautama  tasya saṃvatsara eva samidabhrāṇi dhūmo<BR>
vidyudarciraśaniraṅgārā hrādunayo viṣphuliṅgāstasminnetasminnagnau devāḥ somaṃ<BR>
juhvati tasyā āhutervṛṣṭiḥ sambhavati <BR>
<BR>
<BR>
14.9.1.[14]<BR>
<BR>
ayaṃ vai loko'gnirgautama  tasya pṛthivyeva samidvāyurdhūmo rātrirarcirdiśo'ṅgārā<BR>
avāntaradiśo viṣphuliṅgāstasminnetasminnagnau devā vṛṣṭiṃ juhvati tasyā<BR>
āhuterannaṃ sambhavati <BR>
<BR>
<BR>
14.9.1.[15]<BR>
puruṣo vā agnirgautama  tasya vyāttameva samitprāṇo dhūmo vāgarciścakṣuraṅgārāḥ<BR>
śrotraṃ viṣphuliṅgāstasminnetasminnagnau devā annaṃ juhvati tasyā āhute retaḥ<BR>
sambhavati <BR>
<BR>
<BR>
14.9.1.[16]<BR>
<BR>
yoṣā vā agnirgautama  tasyā upastha eva samillomāni dhūm<BR>
<BR>
<BR>
<BR>
o yonirarciryadantaḥ karoti te'ṅgārā abhinandā visphuliṅgāstasminnetasminnagnau<BR>
devā reto juhvati tasyā āhuteḥ puruṣaḥ sambhavati sa jāyate sa jīvati yāvajjīvatyatha<BR>
yadā mriyate'thainamagnaye haranti <BR>
<BR>
<BR>
14.9.1.[17]<BR>
<BR>
tasyāgnirevāgnirbhavati  samitsamiddhūmo dhūmo'rcirarciraṅgārā viṣphuliṅgā<BR>
viṣphuliṅgāstasminnetasminnagnau devāḥ puruṣaṃ juhvati tasyā āhuteḥ puruṣo<BR>
bhāsvaravarṇaḥ sambhavati  <BR>
<BR>
<BR>
14.9.1.[18]<BR>
<BR>
te ya evametadviduḥ  ye cāmī araṇye śraddhāṃ satyamupāsate<BR>
te'rcirabhisambhavantyarciṣo'harahnu<BR>
āpūryamāṇapakṣamāpūryamāṇapakṣādyānṣaṇmāsānudaṅṅāditya eti māsebhyo<BR>
devalokaṃ devalokādādityamādityādvaidyutaṃ tānvaidyutātpuruṣo mānasa etya<BR>
brahmalokāngamayati te teṣu brahmalokeṣu parāḥ parāvato vasanti teṣāmiha na<BR>
punarāvṛttirasti <BR>
<BR>
<BR>
14.9.1.[19]]<BR>
<BR>
atha ye yajñena dānena tapasā lokaṃ jayanti te dhūmamabhisambhavanti<BR>
dhūmādrātriṃ<BR>
rātrerapakṣīyamāṇapakṣamapakṣīyamāṇapakṣādyānṣaṇmāsāndakṣiṇāditya eti<BR>
māsebhyaḥ pitṛlokam pitṛlokāccandraṃ te candram prāpyānnam bhavanti tāṃstatra<BR>
devā yathā somaṃ rājānamāpyāyasvāpakṣīyasvetyevamenāṃstatra bhakṣayanti teṣāṃ<BR>
yadā tatparyavaityathemamevākāśamabhiniṣpadyanta ākāśādvāyuṃ vāyorvṛṣṭiṃ<BR>
vṛṣṭeḥ pṛthivīṃ te pṛthivīm prāpyānnam bhavanti ta evamevānuparivartante'tha ya<BR>
etau panthānau na viduste kīṭāḥ pataṅgā yadidaṃ dandaśūkam <BR>
<BR>
<BR>
14.9.2.[1]<BR>
<BR>
yo ha vai jyeṣṭhaṃ ca śreṣṭhaṃ ca veda  jyeṣṭhaśca śreṣṭhaśca svānām bhavati<BR>
prāṇo vai jyeṣṭhaśca śreṣṭhaśca jyeṣṭhaśca śreṣṭhaśca svānām bhavatyapi ca<BR>
yeṣām bubhūṣati ya evaṃ veda <BR>
<BR>
<BR>
14.9.2.[2]<BR>
<BR>
yo ha vai vasiṣṭhāṃ veda  vasiṣṭhaḥ svānām bhavati vāgvai vasiṣṭhā vasiṣṭhaḥ<BR>
svānām bhavati ya evaṃ veda  <BR>
<BR>
<BR>
14.9.2.[3]<BR>
<BR>
yo ha vai pratiṣṭhāṃ veda  pratitiṣṭhati same pratitiṣṭhati durge cakṣurvai<BR>
pratiṣṭhā cakṣuṣā hi same ca durge ca pratitiṣṭhati pratitiṣṭhati same pratitiṣṭhati<BR>
durge ya evaṃ veda  <BR>
<BR>
<BR>
14.9.2.[4]<BR>
<BR>
yo ha vai sampadaṃ veda  saṃ hāsmai padyate yaṃ kāmaṃ kāmayate śrotraṃ vai<BR>
sampacrotre hīme sarve vedā abhisampannāḥ saṃ hāsmai padyate yaṃ kāmaṃ<BR>
kāmayate ya evaṃ veda  <BR>
<BR>
<BR>
14.9.2.[5]<BR>
<BR>
yo ha vā āyatanaṃ veda  āyatanaṃ svānām bhavatyāyatanaṃ janānām mano vā<BR>
āyatanamāyatanaṃ svānām bhavatyāyatanaṃ janānāṃ ya evaṃ veda <BR>
<BR>
<BR>
14.9.2.[6]<BR>
<BR>
yo ha vai prajātiṃ veda  prajāyate prajayā paśubhī reto vai prajātiḥ prajāyate prajayā<BR>
paśubhirya evaṃ veda <BR>
<BR>
<BR>
14.9.2.[7]<BR>
<BR>
te heme prāṇāḥ  ahaṃśreyase vivadamānā brahma jagmuḥ ko no vasiṣṭha iti<BR>
yasminva utkrānta idaṃ śarīram pāpīyo manyate sa vo vasiṣṭha iti <BR>
<BR>
<BR>
14.9.2.[8]<BR>
<BR>
vāgghoccakrāma  sā saṃvatsaram proṣyāgatyovāca kathamaśakata madṛte jīvitumiti<BR>
te hocuryathā kaḍā avadanto vācā prāṇantaḥ prāṇena paśyantaścakṣuṣā śṛṇvantaḥ<BR>
śrotreṇa vidvāṃso manasā prajāyamānā retasaivamajīviṣmeti praviveśa ha vāk  <BR>
<BR>
<BR>
14.9.2.[9]<BR>
<BR>
cakṣurhoccakrāma  tatsaṃvatsaram proṣyāgatyovāca kathamaśakata madṛte<BR>
jīvitumiti te hocuryathāndhā apaśyantaścakṣuṣā prāṇantaḥ prāṇena vadanto vācā<BR>
śṛṇvantaḥ śrotreṇa vidvāṃso manasā prajāyamānā retasaivamajīviṣmeti praviveśa ha<BR>
cakṣuḥ  <BR>
<BR>
<BR>
14.9.2.[10]<BR>
<BR>
śrotraṃ hoccakrāma  tatsaṃvatsaram proṣyāgatyovāca kathamaśakata madṛte<BR>
jīvitumiti te hocuryathā badhirā aśṛṇvantaḥ śrotreṇa prāṇantaḥ prāṇena vadanto vācā<BR>
paśyantaścakṣuṣā vidvāṃso manasā prajāyamānā retasaivamajīviṣmeti praviveśa ha<BR>
śrotram  <BR>
<BR>
<BR>
14.9.2.[11]<BR>
<BR>
mano hoccakrāma  tatsaṃvatsaram proṣyāgatyovāca kathamaśakata madṛte<BR>
jīvitumiti te hocuryathā mugdhā avidvāṃso manasā prāṇantaḥ prāṇena vadanto vācā<BR>
paśyantaścakṣuṣā śṛṇvantaḥ śrotreṇa prajāyamānā retasaivamajīviṣmeti praviveśa<BR>
ha manaḥ  <BR>
<BR>
<BR>
14.9.2.[12]<BR>
<BR>
reto hoccakrāma  tatsaṃvatsaram proṣyāgatyovāca kathamaśakata madṛte jīvitumiti<BR>
te hocuryathā klībā aprajāyamānā retasā prāṇantaḥ prāṇena vadanto vācā<BR>
paśyantaścakṣuṣā śṛṇvantaḥ śrotreṇa vidvāṃso manasaivamajīviṣmeti praviveśa ha<BR>
retaḥ  <BR>
<BR>
<BR>
14.9.2.[13]<BR>
<BR>
atha ha prāṇa utkramiṣyan  yathā mahāsuhayaḥ saindhavaḥ<BR>
paḍvīśaśaṅkūntsaṃvṛhedevaṃ haivemātprāṇāntsaṃvavarha te hocurmā bhagava<BR>
utkramīrna vai śakṣyāmastvadṛte jīvitumiti tasya vai me baliṃ kuruteti tatheti  <BR>
<BR>
<BR>
14.9.2.[14]<BR>
<BR>
sā ha vāguvāca  yadvā ahaṃ vasiṣṭhāsmi tvaṃ tadvasiṣṭho'sīti cakṣuryadvā aham<BR>
pratiṣṭhāsmi tvaṃ tatpratiṣṭho'sīti śrotraṃ yadvā ahaṃ sampadasmi tvaṃ<BR>
tatsampadasīti mano yadvā ahamāyatanamasmi tvaṃ tadāyatanamasīti reto yadvā<BR>
aham prajātirasmi tvaṃ tatprajātirasīti tasyo me kimannaṃ kiṃ vāsa iti yadidaṃ kiṃ cā<BR>
śvabhya ā krimibhya ā kīṭapataṅgebhyastatte'nnamāpo vāsa iti na ha vā asyānannaṃ<BR>
jagdham bhavati nānannam pratigṛhītaṃ ya evametadanasyānnaṃ veda  <BR>
<BR>
<BR>
14.9.2.[15]<BR>
<BR>
tadvidvāṃsaḥ śrotriyāḥ  aśiṣyanta ācāmantyaśitvācāmantyetameva tadanamanagnaṃ<BR>
kurvanto manyante tasmādevaṃvidaśiṣyannācāmedaśitvācāmedetameva<BR>
tadanamanagnaṃ kurute <BR>
<BR>
<BR>
14.9.3.[1]<BR>
<BR>
sa yaḥ kāmayate  mahatprāpnuyāmityudagayana āpūryamāṇapakṣe puṇyāhe<BR>
dvādaśāhamupasadvratī bhūtvaudumbare kaṃse camase vā vā sarvauṣadham<BR>
phalānīti sambhṛtya parisamuhya parilipyāgnimupasamādhāyāvṛtājyaṃ saṃskṛtya<BR>
puṃsā nakṣatreṇa manthaṃ saṃnīya juhoti  <BR>
<BR>
<BR>
14.9.3.[2]<BR>
<BR>
yāvanto devāstvayi jātavedaḥ  tiryañco ghnanti puruṣasya kāmān tebhyo'ham<BR>
bhāgadheyaṃ juhomi te mā tṛptāḥ kāmaistarpayantu svāhā <BR>
<BR>
14.9.3.[3]<BR>
<BR>
yā tiraścī nipadyase'haṃ vidharaṇī iti  tāṃ tvā ghṛtasya dhārayā yaje<BR>
saṃrādhanīmahaṃ svāhā  prajāpate na tvadetānyanya iti tṛtīyāṃ juhoti <BR>
<BR>
<BR>
14.9.3.[4]<BR>
<BR>
jyeṣṭhāya svāhā śreṣṭhāya svāheti  agnau hutvā manthe saṃsravamavanayati prāṇāya<BR>
svāhā vasiṣṭhāyai svāhetyagnau cakṣuṣe svāhā sampade svāhetyagnau śrotrāya<BR>
svāhāyatanāya svāhetyagnau> manase svāhā prajātyai svāhetyagnau> retase<BR>
svāhetyagnau> <BR>
<BR>
<BR>
14.9.3.[5]<BR>
<BR>
bhūtāya svāheti  agnau> bhaviṣyate svāhetyagnau> viśvāya svāhetyagnau> sarvāya<BR>
svāhetyagnau> <BR>
<BR>
<BR>
14.9.3.[6]<BR>
<BR>
pṛthivyai svāheti  agnau> antarikṣāya svāhetyagnau> dive svāhetyagnau> digbhyaḥ<BR>
svāhetyagnau> brahmaṇe svāhetyagnau> kṣatrāya svāhetyagnau> <BR>
<BR>
<BR>
14.9.3.[7]<BR>
<BR>
bhūḥ svāheti  agnau> bhuvaḥ svāhetyagnau svaḥ svāhetyagnau> bhūrbhuvaḥ svaḥ<BR>
svāhetyagnau>  <BR>
<BR>
<BR>
14.9.3.[8]<BR>
<BR>
agnaye svāheti  agnau> somāya svāhetyagnau> tejase svāhetyagnau> śriyai<BR>
svāhetyagnau> lakṣmyai svāhetyagnau> savitre svāhetyagnau> sarasvatyai<BR>
svāhetyagnau viśvebhyo devebhyaḥ svāhetyagnau> prajāpataye svāhetyagnau hutvā<BR>
manthe saṃsravamavanayati <BR>
<BR>
<BR>
14.9.3.[9]<BR>
<BR>
athainamabhimṛśati  bhramasi jvaladasi pūrṇamasi prastabdhamasyekasabhamasi<BR>
hiṅkṛtamasi hiṅkriyamāṇamasyudgīthamasyudgīyamānamasi śrāvitamasi<BR>
pratyāśrāvitamasyārdre saṃdīptamasi vibhūrasi prabhūrasi jyotirasyannamasi<BR>
nidhanamasi saṃvargo'sīti <BR>
<BR>
<BR>
14.9.3.[10]<BR>
<BR>
athainamudyacati  āmo'syāmaṃ hi te mayi sa hi rājeśāno'dhipatiḥ sa mā<BR>
rājeśāno'dhipatiṃ karotviti  <BR>
<BR>
<BR>
14.9.3.[11]<BR>
<BR>
athainamācāmati  tatsaviturvareṇyam  madhu vātā ṛtāyate madhu kṣaranti sindhavaḥ<BR>
mādhvīrnaḥ santvoṣadhīḥ  bhūḥ svāhā  <BR>
<BR>
<BR>
14.9.3.[12]<BR>
<BR>
bhargo devasya dhīmahi  madhu naktamutoṣaso madhumatpārthivaṃ rajaḥ  madhu<BR>
dyaurastu naḥ pitā  bhuvaḥ svāhā  <BR>
<BR>
<BR>
14.9.3.[13]<BR>
<BR>
dhiyo yo naḥ pracodayāt  madhumānno vanaspatirmadhumām astu sūryaḥ <BR>
mādhvīrgāvo bhuvantu naḥ  svaḥ svāheti sarvāṃ ca sāvitrīmanvāha sarvāśca<BR>
madhumatīḥ sarvāśca vyāhṛtīrahamevedaṃ sarvam bhūyāsam bhūrbhuvaḥ svaḥ<BR>
svāhetyantata ācamya prakṣālya prāṇī jaghanenāgnim prākśirāḥ saṃviśati  <BR>
<BR>
<BR>
14.9.3.[14]<BR>
<BR>
prātarādityamupatiṣṭhate  diśāmekapuṇḍarīkamasyaham<BR>
manuṣyāṇāmekapuṇḍarīkam bhūyāsamiti yathetametya jaghanenāgnimāsīno vaṃśaṃ<BR>
japati <BR>
<BR>
<BR>
14.9.3.[15]<BR>
<BR>
taṃ haitamuddālaka āruṇiḥ  vājasaneyāya yājñavalkyāyāntevāsina uktvovācāpi ya enaṃ<BR>
śuṣke sthāṇau niṣiñcejjāyerañcākhāḥ praroheyuḥ palāśānīti  <BR>
<BR>
<BR>
14.9.3.[16]<BR>
<BR>
etamu haiva vājasaneyo yājñavalkyo  madhukāya paiṅgyāyāntevā>  <BR>
<BR>
<BR>
14.9.3.[17]<BR>
<BR>
etamu haiva madhukaḥ paiṅgyaḥ  cūḍāya bhāgavittaye'ntevā> <BR>
<BR>
<BR>
14.9.3.[18]<BR>
<BR>
etamu haiva cūḍo bhāgavittiḥ  jānakaya āyasthūṇāyāntevā> <BR>
<BR>
<BR>
14.9.3.[19]<BR>
<BR>
etamu haiva jānakirāyasthūṇaḥ  satyakāmāya jābālāyāntevā>  <BR>
<BR>
<BR>
14.9.3.[20]<BR>
<BR>
etamu haiva satyakāmo jābālo  antevāsibhya uktvovācāpi ya enaṃ śuṣke sthāṇau<BR>
niṣiñcejjāyerañcākhāḥ praroheyuḥ palāśānīti tametaṃ nāputrāya vānantevāsine vā<BR>
brūyāt <BR>
<BR>
<BR>
14.9.3.[21]<BR>
<BR>
caturaudumbaro bhavati  audumbaraścamasa audumbara sruva audumbara idhma<BR>
audumbaryā upamanthanyau  <BR>
<BR>
<BR>
14.9.3.[22]<BR>
<BR>
daśa grāmyāṇi dhānyāni bhavanti  vrīhiyavāstilamāṣā aṇupriyaṅgavo godhūmāśca<BR>
masūrāśca khalvāśca khalakulāśca tāntsārdham piṣṭvā dadhnā madhunā<BR>
ghṛtenopasiñcatyājyasya juhoti <BR>
<BR>
<BR>
14.9.4.[1]<BR>
<BR>
eṣāṃ vai bhūtānām pṛthivī rasaḥ  pṛthivyā āpo'pāmoṣadhaya oṣadhīnām puṣpāṇi<BR>
puṣpāṇām phalāni phalānām puruṣaḥ puruṣasya retaḥ  <BR>
<BR>
<BR>
14.9.4.[2]<BR>
<BR>
sa ha prajāpatirīkṣāṃ cakre  hantāsmai pratiṣṭhāṃ kalpayānīti sa striyaṃ sasṛje tāṃ<BR>
sṛṣṭvādha upāsta tasmātstriyamadha upāsīta śrīrhyeṣā sa etam prāñcaṃ<BR>
grāvāṇamātmana eva samudapārayattenaināmabhyasṛjat <BR>
<BR>
<BR>
14.9.4.[3]<BR>
<BR>
tasyā vedirupastho  lomāni barhiścarmādhiṣavaṇe samiddho madhyatastau muṣkau<BR>
sa yāvānha vai vājapeyena yajamānasya loko bhavati tāvānasya loko bhavati ya evaṃ<BR>
vidvānadhopahāsaṃ caratyā sa strīṇāṃ sukṛtaṃ vṛṅkte'tha ya idamavidvānadhopahāsaṃ<BR>
caratyāsya striyaḥ sukṛtaṃ vṛñjate  <BR>
<BR>
<BR>
14.9.4.[4]<BR>
<BR>
etaddha sma vai tadvidvānuddālaka āruṇirāha  etaddha sma vai tadvidvānnāko<BR>
maudgalya āhaitaddha sma vai tadvidvānkumārahārita āha bahavo  maryā<BR>
brāhmaṇāyanā nirindriyā visukṛto'smāllokātprayanti ya idamavidvāṃso'dhopahāsaṃ<BR>
carantīti <BR>
<BR>
<BR>
14.9.4.[5]<BR>
<BR>
bahu vā idaṃ suptasya vā jāgrato vā reta skandati  tadabhimṛśedanu vā mantrayeta<BR>
yanme'dya retaḥ pṛthivīmaskāntsīdyadoṣadhīrapyasaradyadapaḥ  idamahaṃ tadreta<BR>
ādade punarmāmaitvindriyam punasteja punarbhagaḥ  punaragnayo dhiṣṇyā<BR>
yathāsthānaṃ kalpantāmityanāmikāṅguṣṭhābhyāmādāyāntareṇa stanau vā bhruvau<BR>
vā<BR>
nimṛñjyāt  <BR>
<BR>
14.9.4.[6]<BR>
<BR>
atha yadyudaka ātmānam paśyet  tadabhimantrayeta mayi teja indriyaṃ yaśo<BR>
draviṇaṃ sukṛtamiti <BR>
<BR>
<BR>
14.9.4.[7]<BR>
<BR>
śrīrha vā eṣā strīṇām  yanmalodvāsāstasmānmalodvāsasaṃ<BR>
yaśasvinīmabhikramyopamantrayeta sā cedasmai na dadyātkāmamenāmapakrīṇīyātsā<BR>
cedasmai naiva dadyātkāmamenāṃ yaṣṭyā vā pāṇinā vopahatyātikrāmedindriyeṇa te<BR>
yaśasā yaśa ādada ityayaśā eva bhavati <BR>
<BR>
<BR>
14.9.4.[8]<BR>
<BR>
sa yāmicet  kāmayeta meti tasyāmarthaṃ niṣṭhāpya mukhena mukhaṃ<BR>
saṃdhāyopasthamasyā abhimṛśya japedaṅgātsambhavasi hṛdayādadhi jāyase  sa<BR>
tvamaṅgakaṣāyo'si digdhaviddhāmiva mādayeti  <BR>
<BR>
<BR>
14.9.4.[9]<BR>
<BR>
atha yāmicet  na garbhaṃ dadhīteti tasyāmarthaṃ niṣṭhāpya mukhena mukhaṃ<BR>
saṃdhāyābhiprāṇyāpānyādindriyeṇa te retasā reta ādada ityaretā eva bhavati <BR>
<BR>
<BR>
14.9.4.[10]<BR>
<BR>
atha yāmicet  garbhaṃ dadhīteti tasyāmarthaṃ niṣṭhāpya mukhena mukhaṃ<BR>
saṃdhāyāpānyābhiprāṇyādindriyeṇa te retasā reta ādadhāmīti garbhiṇyeva bhavati <BR>
<BR>
<BR>
14.9.4.[11]<BR>
<BR>
atha yasya jāyāyai jāraḥ syāt  taṃ ceddviṣyādāmapātre'gnimupasamādhāya pratilomaṃ<BR>
śarabarhi stīrtvā tasminnetāstisraḥ śarabhṛṣṭhīḥ pratilomāḥ sarpiṣāttkā<BR>
juhuyānmama samiddhe'hauṣīrāśāparākāśau ta ādade'sāviti nāma gṛhṇāti mama<BR>
samiddhe'hauṣīḥ putrapaśūṃsta ādade'sāviti nāma gṛhṇāti mama samiddhe'hauṣīḥ<BR>
prāṇāpānau ta ādade'sāviti nāma gṛhṇāti sa vā eṣa nirindriyo visukṛdasmāllokātpraiti<BR>
yamevaṃvidbrāhmaṇaḥ śapati tasmādevaṃvicrotriyasya jāyāyā upahāsaṃ neceduta<BR>
hyevaṃvitparo bhavati  <BR>
<BR>
<BR>
14.9.4.[12]<BR>
<BR>
atha yasya jāyāmārtavaṃ vindet  tryahaṃ kaṃse na pibedahatavāsā naināṃ vṛṣalo na<BR>
vṛṣalyupahanyāttrirātrānta āplūya vrīhīnavaghātayet  <BR>
<BR>
<BR>
14.9.4.[13]<BR>
<BR>
sa ya icet  putro me gauro jāyeta vedamanubruvīta sarvamāyuriyāditi kṣīraudanam<BR>
pācayitvā sarpiṣmantamaśnīyātāmīśvarau janayitavai <BR>
<BR>
14.9.4.[14]<BR>
<BR>
atha ya icet  putro me kapilaḥ piṅgalo jāyeta dvau vedāvanubruvīta sarvamāyuriyāditi<BR>
dadhyodanam pācayitvā>  <BR>
<BR>
<BR>
14.9.4.[15]<BR>
<BR>
atha ya icet  putro me śyāmo lohitākṣo jāyeta trīnvedānanubruvīta<BR>
sarvamāyuriyādityudaudanam pācayitvā> <BR>
<BR>
<BR>
14.9.4.[16]<BR>
<BR>
atha ya icet  duhitā me paṇḍitā jāyeta sarvamāyuriyāditi tilaudanam pācayitvā>  <BR>
<BR>
<BR>
14.9.4.[17]<BR>
<BR>
atha ya icet  putro me paṇḍito vijigīthaḥ samitiṃgamaḥ śūśrūṣitāṃ vācam bhāṣitā<BR>
jāyeta sarvānvedānanubruvīta sarvamāyuriyāditi māṃsaudanam pācayitvā<BR>
sarpiṣmantamaśnīyātāmīśvarau janayitavā aukṣṇena vārṣabheṇa vā <BR>
<BR>
<BR>
14.9.4.[18]<BR>
<BR>
athābhiprātareva  sthālīpākāvṛtājyaṃ ceṣṭitvā sthālīpākasyopaghātaṃ juhotyagnaye<BR>
svāhānumataye svāhā devāya savitre satyaprasavāya svāheti hutvoddhṛtya prāśnāti<BR>
prāśyetarasyāḥ prayacati prakṣālya pāṇī udapātram pūrayitvā tenaināṃ<BR>
trirabhyukṣatyutiṣṭhāto viśvāvaso'nyāmica prapharvyam  saṃ jāyām pratyā saheti <BR>
<BR>
<BR>
14.9.4.[19]<BR>
<BR>
athaināmabhipadyate  amo'hamasmi sā tvaṃ sā tvamasyamo ahaṃ sāmāhamasmi<BR>
ṛktvaṃ dyauraham pṛthivī tvam  tāvehi saṃrabhāvahai saha reto dadhāvahai  puṃse<BR>
putrāya vittaya iti  <BR>
<BR>
<BR>
14.9.4.[20]<BR>
<BR>
athāsyā ūrū vihāpayati  vijihīthāṃ dyāvāpṛthivī iti tasyāmarthaṃ niṣṭhāpya mukhena<BR>
mukhaṃ saṃdhāya trirenāmanulomāmanumārṣṭi viṣṇuryoniṃ kalpayatu tvaṣṭā<BR>
rūpāṇi piṃśatu  āsiñcatu prajāpatirdhātā garbhaṃ dadhātu te  garbhaṃ dhehi sinīvāli<BR>
garbhaṃ dhehi pṛthuṣṭuke  garbhaṃ te aśvinau devāvādhattām puṣkarasrajau <BR>
<BR>
<BR>
14.9.4.[21]<BR>
<BR>
hiraṇyayī araṇī  yābhyāṃ nirmanthatāmaśvinau devau  taṃ te garbhaṃ dadhāmahe<BR>
daśame māsi sūtave  yathāgnigarbhā pṛthivī yathā dyaurindreṇa garbhiṇī vāyurdiśāṃ<BR>
yathā garbha evaṃ garbhaṃ dadhāmi te'sāviti nāma gṛhṇāti <BR>
<BR>
<BR>
14.9.4.[22]<BR>
<BR>
soṣyantīmadbhirabhyukṣati  yathā vātaḥ puṣkariṇīṃ samīṅgayati sarvataḥ  evā te<BR>
garbha ejatu sahāvaitu jarāyuṇā  indrasyāyaṃ vrajaḥ kṛtaḥ sārgaḍaḥ sapariśrayaḥ <BR>
tamindra nirjahi garbheṇa sāvaraṃ saheti  <BR>
<BR>
<BR>
14.9.4.[23]<BR>
<BR>
jāte'gnimupasamādhāya  aṅka ādhāya kaṃse pṛṣadājyamānīya pṛṣadājyasyopaghātaṃ<BR>
juhotyasmintsahasram puṣyāsamedhamānaḥ svagṛhe asyopasadyām mā caitsītprajayā<BR>
ca paśubhiśca svāhā mayi prāṇāṃstvayi manasā juhomi svāhā  <BR>
<BR>
<BR>
14.9.4.[24]<BR>
<BR>
yatkarmaṇātyarīricam  yadvā nyūnamihākaram agniṣṭatsviṣṭakṛdvidvāntsviṣṭaṃ<BR>
suhutaṃ karotu svāheti <BR>
<BR>
<BR>
14.9.4.[25]<BR>
<BR>
athāsyāyuṣyaṃ karoti  dakṣiṇaṃ karṇamabhinidhāya vāgvāgiti trirathāsya<BR>
nāmadheyaṃ karoti vedo'sīti tadasyaitadguhyameva nāma syādatha dadhi madhu<BR>
ghṛtaṃ saṃsṛjyānantarhitena jātarūpeṇa prāśayati bhūstvayi dadhāmi bhuvastvayi<BR>
dadhāmi bhūrbhuvaḥ svaḥ sarvaṃ tvayi dadhāmīti  <BR>
<BR>
<BR>
14.9.4.[26]<BR>
<BR>
athainamabhimṛśati  aśmā bhava paraśurbhava hiraṇyamasrutam bhava ātmā vai<BR>
putranāmāsi sa jīva śaradaḥ śatamiti  <BR>
<BR>
<BR>
14.9.4.[27]<BR>
<BR>
athāsya mātaramabhimantrayate  iḍāsi maitrāvaruṇī vīre vīramajījanathāḥ  sā tvaṃ<BR>
vīravatī bhava yāsmānvīravato'karaditi  <BR>
<BR>
<BR>
14.9.4.[28]<BR>
<BR>
athainam mātre pradāya stanam prayacati  yaste stanaḥ śaśayo yo mayobhūryo<BR>
ratnadhā vasuvidyaḥ sudatraḥ  yena viśvā puṣyasi vāryāṇi sarasvati tamiha dhātave<BR>
kariti <BR>
<BR>
<BR>
14.9.4.[29]<BR>
<BR>
taṃ vā etamāhuḥ  atipitā batābhūratipitāmaho batābhūḥ paramām bata kāṣṭhām prāpa<BR>
śriyā yaśasā brahmavarcasena ya evaṃvido brāhmaṇasya putro jāyata iti <BR>
<BR>
<BR>
14.9.4.[30]<BR>
<BR>
atha vaṃśaḥ  tadidaṃ vayam bhāradvājīputrādbhāradvājīputro<BR>
vātsīmāṇḍavīputrādvātsīmāṇḍavīputraḥ pārāśarīputrātpārāśarīputro<BR>
gārgīputrādgārgīputraḥ pārāśarīkauṇḍinīputrātpārāśarīkauṇḍinīputro<BR>
gārgīputrādgārgīputro gārgīputrādgārgīputro bāḍeyīputrādbāḍeyīputro<BR>
mauṣikīputrānmauṣikīputro hārikarṇīputrāddhārikarṇīputro<BR>
bhāradvājīputrādbhāradvājīputraḥ paiṅgīputrātpaiṅgīputraḥ<BR>
śaunakīputrācaunakīputraḥ  <BR>
<BR>
<BR>
14.9.4.[31]<BR>
<BR>
kāśyapībālākyāmāṭharīputrātkāśyapībālākyāmāṭharīputraḥ<BR>
kautsīputrātkautsīputro<BR>
baudhīputrādbaudhīputro śālaṅkāyanīputrācālankāyanīputro<BR>
vārṣagaṇīputrādvārṣagaṇīputro gautamīputrādgautamīputra<BR>
ātreyīputrādātreyīputro gautamīputrādgautamīputro vātsīputrādvātsīputro<BR>
bhāradvājīputrādbhāradvājīputraḥ pārāśarīputrātpārāśarīputro<BR>
vārkāruṇīputrādvārkāruṇīputra ārtabhāgīputrādārtabhāgīputraḥ<BR>
śauṅgīputrācauṅgīputraḥ sāṃkṛtīputrātsāṃkṛtīputraḥ <BR>
<BR>
<BR>
14.9.4.[32]<BR>
<BR>
ālambīputrāt  ālambīputra ālambāyanīputrādālambāyanīputro<BR>
jāyantīputrājjāyantīputro māṇḍūkāyanīputrānmāṇḍūkāyanīputro<BR>
māṇḍūkīputrānmāṇḍūkīputraḥ śāṇḍilīputrācāṇḍilīputro<BR>
rāthītarīputrādrāthītarīputraḥ krauñcikīputrābhyāṃ krauñcikīputrau<BR>
vaidabhṛtīputrādvaidabhṛtīputro bhālukīputrādbhālukīputraḥ<BR>
prācīnayogīputrātprācīnayogīputraḥ sāṃjīvīputrātsāṃjīvīputraḥ<BR>
kārśakeyīputrātkārśakeyīputraḥ <BR>
<BR>
<BR>
14.9.4.[33]<BR>
<BR>
prāśnīputrāt  āsurivāsinaḥ prāśnīputra āsurāyaṇādāsurāyaṇa<BR>
āsurerāsuriryājñavalkyādyājñavalkya uddālakāduddālako'ruṇādaruṇa<BR>
upaveśerupaveśiḥ<BR>
kuśreḥ kuśrirvājaśravaso vājaśravā jihvāvato bādhyogājjihvāyā<BR>
bādhyogo'sitādvārṣagaṇādasito vārṣagaṇo haritātkaśyapāddharitaḥ kaśyapaḥ<BR>
śilpātkaśyapācilpaḥ kaśyapaḥ kaśyapānnaidhruveḥ kaśyapo naidhruvirvāco<BR>
vāgambhiṇyā ambhiṇyādityādādityānīmāni śuklāni yajūṃṣi vājasaneyena<BR>
yājñavalkyenākhyāyante maṇā hyeṣa tejasā saha payaso reta ābhṛtamiti payaso<BR>
hyetadreta ābhṛtaṃ tasya dohamaśīmahyuttarāmuttarāṃ<BR>
samāmityāśiṣamevaitadāśāste'tha cātvāle mārjayante'sāveva bandhuḥ  <BR>
<BR>
<BR>
<BR>
<BR>
****************************************************<BR>
<BR>
<BR>
<BR>
14.3.1.<BR>
<BR>
athāto dakṣiṇānām  suvarṇaṃ hiraṇyaṃ śatamānam brahmaṇe dadātyāsīno vai brahmā<BR>
yaśaḥ śayānaṃ hiraṇyaṃ tasmātsuvarṇaṃ hiraṇyaṃ śatamānam brahmaṇe dadāti  <BR>
<BR>
<BR>
14.3.1.<BR>
<BR>
atha yaiṣā gharmadughā  tāmadhvaryave dadāti tapta-iva vai<BR>
gharmastaptamivādhvaryurniṣkrāmati tasmāttāmadhvarya ve dadāti <BR>
<BR>
<BR>
14.3.1.<BR>
<BR>
atha yaiṣā yajamānasya vratadughā  tāṃ hotre dadāti yajño vai hotā yajño<BR>
yajamānastasmāttāṃ hotre dadāti <BR>
<BR>
<BR>
14.3.1.<BR>
<BR>
atha yaiṣā patnyai vratadughā  tāmudgātṛbhyo dadāti patnīkarmeva vā ete'tra<BR>
kurvanti yadudgātārastasmāttāmudgātṛbhyo dadāti  <BR>
<BR>
<BR>
14.3.1.<BR>
<BR>
athaitadvai āyuretajjyotiḥ praviśati ya etamanu vā brūte bhakṣayati vā tasya<BR>
vratacaryā yā sṛṣṭau  <BR>
<BR>
<BR>
14.3.2.1<BR>
<BR>
sarveṣām vā eṣa bhūtānām  sarveṣāṃ devānāmātmā yadyajñastasya samṛddhimanu<BR>
yajamānaḥ prajayā paśubhirṛdhyate vi vā eṣa prajayā paśubhirṛdhyate yasya gharmo<BR>
vidīryate tatra prāyaścittiḥ <BR>
<BR>
<BR>
14.3.2.2<BR>
<BR>
pūrṇāhutiṃ juhoti  sarvam vai pūrṇaṃ sarveṇaivaitadbhiṣajyati yatkiṃ ca vivṛḍhaṃ<BR>
yajñasya  <BR>
<BR>
<BR>
14.3.2.3<BR>
<BR>
svāhā prāṇebhyaḥ sādhipatikebhya iti  mano vai prāṇānāmadhipatirmanasi hi sarve<BR>
prāṇāḥ pratiṣṭhitāstanmanasaivaitadbhiṣajyati yatkiṃ ca vivṛḍhaṃ yajñasya  <BR>
<BR>
<BR>
14.3.2.4<BR>
<BR>
pṛthivyai svāheti  pṛthivī vai sarveṣāṃ devānāmāyatanaṃ<BR>
tatsarvābhirevaitaddevatābhirbhiṣajyati yatkiṃ ca vivṛḍhaṃ yajñasya <BR>
<BR>
<BR>
14.3.2.5<BR>
agnaye svāheti  agnirvai sarveṣāṃ devānāmātmā<BR>
tatsarvābhirevaitaddevatābhirbhiṣajyati yatkiṃ ca vivṛḍ>aṃ yajñasya  <BR>
<BR>
<BR>
14.3.2.6<BR>
<BR>
antarikṣāya svāheti  antarikṣam vai sarveṣāṃ devānāmāyatanaṃ<BR>
tatsarvābhirevaitadevatābhirbbhiṣajjyati yatkiñca vivṛḍaṃ yajñasya <BR>
<BR>
<BR>
<BR>
<BR>
14.3.2.7<BR>
<BR>
vāyave svāheti  vāyurvai sarveṣāṃ devānāmātmā<BR>
tatsarvābhirevaitadevatābhirbbhiṣajjyati yatkiñca vivṛḍaṃ yajñasya <BR>
 <BR>
<BR>
<BR>
<BR>
14.3.2.8<BR>
<BR>
dive svāheti  dyaurvai sarveṣāṃ devānāmāyatanaṃ<BR>
tatsarvābhirevaitadevatābhirbbhiṣajjyati yatkiñca vivṛḍaṃ yajñasya <BR>
<BR>
<BR>
<BR>
<BR>
14.3.2.9<BR>
<BR>
sūryāya svāheti  sūryo vai sarveṣāṃ devānāmātmā<BR>
tatsarvābhirevaitadevatābhirbbhiṣajjyati yatkiñca vivṛḍaṃ yajñasya <BR>
 <BR>
<BR>
<BR>
<BR>
14.3.2.10<BR>
<BR>
digbhyaḥ svāheti  diśo vai sarveṣāṃ devānāmāyatanaṃ<BR>
tatsarvābhirevaitadevatābhirbbhiṣajjyati yatkiñca vivṛḍaṃ yajñasya <BR>
<BR>
<BR>
<BR>
<BR>
14.3.2.11<BR>
<BR>
candrāya svāheti  candro vai sarveṣāṃ devānāmātmā<BR>
tatsarvābhirevaitadevatābhirbbhiṣajjyati yatkiñca vivṛḍaṃ yajñasya <BR>
 <BR>
<BR>
<BR>
<BR>
14.3.2.12<BR>
<BR>
nakṣatrebhyaḥ svāheti  nakṣatrāṇi vai sarveṣāṃ devānāmāyatanaṃ<BR>
tatsarvābhirevaitadevatābhirbbhiṣajjyati yatkiñca vivṛḍaṃ yajñasya <BR>
<BR>
<BR>
14.3.2.13<BR>
<BR>
adbhyaḥ svāheti  āpo vai sarveṣāṃ devānāmāyatanaṃ<BR>
tatsarvābhirevaitadevatābhirbbhiṣajjyati yatkiñca vivṛḍaṃ yajñasya <BR>
<BR>
<BR>
<BR>
<BR>
14.3.2.14<BR>
<BR>
varuṇāya svāheti  varuṇo vai sarveṣāṃ devānāmātmā<BR>
tatsarvābhirevaitadevatābhirbbhiṣajjyati yatkiñca vivṛḍaṃ yajñasya <BR>
 <BR>
<BR>
<BR>
<BR>
14.3.2.15<BR>
<BR>
nābhyai svāhā pūtāya svāheti  aniruktamanirukto vai prajāpatiḥ<BR>
prajāpatiryajñastatprajāpatimevaitadyajñam bhiṣajyati <BR>
<BR>
<BR>
14.3.2.16<BR>
<BR>
trayodaśaitā āhutayo bhavanti  trayodaśa vai māsāḥ samvatsarasya samvatsaraḥ<BR>
prajāpatiḥ prajāpatiryajñastatprajāpatimevaitadyajñam bhiṣajyati  <BR>
<BR>
<BR>
14.3.2.17<BR>
<BR>
vāce svāheti  mukhamevāsminnetaddadhāti prāṇāya svāhā prāṇāya svāheti nāsike<BR>
evāsminnetaddadhāti cakṣuṣe svāhā cakṣuṣe svāhetyakṣiṇī evāsminnetaddadhāti<BR>
śrotrāya svāhā śrotrāya svāheti karṇāvevāsminnetaddadhāti  <BR>
<BR>
<BR>
14.3.2.18<BR>
<BR>
saptaitā āhutayo bhavanti  sapta vā ime śīrṣanprāṇāstānevāsminnetaddadhāti<BR>
pūrṇāhutimuttamāṃ juhoti sarvam vai pūrṇaṃ sarveṇaivaitadbhiṣajyati yatkiṃ ca<BR>
vivṛḍhaṃ yajñasya <BR>
<BR>
<BR>
14.3.2.19<BR>
<BR>
manasaḥ kāmamākūtimiti  manasā vā idaṃ sarvamāptaṃ tanmanasaivaitadbhiṣajyati<BR>
yatkiṃ ca vivṛḍhaṃ yajñasya <BR>
<BR>
<BR>
14.3.2.20<BR>
<BR>
vācaḥ satyamaśīyeti  vācā vā idaṃ sarvamāptaṃ tadvācaivaitadbhiṣajyati yatkiṃ ca<BR>
vivṛḍhaṃ yajñasya paśūnāṃ rūpamannasya raso yaśaḥ śrīḥ śrayatām mayi<BR>
svāhetyāśiṣamevaitadāśāste  <BR>
<BR>
<BR>
14.3.2.21<BR>
<BR>
atha taṃ copaśayāṃ ca piṣṭvā  mārtsnayā mṛdā saṃsṛjyāvṛtā karotyāvṛtā<BR>
pacatyutsādanārthamatha ya upaśayayordṛḍhaḥ syāttena pracaret <BR>
<BR>
<BR>
14.3.2.22<BR>
<BR>
saṃvatsaro vai pravargyaḥ  sarvam vai saṃvatsaraḥ sarvam pravargyaḥ sa<BR>
yatpravṛktastadvasanto yadrucitastadgrīṣmo yatpinvitastadvarṣā yadā vai varṣāh<BR>
pinvante'thaināḥ sarve devāḥ sarvāṇi bhūtānyupajīvanti pinvante ha vāasmai varṣā ya<BR>
evametadveda <BR>
<BR>
<BR>
14.3.2.23<BR>
<BR>
ime vai lokāḥ pravargyaḥ  sarvam vā ime lokāḥ sarvam pravargyaḥ sa<BR>
yatpravṛktastadayaṃ loko yadrucitastadantarikṣaloko yatpinvitastadasau loko yadā vā<BR>
asau lokaḥ pinvate'thainaṃ sarve devāḥ sarvāṇi bhūtānyupajīvanti pinvate ha vā asm:<BR>
asau loko ya evametadveda  <BR>
<BR>
<BR>
14.3.2.24<BR>
<BR>
etā vai devatāḥ pravargyaḥ  agnirvāyurādityaḥ sarvam vā etā devatā sarvam<BR>
pravargyaḥ sa yatpravṛktastadagniryadrucitastadvāyuryatpinvitastadasāvādityo yadā vā<BR>
asāvādityaḥpinvate'thainaṃ sarve devāḥ sarvāṇi bhūtānyupajīvanti pinvate ha vā asmā<BR>
asāvādityo ya evametadveda <BR>
<BR>
<BR>
14.3.2.25<BR>
<BR>
yajamāno vai pravargyaḥ  tasyātmā prajā paśavaḥ sarvam vai yajamānaḥ sarvam<BR>
pravargyaḥ sa yatpravṛktastadātmā yadrucitastatprajā yatpinvitastatpaśavo yadā vai<BR>
paśavaḥ pinvate'thaināntsarve devāḥ sarvāṇi bhūtānyupajīvanti pinvante ha vā asmai<BR>
paśavo ya evametadveda <BR>
<BR>
<BR>
14.3.2.26<BR>
<BR>
agnihotram vai pravargyaḥ  sarvam vāagnihotraṃ sarvam pravargyaḥ sa yadadhiśritaṃ<BR>
tatpravṛkto yadunnītaṃ tadrucito yaddhutaṃ tatpinvito yadā vāagnihotram<BR>
pinvate'thainatsarve devāḥ sarvāṇi bhūtānyupajīvanti pinvate ha vā asmā agnihotraṃ<BR>
ya evametadveda <BR>
<BR>
<BR>
14.3.2.27<BR>
<BR>
darśapūrṇamāsau vai pravargyaḥ  sarvam vai darśapūrṇamāsau sarvam pravargyaḥ sa<BR>
yadadhiśritaṃ tatpravṛkto yadāsannaṃ tadrucito yaddhutaṃ tatpinvito yadā vai<BR>
darśapūrṇamāsau pinvete athainau sarve devāḥ sarvāṇi bhūtānyupajīvanti pinvete ha<BR>
vā asmai darśapūrṇamāsau ya evametadveda  <BR>
<BR>
14.3.2.28<BR>
<BR>
cāturmāsyāni vai pravargyaḥ  sarvam vai cāturmāsyāni sarvam pravargyaḥ sa<BR>
yadadhiśritaṃ tatpravṛkto yadāsannaṃ tadru cito yaddhutaṃ tatpinvito yadā vai<BR>
cāturmāsyāni pinvante'thaināni sarve devāḥ sarvāṇi bhūtānyupajīvanti pinvante ha vā<BR>
asmai cāturmāsyāni ya evametadveda <BR>
<BR>
<BR>
14.3.2.29<BR>
<BR>
paśubandho vai pravargyaḥ  sarvam vai paśubandhaḥ sarvam pravargyaḥ sa<BR>
yadadhiśritastatpravṛkto yadāsannastadrucito yaddhutastatpinvito yadā vai<BR>
paśubandhaḥ pinvate'thainaṃ sarve devāḥ sarvāṇi bhūtānyupajīvanti pinvate ha vā<BR>
asmai paśubandho ya evametadveda  <BR>
<BR>
<BR>
14.3.2.30<BR>
<BR>
somo vai pravargyaḥ  sarvam vai somaḥ sarvam pravargyaḥ sa<BR>
yadabhiṣutastatpravṛkto yadunnītastadrucito yaddhutastatpinvito yadā vai somaḥ<BR>
pinvate'thainaṃ sarve devāḥ sarvāṇi bhūtānyupayuñjanti pinvate ha vā asmai somo ya<BR>
evametadveda na ha vā asyāpravargyeṇa kena cana yajñeneṣṭam bhavati ya<BR>
evametadveda  <BR>
<BR>
<BR>
14.3.2.31<BR>
<BR>
athaitadvai  āyuretajjyotiḥ praviśati ya etamanu vā brūte bhakṣayati vā tasya<BR>
vratacaryā yā sṛṣṭau  <BR>
<BR>
<BR>
<BR>
<BR>
<BR>
<BR>
<BR>
<BR>
</body></html>

