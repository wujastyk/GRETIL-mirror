<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Satapatha-Brahmana 7</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

SATAPATHA-BRAHMANA 7<BR>
<BR>
Data input by H.S. Ananthanarayana and W. P. Lehman.<BR>
<BR>
Bracketted numbering added mechanically.<BR>
<BR>
<BR>
<BR>
<BR>
<BR>
<BR>
<BR>
<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>

<BR>
<BR>
<BR>
7.1.1.[1]<BR>
<BR>
gārhapatyaṃ ceṣyanpalāśaśākhayā vyudūhati | avasyati haitadyadgārhapatyaṃ cinoti<BR>
ya u vai ke cāgnicito 'syāmeva te 'vasitāstadyadvyudūhatyavasitāneva tadvyudūhati<BR>
nedavasitānadhyavasyānīti<BR>
<BR>
<BR>
<BR>
7.1.1.[2]<BR>
<BR>
apeta vīta vi ca sarpatāta iti | apa caivaita vi ceta vyu ca sarpatāta ityetadya<BR>
udarasarpiṇastānetadāha ye 'tra stha purāṇa ye ca nūtanā iti ye 'tra stha sanātanā ye<BR>
cādhunātanā ityetat<BR>
<BR>
<BR>
<BR>
7.1.1.[3]<BR>
<BR>
adādyamo 'vasānam pṛthivyā iti | yamo ha vā asyā avasānasyeṣṭe sa evāsmā<BR>
asyāmavasānaṃ dadāti<BR>
<BR>
<BR>
<BR>
7.1.1.[4]<BR>
<BR>
akrannimam pitaro lokamasmā iti | kṣatraṃ vai yamo viśaḥ pitaro yasmā u vai<BR>
kṣatriyo viśā saṃvidāno 'syāmavasānaṃ dadāti tatsudattaṃ tatho hāsmai kṣatraṃ<BR>
yamo viśā pitṛbhiḥ saṃvidāno 'syāmavasānaṃ dadāti <BR>
<BR>
<BR>
<BR>
7.1.1.[5]<BR>
<BR>
palāśaśākhayā vyudūhati | brahma vai palāśo brahmaṇaiva tadavasitānvyudūhati<BR>
mantreṇa brahma vai mantro brahmaṇaiva tadavasitānvyudūhati tāmudīcīmudasyati <BR>
<BR>
<BR>
<BR>
7.1.1.[6]<BR>
<BR>
athoṣānnivapati | ayaṃ vai loko gārhapatyaḥ paśava ūṣā asmiṃstalloke paśūndadhāti<BR>
tasmādime 'smiṃloke paśavaḥ<BR>
<BR>
<BR>
<BR>
7.1.1.[7]<BR>
<BR>
yadvevoṣānnivapati | prajāpatiḥ prajā asṛjatā tā nānolbā asṛjata tā na samajānata so<BR>
'kāmayata saṃjānīranniti tāḥ samānolbā akarottāsāmūṣānulbamakarottāḥ samajānata<BR>
tasmādapyetarhi samānolbāḥ sameva jānate devaiḥ samānolbo 'sānītyu vai yajate yo<BR>
yajate tadyadūṣānnivapati devaireva tatsamānolbo bhavati<BR>
<BR>
<BR>
<BR>
7.1.1.[8]<BR>
<BR>
sajñānamasīti | samajānata hyetena kāmadharaṇamiti paśavo vā ūṣāḥ kāmadharaṇam<BR>
mayi te kāmadharaṇam bhūyāditi mayi te paśavo bhūyāsurityetattaiḥ sarvaṃ<BR>
gārhapatyam pracādayati yonirvai gārhapatyā citirulbamūṣāḥ sarvāṃ tadyonimulbena<BR>
pracādayati<BR>
<BR>
<BR>
<BR>
7.1.1.[9]<BR>
<BR>
atha sikatā nivapati | agneretadvaiśvānarasya bhasma yatsikatā agnimu vā etaṃ<BR>
vaiśvānaraṃ ceṣyanbhavati na vā agniḥ svam bhasmātidahatyanatidāhāya <BR>
<BR>
<BR>
<BR>
7.1.1.[10]<BR>
<BR>
yadveva sikatā nivapati | agneretadvaiśvānarasya reto yatsikatā agnimu vā etaṃ<BR>
vaiśvānaraṃ ceṣyanbhavati na vā aretaskātkiṃ cana vikriyate 'smādretaso 'dhi<BR>
vikriyātā iti<BR>
<BR>
<BR>
<BR>
7.1.1.[11]<BR>
<BR>
agnerbhasmāsyagneḥ purīṣamasīti | yātayāma vā agnerbhasmāyātayāmnyaḥ sikatā<BR>
ayātayāmamevainadetatkaroti tābhiḥ sarvaṃ gārhapatyam pracādayati yonirvai<BR>
gārhapatyā citī retaḥ sikatāḥ sarvasyāṃ tadyonau reto dadhāti<BR>
<BR>
<BR>
<BR>
7.1.1.[12]<BR>
<BR>
athainam pariśridbhiḥ pariśrayati | yonirvai pariśrita idamevaitadretaḥ siktaṃ yonyā<BR>
parigṛhṇāti tasmādyonyā retaḥ siktam parigṛhyate<BR>
<BR>
<BR>
<BR>
7.1.1.[13]<BR>
<BR>
yadvevainam pariśridbhiḥ pariśrayati | ayaṃ vai loko gārhapatya āpaḥ pariśrita imaṃ<BR>
taṃ lokamadbhiḥ paritanoti samudreṇa hainaṃ tatparitanoti sarvatastasmādimaṃ lokaṃ<BR>
sarvataḥ samudraḥ paryeti dakṣiṇāvṛttasmādimaṃ lokaṃ dakṣiṇāvṛtsamudraḥ paryeti<BR>
khātena tasmādimaṃ lokaṃ khātena samudraḥ paryeti <BR>
<BR>
<BR>
<BR>
7.1.1.[14]<BR>
<BR>
cita stheti | cinoti hyenāḥ paricita stheti pari hyenāścinotyūrdhvacitaḥ<BR>
śrayadhvamityūrdhvā upadadhadāha tasmādūrdhva eva samudro vijate 'tha<BR>
yattiraścīrupadadhyātsakṛddhaivedaṃ sarvaṃ samudro nirmṛjyānna sādayatyasannā<BR>
hyāpo na sūdadohasādhivadati<BR>
<BR>
<BR>
<BR>
7.1.1.[15]<BR>
<BR>
asthīni vai pariśritaḥ | prāṇaḥ sūdadohā na vā asthiṣu prāṇo 'styekena yajuṣā<BR>
bahvīriṣṭakā upadadhātyekaṃ hyetadrūpaṃ yadāpo 'tha yadbahvyaḥ pariśrito<BR>
bhavanti bahvyo hyāpaḥ<BR>
<BR>
<BR>
<BR>
7.1.1.[16]<BR>
<BR>
tadvai yoniḥ pariśritaḥ | ulbamūṣā retaḥ sikatā bāhyāḥ pariśrito bhavantyantara ūṣā<BR>
bāhyā hi yonirantaramulbam bāhya ūṣā bhavantyantarāḥ sikatā bāhyaṃ<BR>
hyulbamantaraṃ reta etebhyo vai jāyamāno jāyate tebhya evainametajjanayati<BR>
<BR>
<BR>
<BR>
7.1.1.[17]<BR>
<BR>
athainamataścinoti | idamevaitadretaḥ siktaṃ vikaroti tasmādyonau retaḥ siktaṃ<BR>
vikriyate<BR>
<BR>
<BR>
<BR>
7.1.1.[18]<BR>
<BR>
sa catasraḥ prācīrupadadhāti | dve paścāttiraścyau dve purastāttadyāścatasraḥ<BR>
prācīrupadadhāti sa ātmā tadyattāścatasro bhavanti caturvidho hyayamātmātha ye<BR>
paścātte sakthyau ye purastāttau bāhū yatra vā ātmā tadeva śiraḥ <BR>
<BR>
<BR>
<BR>
7.1.1.[19]<BR>
<BR>
taṃ vā etam | atra pakṣapucavantaṃ vikaroti yādṛgvai yonau reto vikriyate<BR>
tādṛgjāyate tadyadetamatra pakṣapucavantaṃ vikaroti tasmādeṣo 'mutra<BR>
pakṣapucavānjāyate <BR>
<BR>
<BR>
<BR>
7.1.1.[20]<BR>
<BR>
taṃ vai pakṣapucavantameva santam | na pakṣapucavantamiva paśyanti<BR>
tasmādyonau garbhaṃ na yathārūpam paśyantyathainamamutra pakṣapucavantam<BR>
paśyanti tasmājjātaṃ garbhaṃ yathārūpam paśyanti <BR>
<BR>
<BR>
7.1.1.[21]<BR>
<BR>
sa catasraḥ pūrvā upadadhāti | ātmā hyevāgre sambhavataḥ sambhavati dakṣiṇata<BR>
udaṅṅāsīna uttarārdhyām prathamāmupadadhāti tatho hāsyaiṣo<BR>
'bhyātmamevāgniścito bhavati <BR>
<BR>
<BR>
<BR>
7.1.1.[22]<BR>
<BR>
ayaṃ so agniḥ | yasmintsomamindraḥ sutaṃ dadha ityayaṃ vai loko gārhapatya āpaḥ<BR>
somaḥ suto 'smiṃstalloke 'pa indro 'dhatta jaṭhare vāvaśāna iti madhyaṃ vai jaṭharaṃ<BR>
sahasriyaṃ vājamatyaṃ na saptimityāpo vai sahasriyo vājaḥ sasavāntsantstūyase<BR>
jātaveda iti citaḥ saṃścīyase jātaveda ityetat <BR>
<BR>
<BR>
<BR>
7.1.1.[23]<BR>
<BR>
agne yatte divi varca iti | ādityo vā asya divi varcaḥ pṛthivyāmityayamagniḥ pṛthivyāṃ<BR>
yadoṣadhīṣvapsvā yajatreti ya evauṣadhiṣu cāpsu cāgnistametadāha<BR>
yenāntarikṣamurvātatantheti vāyuḥ sa tveṣaḥ sa bhānurarṇavo nṛcakṣā iti mahāntsa<BR>
bhānurarṇavo nṛcakṣā ityetat<BR>
<BR>
<BR>
<BR>
7.1.1.[24]<BR>
<BR>
agne divo arṇamacā jigāsīti | āpo vā asya divo 'rṇastā eṣa dhūmenācaityacā devāṃ<BR>
ūciṣe dhiṣṇyā ya iti prāṇā vai devā dhiṣṇyāste hi sarvā dhiya iṣṇanti yā rocane<BR>
parastātsūryasya yāścāvastādupatiṣṭhanta āpa iti rocano ha nāmaiṣa loko yatraiṣa<BR>
etattapati tadyāścaitam pareṇāpo yāścāvareṇa tā etadāha <BR>
<BR>
<BR>
<BR>
7.1.1.[25]<BR>
<BR>
purīṣyāso agnaya iti | paśavyāso 'gnaya ityetatprāvaṇebhiḥ sajoṣasa iti prāyaṇarūpam<BR>
prāyaṇaṃ hyetadagneryadgārhapatyo juṣantāṃ yajñamadruho 'namīvā iṣo mahīriti<BR>
juṣantāṃ yajñamadruho 'naśanāyā iṣo mahīrityetat<BR>
<BR>
<BR>
<BR>
7.1.1.[26]<BR>
<BR>
nānopadadhāti | ye nānākāmā ātmaṃstāṃstaddadhāti sakṛtsādayatyekaṃ tadātmānaṃ<BR>
karoti sūdadohasādhivadati prāṇo vai sūdadohāḥ prāṇeṇaivainametatsaṃtanoti<BR>
saṃdadhāti <BR>
<BR>
<BR>
<BR>
7.1.1.[27]<BR>
<BR>
atha jaghanena parītya | uttarato dakṣiṇāsīno 'parayordakṣiṇāmagra<BR>
upadadhātīḍāmagne purudaṃsaṃ saniṃ goriti paśavo vā iḍā paśūnāmevāsmā<BR>
etāmāśiṣamāśāste śaśvattamaṃ havamānāya sādheti yajamāno vai havamānaḥ syānnaḥ<BR>
sūnustanayo vijāveti prajā vai sūnuragne sā te sumatirbhūtvasme ityāśiṣamāśāste<BR>
<BR>
<BR>
<BR>
7.1.1.[28]<BR>
<BR>
athottarām | ayaṃ te yonirṛtviyo yato jāto arocathā ityayaṃ te yonirṛtavyaḥ sanātano<BR>
yato jāto 'dīpyathā ityetattaṃ jānannagna ārohāthā no vardhayā rayimiti yathaiva<BR>
yajustathā bandhuḥ<BR>
<BR>
<BR>
<BR>
7.1.1.[29]<BR>
<BR>
sakthyāvasyaite | te nānopadadhāti nānā sādayati nānā sūdadohasādhivadati nānā<BR>
hīme sakthyau dve bhavato dve hīme sakthyau paścādupadadhāti paścāddhīme<BR>
sakthyāvagrābhyāṃ saṃspṛṣṭe bhavata evaṃ hīme sakthyāvagrābhyāṃ saṃspṛṣṭe<BR>
<BR>
<BR>
<BR>
7.1.1.[30]<BR>
<BR>
atha tenaiva punaḥ parītya | dakṣiṇata udaṅṅā sīnaḥ pūrvayoruttarāmagra upadadhāti<BR>
cidasi tayā devatayāṅgirasvadṛddhruvā sīdetyatha dakṣiṇām paricidasi tayā<BR>
devatayāṅgirasvaddhruvā sīdeti <BR>
<BR>
<BR>
<BR>
7.1.1.[31]<BR>
<BR>
bāhū asyaite | te nānopadadhāti nānā sādayati nānā sūdadohasādhivadati nānā hīmau<BR>
bāhū dve bhavato dvau hīmau bāhū pūrvārdha upadadhāti purastāddhīmau bāhū<BR>
agrābhyāṃ saṃspṛṣṭe bhavata evaṃ hīmau bāhū agrābhyāṃ saṃspṛṣṭau sa vā itīmā<BR>
upadadhātītīme itīme taddakṣiṇāvṛttaddhi devatrā<BR>
<BR>
<BR>
<BR>
7.1.1.[32]<BR>
<BR>
aṣṭāviṣṭakā upadadhāti | aṣṭākṣarā gāyatrī gāyatro 'gniryāvānagniryāvatyasya<BR>
mātrā tāvantamevainametaccinoti pañca kṛtvaḥ sādayati pañcacitiko 'gniḥ pañca<BR>
'rtavaḥ saṃvatsaraḥ saṃvatsaro 'gniryāvanagniryāvatyasya mātrā<BR>
tāvantamevainametaccinotyaṣṭāviṣṭakāḥ pañca kṛtvaḥ sādayati tattrayodaśa<BR>
trayodaśa māsāḥ saṃvatsarastrayodaśāgneścitipurīṣāṇi yāvānagniryāvatyasya mātrā<BR>
tāvattadbhavati <BR>
<BR>
<BR>
<BR>
7.1.1.[33]<BR>
<BR>
atha lokampṛṇāmupadadhāti | tasyā upari bandhustisraḥ<BR>
pūrvāstrivṛdagniryāvānagniryāvatyasya mātrā tāvantamevainametaccinoti<BR>
daśottarāstāsāmupari bandhurdve vāgre 'tha daśāthaikāmevaṃ hi citiṃ cinvanti<BR>
tāstrayodaśa sampadyante tasyokto bandhuḥ <BR>
<BR>
<BR>
7.1.1.[34]<BR>
<BR>
tā ubhayya ekaviṃśatiḥ sampadyante | dvādaśa māsāḥ pañca 'rtavastraya ime lokā<BR>
asāvāditya ekaviṃśo 'muṃ tadādityamasminnagnau pratiṣṭhāpayati <BR>
<BR>
<BR>
<BR>
7.1.1.[35]<BR>
<BR>
ekaviṃśatirveva pariśritaḥ | dvādaśa māsāḥ pañca 'rtavastraya ime lokā<BR>
ayamagniramuto 'dhyekaviṃśa imaṃ tadagnimamuṣminnāditye pratiṣṭhāpayati<BR>
tadyadetā evamupadadhātyetāvevaitadanyo 'nyasminpratiṣṭhāpayati tāvetāvanyo<BR>
'nyasminpratiṣṭhitau tau vā etāvatra dvāvekaviṃśau sampādayatyatra hyevemau<BR>
tadobhau bhavata āhavanīyaśca gārhapatyaśca<BR>
<BR>
<BR>
<BR>
7.1.1.[36]<BR>
<BR>
atha purīṣaṃ nivapati | tasyopari bandhustaccātvālavelāyā āharatyagnireṣa<BR>
yaccātvālastatho hāsyaitadāgneyameva bhavati sā samambilā syāttasyokto bandhuḥ<BR>
<BR>
<BR>
<BR>
7.1.1.[37]<BR>
<BR>
vyāmamātrī bhavati | vyāmamātro vai puruṣaḥ puruṣaḥ prajāpatiḥ<BR>
prajāpatiragnirātmasammitāṃ tadyoniṃ karoti parimaṇḍalā bhavati parimaṇḍalā hi<BR>
yoniratho ayaṃ vai loko gārhapatyaḥ parimaṇḍala u vā ayaṃ lokaḥ<BR>
<BR>
<BR>
<BR>
7.1.1.[38]<BR>
<BR>
athainau saṃnivapati | saṃjñāmevābhyāmetatkaroti samitaṃ saṃkalpethāṃ saṃ vām<BR>
manāṃsi saṃ vratāgne tvam purīṣyo bhavataṃ naḥ samanasāviti<BR>
śamayatyevaināvetadahiṃsāyai yathā nānyo 'nyaṃ hiṃsyātām<BR>
<BR>
<BR>
<BR>
7.1.1.[39]<BR>
<BR>
caturbhiḥ saṃnivapati | tadye catuṣpadāḥ paśavastairevābhyāmetatsaṃjñāṃ karotyatho<BR>
annaṃ vai paśavo 'nnenaivābhyāmetatsaṃjñāṃ karoti <BR>
<BR>
<BR>
<BR>
7.1.1.[40]<BR>
<BR>
tāṃ na riktāmavekṣeta | nedriktāmavekṣā iti yadriktāmavekṣeta graseta hainam <BR>
<BR>
<BR>
<BR>
7.1.1.[41]<BR>
<BR>
athāsyāṃ sikatā āvapati | agneretadvaiśvānarasya reto yatsikatā<BR>
agnimevāsyāmetadvaiśvānaraṃ reto bhūtaṃ siñcati sā samambilā syāttasyokto bandhuḥ<BR>
<BR>
<BR>
<BR>
7.1.1.[42]<BR>
<BR>
athaināṃ vimuñcati | apradāhāya yaddhi yuktaṃ na vimucyate pra taddahyata etadvā<BR>
etadyuktā reto 'bhārṣīdetamagniṃ tamatrājījanadathāparaṃ dhatte yoṣā vā ukhā<BR>
tasmādyadā yoṣā pūrvaṃ retaḥ prajanayatyathāparaṃ dhatte<BR>
<BR>
<BR>
<BR>
7.1.1.[43]<BR>
<BR>
māteva putram pṛthivī purīṣyamiti | māteva putram pṛthivī paśavyamityetadagniṃ<BR>
sve yonāvabhārukhetyagniṃ sve yonāvabhārṣīdukhetyetattāṃ viśvairdevairṛtubhiḥ<BR>
saṃvidānaḥ prajāpatirviśvakarmā vimuñcatviyṛtavo vai viśve devāstadenāṃ<BR>
viśvairdevairṛtubhiḥ saṃvidānaḥ prajāpatirviśvakarmā vimuñcati tāmuttarato<BR>
'gnernidadhātyaratnimātre tasyokto bandhuḥ<BR>
<BR>
<BR>
<BR>
7.1.1.[44]<BR>
<BR>
athāsyām paya ānayati | etadvā etadreto dhatte 'tha payo dhatte yoṣā vā ukhā<BR>
tasmādyadā yoṣā reto dhatte 'tha payo dhatte 'dharāḥ sikatā bhavantyuttaram payo<BR>
'dharaṃ hi reta uttaram payastanmadhya ānayati yathā tatprati<BR>
puruṣaśīrṣamupadadhyāt <BR>
<BR>
<BR>
<BR>
7.1.2.[1]<BR>
<BR>
prajāpatiḥ prajā asṛjata | sa prajāḥ sṛṣṭvā sarvamājimitvā vyasraṃsata<BR>
tasmādvisrastātprāṇo madhyata<BR>
udakrāmadathāsmādvīryamudakrāmattasminnutkrānte 'padyata<BR>
tasmātpannādannamasravadyaccakṣuradhyaśeta tasmādasyānnamasravanno heha<BR>
tarhi kā cana pratiṣṭhāsa <BR>
<BR>
<BR>
<BR>
7.1.2.[2]<BR>
<BR>
te devā abruvan | na vā ito 'nyā pratiṣṭhāstīmameva pitaram prajāpatiṃ<BR>
saṃskaravāma saiva naḥ pratiṣṭhā bhaviṣyatīti<BR>
<BR>
<BR>
<BR>
7.1.2.[3]<BR>
<BR>
te 'gnimabruvan | na vā ito 'nyā pratiṣṭhāsti tvayīmam pitaram prajāpatiṃ<BR>
saṃskaravāma saiva naḥ pratiṣṭhā bhaviṣyatīti kim me tato bhaviṣyatīti <BR>
<BR>
<BR>
7.1.2.[4]<BR>
<BR>
te 'bruvan | annaṃ vā ayam prajāpatistvanmukhā etadannamadāma tvanmukhānāṃ na<BR>
eṣo 'nnamasaditi tatheti tasmāddevā agnimukhā annamadanti yasyai hi kasyai ca<BR>
devatāyai juhvatyagnāveva juhvatyagnimukhā hi taddevā annamakurvata<BR>
<BR>
<BR>
<BR>
7.1.2.[5]<BR>
<BR>
sa yo 'smātprāṇo madhyata udakrāmat | ayameva sa vāyuryo 'yam pavate 'tha<BR>
yadasmādvīryamudakrāmadasau sa ādityo 'tha yadasmādannamasravadyadeva<BR>
saṃvatsare 'nnaṃ tattat<BR>
<BR>
<BR>
<BR>
7.1.2.[6]<BR>
<BR>
taṃ devā agnau prāvṛñjan | tadya enam pravṛktamagnirārohadya evāsmātsa prāṇo<BR>
madhyata udakrāmatsa evainaṃ sa āpadyata tamasminnadadhuratha<BR>
yadasmādvīryamudakrāmattadasminnadadhuratha<BR>
yadasmādannamasravattadasminnadadhustaṃ sarvaṃ kṛtsnaṃ<BR>
saṃskṛtyordhvamudaśrayaṃstadyaṃ tamudaśrayannime sa lokāḥ <BR>
<BR>
<BR>
<BR>
7.1.2.[7]<BR>
<BR>
tasyāyameva lokaḥ pratiṣṭhā | atha yo 'smiṃloke 'gniḥ so 'syāvāṅ prāṇo<BR>
'thāsyāntarikṣamātmātha yo 'ntarikṣe vāyurya evāyamātmanprāṇaḥ so 'sya sa<BR>
dyaurevāsya śiraḥ sūryācandramasau cakṣuṣī yaccakṣuradhyaśeta sa<BR>
candramāstasmātsa mīlitatataro 'nnaṃ hi tasmādasravat <BR>
<BR>
<BR>
<BR>
7.1.2.[8]<BR>
<BR>
tadeṣā vai sā pratiṣṭhā | yāṃ taddevāḥ samaskurvantsaiveyamadyāpi pratiṣṭhā so<BR>
evāpyato 'dhi bhavitā<BR>
<BR>
<BR>
<BR>
7.1.2.[9]<BR>
<BR>
sa yaḥ sa prajāpatirvyasraṃsata | ayameva sa yo 'yamagniścīyata tadyadeṣokhā riktā<BR>
śete purā pravarjanādyathaiva tatprajāpatirutkrānte prāṇa utkrānte vīrye srute 'nne<BR>
rikto 'śayadetadasya tadrūpam<BR>
<BR>
<BR>
<BR>
7.1.2.[10]<BR>
<BR>
tāmagnau pravṛṇakti | yathaivainamado devāḥ prāvṛñjaṃstadya enām<BR>
pravṛktāmagnirārohati ya evāsmātsa prāṇo madhyata udakrāmatsa evainaṃ sa<BR>
āpadyate tamasmindadhātyatha yadrukbham pratimucya bibharti<BR>
yadevāsmādvīryamudakrāmattadasmindadhātyatha yāḥ samidha ādadhāti<BR>
yadevāsmādannamasravattadasmindadhāti <BR>
<BR>
<BR>
<BR>
7.1.2.[11]<BR>
<BR>
tā vai sāyam prātarādadhāti | ahnaśca hi tadrātreścānnamasravattānyetāni<BR>
sarvasminneva saṃvatsare syuḥ saṃvatsaro hi sa<BR>
prajāpatiryasmāttānyudakrāmaṃstadasminnetatsarvasminneva sarvaṃ dadhāti<BR>
yasminhāsyaitadato na kuryānna hāsya<BR>
tasminnetaddadhyānnāsaṃvatsarabhṛtasyekṣakeṇa cana bhavitavyamiti ha smāha<BR>
vāmakakṣāyaṇo nedimam pitaram prajāpatiṃ vicidyamānam paśyānīti taṃ saṃvatsare<BR>
sarvaṃ kṛtsnaṃ saṃskatyordhvamucrayati yathaivainamado devā udaśrayan<BR>
<BR>
<BR>
<BR>
7.1.2.[12]<BR>
tasya gārhapatya evāyaṃ lokaḥ | atha yo gārhapatye 'gnirya evāyamasmiṃloke 'gniḥ so<BR>
'sya so 'tha yadantarāhavanīyaṃ ca gārhapatyaṃ ca tadantarikṣamatha ya āgnīdhrīye<BR>
'gnirya evāyamantarikṣe vāyuḥ so 'sya sa āhavanīya eva dyauratha ya āhavanīye<BR>
'gnistau sūryācandramasau so 'syaiṣa ātmaiva <BR>
<BR>
<BR>
<BR>
7.1.2.[13]<BR>
<BR>
tasya śira evāhavanīyaḥ | atha ya āhavanīye 'gnirya evāyaṃ śīrṣanprāṇaḥ so 'sya sa<BR>
tadyatsa pakṣapucavānbhavati pakṣapucavānhyayaṃ śīrṣanprāṇaścakṣuḥ śiro<BR>
dakṣiṇaṃ śrotraṃ dakṣiṇaḥ pakṣa uttaraṃ śrotramuttaraḥ pakṣaḥ prāṇo<BR>
madhyamātmā vākpucam pratiṣṭhā tadyatprāṇā vācānnaṃ jagdhvā pratitiṣṭhanti<BR>
tasmādvākpucam pratiṣṭhā <BR>
<BR>
<BR>
<BR>
7.1.2.[14]<BR>
<BR>
atha yadantarāhavanīyaṃ ca gārhapatyaṃ ca | sa ātmātha ya āgnīdhrīye 'gnirya<BR>
evāyamantarātmanprāṇaḥ so 'sya sa pratiṣṭhaivāsya gārhapatyo 'tha yo gārhapatye<BR>
'gniḥ so 'syāvāṅ prāṇaḥ <BR>
<BR>
<BR>
<BR>
7.1.2.[15]<BR>
<BR>
taṃ haike tricitaṃ cinvanti | trayo vā ime vāñcaḥ prāṇā iti na tathā kuryādati te<BR>
recayantyekaviṃśasampadamatho anuṣṭupsampadamatho bṛhatīsampadaṃ ye tathā<BR>
kurvantyekaṃ hyevaitadrūpaṃ yonireva prajātireva yadete 'vāñcaḥ prāṇā yaddhi<BR>
mūtraṃ karoti yatpurīṣam praiva tajjāyate <BR>
<BR>
<BR>
<BR>
7.1.2.[16]<BR>
<BR>
athātaḥ sampadeva | ekaviṃśatiriṣṭakā nava yajūṃṣi tattriṃśatsādanaṃ ca sūdadohāśca<BR>
taddvātriṃtaddvātriṃśadakṣarānuṣṭupsaiṣānuṣṭup <BR>
<BR>
<BR>
<BR>
7.1.2.[17]<BR>
<BR>
ekaviṃśatirveva pariṣritaḥ | yajurdvāviṃśaṃ vyudūhanasya yajurūṣāśca yajuśca<BR>
sikatāśca yajuśca purīṣaṃ ca yajuśca caturbhiḥ saṃnivapati vimuñcati pañcamena<BR>
tatastribhiriyaṃ dvātriṃśadakṣarānuṣṭupsaiṣānuṣṭup<BR>
<BR>
<BR>
<BR>
7.1.2.[18]<BR>
<BR>
athaite dve yajuṣī | so anuṣṭubeva vāgvā anuṣṭuptadyadidaṃ dvayaṃ vāco rūpaṃ<BR>
daivaṃ ca mānuṣaṃ coccaiśca śanaiśca tadete dve<BR>
<BR>
<BR>
<BR>
7.1.2.[19]<BR>
<BR>
tā vā etāstisro 'nuṣṭubhaḥ | cita eṣa gārhapatyastadyadetā atra tisro 'nuṣṭubhaḥ<BR>
sampādayantyatra hyeveme tadā sarve lokā bhavanti tato 'nyatarāṃ<BR>
dvātriṃśadakṣarāmanuṣṭubhamāhavanīyaṃ haranti sa āhavanīyaḥ sā dyaustaciro<BR>
'thehānyatarā pariśiṣyate sa gārhapatyaḥ sā pratiṣṭhā sa u ayaṃ lokaḥ <BR>
<BR>
<BR>
<BR>
7.1.2.[20]<BR>
<BR>
atha ye ete dve yajuṣī | etattadyadantarāhavanīyaṃ ca gārhapatyaṃ ca tadantarikṣaṃ<BR>
sa ātmā tadyatte dve bhavatastasmādetattanīyo yadantarāhavanīyaṃ ca gārhapatyaṃ<BR>
ca tasmādeṣāṃ lokānāmantarikṣalokastaniṣṭhaḥ<BR>
<BR>
<BR>
<BR>
7.1.2.[21]<BR>
<BR>
saiṣā tredhāvihitā vāganṛṣṭup | tāmeṣo 'gniḥ prāṇo bhūtvānusaṃcarati ya āhavanīye<BR>
'gniḥ sa prāṇaḥ so 'sāvādityo 'tha ya āgnīdhrīye 'gniḥ sa vyānaḥ sa u ayaṃ vāyuryo<BR>
'yam pavate 'tha yo gārhapatye 'gniḥ sa udānaḥ sa u ayaṃ yo 'yamasmiṃloke<BR>
'gnirevaṃviddha vāva sarvāṃ vācaṃ sarvam prāṇaṃ sarvamātmānaṃ saṃskurute <BR>
<BR>
<BR>
<BR>
7.1.2.[22]<BR>
<BR>
saiṣā bṛhatyeva | ye vai dve dvātriṃśatau dvātriṃśadeva tadathaite dve yajuṣī<BR>
taccatustriṃśadagnireva pañcatriṃśo nākṣarāccando vyetyekasmānna dvābhyāṃ sa u<BR>
dvyakṣarastatṣaṭtriṃśatṣaṭtriṃśadakṣarā bṛhatī bṛhatīṃ vā eṣa saṃcito<BR>
'bhisampadyate yādṛgvai yonau retaḥ sicyate tādṛgjāyate tadyadetāmatra bṛhatīṃ<BR>
karoti tasmādeṣa saṃcito bṛhatīmabhisampadyate<BR>
<BR>
<BR>
7.1.2.[23]<BR>
<BR>
tadāhuḥ | yadayaṃ loko gārhapatyo 'ntarikṣaṃ dhiṣṇyā dyaurāhavanīyo<BR>
'ntarikṣaloka u asmāllokādanantarhito 'tha kasmādgārhapatyaṃ citvāhavanīyaṃ<BR>
cinotyatha dhiṣṇyāniti saha haivemāvagre lokāvāsatustayorviyatoryo 'ntareṇākāśa<BR>
āsīttadantarikṣamabhavadīkṣaṃ haitannāma tataḥ purāntarā vā idamīkṣamabhūditi<BR>
tasmādantarikṣaṃ tadyadgārhapatyaṃ citvāhavanīyaṃ cinotyetau hyagre<BR>
lokāvasṛjyetāmatha pratyetya dhiṣṇyānnivapati karmaṇa evānantarayāyātho<BR>
antayorvāva saṃskriyamāṇayormadhyaṃ saṃskriyate <BR>
<BR>
<BR>
<BR>
7.2.1.[1]<BR>
<BR>
athāto nairṛtīrharanti | etadvai devā gārhapatyaṃ citvā samārohannayaṃ vai loko<BR>
gārhapatya imameva taṃ lokaṃ saṃskṛtya samārohaṃste tama evānatidṛśyamapaśyan<BR>
<BR>
<BR>
<BR>
7.2.1.[2]<BR>
<BR>
te 'bruvan | upa tajjānīta yathedaṃ tamaḥ pāpmānamapahanāmahā iti te<BR>
'bruvaṃścetayadhvamiti citimicateti vāva tadabruvaṃstadicita yathedaṃ tamaḥ<BR>
pāpmānamapahanāmahā iti <BR>
<BR>
<BR>
<BR>
7.2.1.[3]<BR>
<BR>
te cetayamānāḥ | etā iṣṭakā apaśyannairṛtīstā upādadhata tābhistattamaḥ<BR>
pāpmānamapāghnata pāpmā vai nirṛtistadyadetābhiḥ pāpmānaṃ nirṛtima pāghnata<BR>
tasmādetā nairṛtyaḥ<BR>
<BR>
<BR>
<BR>
7.2.1.[4]<BR>
<BR>
tadvā etatkriyate | yaddevā akurvannidaṃ nu tattama sa pāpmā devairevāpahato<BR>
yattvetatkaroti yaddevā akurvaṃstatkaravāṇītyatho ya eva pāpmā yā<BR>
nirṛtistametābhirapahate tadya !detābhiḥ pāpmānaṃ nirṛtimapahate tasmādetā<BR>
nairṛtyaḥ <BR>
<BR>
<BR>
<BR>
7.2.1.[5]<BR>
<BR>
yadvevaitā nairṛtīrharanti | prajāpatiṃ visrastaṃ yatra devāḥ<BR>
samaskurvaṃstamukhāyāṃ yonau reto bhūtamasiñcanyonirvā ukhā tasmā etāṃ<BR>
saṃvatsare pratiṣṭhāṃ samaskurvannimameva lokamayaṃ vai loko<BR>
gārhapatyastasminnenam prājanayaṃstasya yaḥ pāpmā yaḥ śleṣmā yadulbaṃ yajjarāyu<BR>
tadasyaitābhirapāghnaṃstadyadasyaitābhiḥ pāpmānaṃ nirṛtimapāghnaṃstasmādetā<BR>
nairṛtyaḥ<BR>
<BR>
<BR>
7.2.1.[6]<BR>
<BR>
tathaivaitadyajamānaḥ | ātmānamukhāyāṃ yonau reto bhūtaṃ siñcati yonirvā ukhā<BR>
tasmā etāṃ saṃvatsare pratiṣṭhāṃ saṃskarotīmameva lokamayaṃ vai loko<BR>
gārhapatyastasminnenam prajanayati tasya yaḥ pāpmā yaḥ śleṣmā yadulbaṃ yajjarāyu<BR>
tadasyaitābhirapahanti tadyadasyaitābhiḥ pāpmānaṃ nirṛtimapahanti tasmādetā<BR>
nairṛtyaḥ <BR>
<BR>
<BR>
<BR>
7.2.1.[7]<BR>
<BR>
pādamātryo bhavanti | adhaspadameva tatpāpmānaṃ nirṛtiṃ kurute 'lakṣaṇā bhavanti<BR>
yadvai nāsti tadalakṣaṇamasantameva tatpāpmānaṃ nirṛtiṃ kurute tuṣapakvā<BR>
bhavanti nairṛtā vai tuṣā nairṛtaireva tannairṛtaṃ karma karoti kṛṣṇā bhavanti<BR>
kṛṣṇaṃ hi tattama āsīdatho kṛṣṇā vai nirṛtiḥ <BR>
<BR>
<BR>
<BR>
7.2.1.[8]<BR>
<BR>
tābhiretāṃ diśaṃ yanti | eṣā vai nairṛtī diṅnairṛtyāmeva taddiśi nirṛtiṃ dadhāti sa<BR>
yatra svakṛtaṃ veriṇaṃ śvabhrapradaro vā syāttadenā upadadhyādyatra vā asyā<BR>
avadīryate yatra vāsyā oṣadhayo na jāyante nirṛtīrhāsyai tadgṛhṇāti naiṛta eva<BR>
tadbhūmernirṛtiṃ dadhāti tāḥ parācīrlokabhājaḥ kṛtvopadadhāti<BR>
<BR>
<BR>
<BR>
7.2.1.[9]<BR>
<BR>
asunvantamayajamānamiceti | yo vai na sunoti na yajate taṃ nirṛtirṛcati<BR>
stenasyetyāmanvihi taskarasyeti stenasya cetyāmanvihi taskarasya cetyetadatho yathā<BR>
stenastaskaraḥ pralāyametyevam pralāyamihītyanyamasmadica sā ta<BR>
ityetyanitthaṃvidvāṃsamicetyetannamo devi nirṛte tubhyamastviti<BR>
namaskāreṇaivaināmapahate <BR>
<BR>
<BR>
<BR>
7.2.1.[10]<BR>
<BR>
namaḥ su te nirṛte tigmateja iti | tigmatejā vai nirṛtistasyā<BR>
etannamaskarotyayasmayaṃ vicṛtā bandhametamityayasmayena ha vai tam bandhena<BR>
nirṛtirbadhnāti yam badhnāti yamena tvaṃ yamyā saṃvidānetyagnirvai yama iyaṃ<BR>
yamyābhyāṃ hīdaṃ sarvaṃ yatamābhyāṃ tvaṃ saṃvidānetyetaduttame nāke adhi<BR>
rohayainamiti svargo vai loko nākaḥ svarge loke yajamānamadhirohayetyatat <BR>
<BR>
<BR>
<BR>
7.2.1.[11]<BR>
<BR>
yasyāste ghora āsanjuhomīti | ghorā vai nirṛtistasyā etadāsanjuhoti yattaddevatyaṃ<BR>
karma karotyeṣām bandhānāmavasarjanāyeti yairbandhairbaddho bhavati yāṃ tvā<BR>
jano bhūmiriti pramandata itīyaṃ vai bhūmirasyāṃ vai sa bhavati yo bhavati nirṛtiṃ<BR>
tvāham pariveda viśvata iti nirṛtiriti tvāham pariveda sarvata ityetadiyaṃ vai<BR>
nirṛtiriyaṃ vai te nirarpayati yo nirṛcati tadyathā vai brūyādasāvāmuṣyāyaṇo 'si veda<BR>
tvā mā mā hiṃsīrityevametadāha natarāṃ hi vidita āmantrito hinasti<BR>
<BR>
<BR>
<BR>
7.2.1.[12]<BR>
<BR>
nopaspṛśati | pāpmā vai nirṛtirnetpāpmanā saṃspṛśā iti na sādayati pratiṣṭhā vai<BR>
sādanaṃ netpāpmānam pratiṣṭhāpayānīti na sūdadohasādhivadati prāṇo vai sūdadohā<BR>
netpāpmānam prāṇena saṃtanavāni saṃdadhānīti<BR>
<BR>
<BR>
<BR>
7.2.1.[13]<BR>
<BR>
tā haike parastādarvācīrupadadhati | pāpmā vai nirṛtirnetpāpmānaṃ<BR>
nirṛtimanvavāyāmeti na tathā kuryātparācīrevopadadhyātparāñcameva tatpāpmānaṃ<BR>
nirṛtimapahate <BR>
<BR>
<BR>
<BR>
7.2.1.[14]<BR>
<BR>
tisra iṣṭakā upadadhāti | trivṛdagniryāvānagniryāvatyasya mātrā tāvataiva<BR>
tatpāpmānaṃ nirṛtimapahate <BR>
<BR>
<BR>
<BR>
7.2.1.[15]<BR>
<BR>
athāsandīṃ śikyam | rukbhapāśamiṇḍve tatparārdhe nyasyati nairṛto vai pāśo<BR>
nirṛtipāśādeva tatpramucyate yaṃ te devī nirṛtirābabandha pāśaṃ<BR>
grīvāsvavicṛtyamityanevaṃviduṣā hāvicṛtyastaṃ te viṣyāmyāyuṣo na<BR>
madhyādityagnirvā āyustasyaitanmadhyaṃ yaccito gārhapatyo bhavatyacita<BR>
āhavanīyastasmādyadi yuvāgniṃ cinute yadi sthavira āyuṣo na<BR>
madhyādityevāhāthaitam pitumaddhi prasūta ityannaṃ vai piturathaitadannamaddhi<BR>
pramukta ityetattriṣṭubbhirvajro vai triṣṭubvajreṇaiva tatpāpmānaṃ nirṛtimapahate <BR>
<BR>
<BR>
<BR>
7.2.1.[16]<BR>
<BR>
tisra iṣṭakā bhavanti | āsandī śikyaṃ rukbhapāśa iṇḍve tadaṣṭāvaṣṭākṣarā gāyatrī<BR>
gāyatro 'gniryāvānagniryāvatyasya mātrā tāvataiva tatpāpmānaṃ nirṛtimapahate<BR>
<BR>
<BR>
<BR>
7.2.1.[17]<BR>
<BR>
athāntareṇodacamasaṃ ninayati | vajro vā āpo vajreṇaiva tatpāpmānaṃ<BR>
nirṛtimantardhatte namo bhūtyai yedaṃ cakāretyupottiṣṭhanti bhūtyai vā etadagre<BR>
devāḥ karmākurvata tasyā etannamo 'kurvanbhūtyā u evāyametatkarma kurute tasyā<BR>
etannamaskarotyapratīkṣamāyantyapratīkṣameva tatpāpmānaṃ nirṛtiṃ jahati<BR>
<BR>
<BR>
7.2.1.[18]<BR>
<BR>
pratyetyāgnimupatiṣṭhate | etadvā etadayathāyathaṃ karoti yadagnau sāmicita etāṃ<BR>
diśameti tasmā evaitannihnute 'hiṃsāyai <BR>
<BR>
<BR>
<BR>
7.2.1.[19]<BR>
<BR>
yadvevopatiṣṭhate | ayaṃ vai loko gārhapatyaḥ pratiṣṭhā vai gārhapatya iyamu vai<BR>
pratiṣṭhāthaitadapathamivaiti yadetāṃ diśameti tadyadupatiṣṭhata<BR>
imāmevaitatpratiṣṭhāmabhipratyaityasyāmevaitatpratiṣṭhāyām pratitiṣṭhati<BR>
<BR>
<BR>
<BR>
7.2.1.[20]<BR>
<BR>
niveśanaḥ saṃgamano vasūnāmiti | niveśano hyayaṃ lokaḥ saṃgamano vasūnāṃ viśvā<BR>
rūpābhicaṣṭe śacībhiriti sarvāṇi rūpāṇyabhicaṣṭe śacībhirityetaddeva iva savitā<BR>
satyadharmendro na tasthau samare pathīnāmiti yathaiva yajustathā bandhuḥ<BR>
<BR>
<BR>
<BR>
7.2.2.[1]<BR>
<BR>
atha prāyaṇīyaṃ nirvapati | tasya haviṣkṛtā vācaṃ visṛjate vācaṃ visṛjya<BR>
stambayajurharati stambayajurhṛtvā pūrveṇa parigraheṇa parigṛhya likhitvāha hara<BR>
tririti harati trirāgnīdhraḥ <BR>
<BR>
<BR>
<BR>
7.2.2.[2]<BR>
<BR>
pratyetya prāyaṇīyena pracarati | prāyaṇīyena pracarya sīraṃ yunaktyetadvā enaṃ<BR>
devāḥ saṃskariṣyantaḥ purastādannena<BR>
samārdhayaṃstathaivainamayametatsaṃskariṣyanpurastādannena samardhayati sīram<BR>
bhavati seraṃ haitadyatsīramirāmevāsminnetaddadhāti <BR>
<BR>
<BR>
<BR>
7.2.2.[3]<BR>
<BR>
audumbaram bhavati | ūrgvai rasa udumbara ūrjaivainametadrasena samardhayati<BR>
mauñjam parisīryaṃ trivṛttasyokto bandhuḥ<BR>
<BR>
<BR>
<BR>
7.2.2.[4]<BR>
<BR>
so 'gnerdakṣiṇāṃ śroṇim | jaghanena tiṣṭhannuttarasyāṃsasya<BR>
purastādyujyamānamabhimantrayate sīrā yuñjanti kavayo yugā vitanvate pṛthagiti ye<BR>
vidvāṃsaste kavayaste sīraṃ ca yuñjanti yugāni ca vitanvate pṛthagdhīrā deveṣu<BR>
sumnayeti yajño vai sumnaṃ dhīrā deveṣu yajñaṃ tanvānā ityetat <BR>
<BR>
<BR>
7.2.2.[5]<BR>
<BR>
yunakta sīrā vi yugā tanudhvamiti | yuñjanti hi sīraṃ vi yugāni tanvanti kṛte yonau<BR>
vapateha bījamiti bījāya vā eṣā yoniṣkriyate yatsītā yathā ha vā ayonau retaḥ<BR>
siñcedevaṃ tadyadakṛṣṭe vapati girā ca śruṣṭiḥ sabharā asanna iti vāgvai gīrannaṃ<BR>
śruṣṭirnedīya itsṛṇyaḥ pakvameyāditi yadā vā annam pacyate 'tha tatsṛṇyopacaranti<BR>
dvābhyāṃ yunakti gāyatryā ca triṣṭubhā ca tasyokto bandhuḥ <BR>
<BR>
<BR>
<BR>
7.2.2.[6]<BR>
<BR>
sa dakṣiṇamevāgre yunakti | atha savyamevaṃ devatretarathā mānuṣe ṣaḍgavam<BR>
bhavati dvādaśagavaṃ vā caturviṃśatigavaṃ vā saṃvatsaramevābhisampadam <BR>
<BR>
<BR>
<BR>
7.2.2.[7]<BR>
<BR>
athainaṃ vikṛṣati | annaṃ vai kṛṣiretadvā asmindevāḥ saṃskariṣyantaḥ<BR>
purastādannamadadhustathaivāsminnayametatsaṃskariṣyanpurastādannaṃ dadhāti <BR>
<BR>
<BR>
<BR>
7.2.2.[8]<BR>
<BR>
sa vā ātmānameva vikṛṣati | na pakṣapucānyātmaṃstadannaṃ dadhāti yadu vā<BR>
ātmannannaṃ dhīyate tadātmānamavati tatpakṣapucānyatha yatpakṣapuceṣu naiva<BR>
tadātmānamavati na pakṣapucāni <BR>
<BR>
<BR>
<BR>
7.2.2.[9]<BR>
<BR>
sa dakṣiṇārdhenāgneḥ | antareṇa pariśritaḥ prācīm prathamāṃ sītāṃ kṛṣati śunaṃ su<BR>
phālā vikṛṣantu bhūmiṃ śunaṃ kīnāśā abhiyantu vāhairiti śunaṃ śunamiti yadvai<BR>
samṛddhaṃ tacunaṃ samardhayatyevaināmetat <BR>
<BR>
<BR>
<BR>
7.2.2.[10]<BR>
<BR>
atha jaghanārdhenodīcīm | ghṛtena sītā madhunā samajyatāmiti yathaiva yajustathā<BR>
bandhurviśvairdevairanumatā marudbhiriti viśve ca vai devā marutaśca varṣasyeśata<BR>
ūrjasvatī payasā pinvamāneti raso vai paya ūrjasvatī rasenānnena<BR>
pinvamānetyetadasmāntsīte payasābhyāvavṛtsvetyasmāntsīte rasenābhyāvavṛtsvetyetat <BR>
<BR>
<BR>
<BR>
7.2.2.[11]<BR>
<BR>
athottarārdhena | lāṅgalam pavīravaditi lāṅgalaṃ rayimadityetatsuśevaṃ<BR>
somapitsarvityannaṃ vai somastadudvapati gāmavim prapharvyaṃ ca pīvarīm<BR>
prasthāvadrathavāhanamityetaddhi sarvaṃ sītodvapati<BR>
<BR>
<BR>
7.2.2.[12]<BR>
<BR>
atha pūrvārdhena dakṣiṇām | kāmaṃ kāmadughe dhukṣva mitrāya varuṇāya ca<BR>
indrāyāśvibhyām pūṣṇe prajābhya oṣadhībhya iti sarvadevatyā vai kṛṣiretābhyo<BR>
devatābhyaḥ sarvānkāmāndhukṣvetyetadityagre kṛṣatyatheti athetyatheti<BR>
taddakṣiṇāvṛttaddhi devatrā <BR>
<BR>
<BR>
<BR>
7.2.2.[13]<BR>
<BR>
catasraḥ sītā yajuṣā kṛṣati | tadyaccatasṛṣu dikṣvannaṃ tadasminnetaddadhāti<BR>
tadvai yajuṣāddhā vai tadyadyajuraddho tadyadimā diśaḥ<BR>
<BR>
<BR>
<BR>
7.2.2.[14]<BR>
<BR>
athātmānaṃ vikṛṣati | tadyadeva saṃvatsare 'nnaṃ tadasminnetaddadhāti<BR>
tūṣṇīmaniruktaṃ vai tadyattūṣṇīṃ sarvaṃ vā aniruktaṃ sarveṇaivāsminnetadannaṃ<BR>
dadhātītyagre kṛṣatyatheti athetyatheti taddakṣiṇāvṛttaddhi devatrā<BR>
<BR>
<BR>
<BR>
7.2.2.[15]<BR>
<BR>
tisrastisraḥ sītāḥ kṛṣati | trivṛdagniryāvānagniryāvatyasya mātrā<BR>
tāvataivāsminnetadannaṃ dadhāti <BR>
<BR>
<BR>
<BR>
7.2.2.[16]<BR>
<BR>
dvādaśa sītāstūṣṇīṃ kṛṣati | dvādaśa māsāḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivāsminnetadannaṃ dadhāti <BR>
<BR>
<BR>
<BR>
7.2.2.[17]<BR>
<BR>
tā ubhayyaḥ ṣoḍaśa sampadyante | ṣoḍaśakalaḥ prajāpatiḥ<BR>
prajāpatiragnirātmaṃsammitamevāsminnetadannaṃ dadhāti yadu vā<BR>
ātmasammitamannaṃ tadavati tanna hinasti yadbhūyo hinasti tadyatkanīyo na<BR>
tadavati <BR>
<BR>
<BR>
<BR>
7.2.2.[18]<BR>
<BR>
yadvevainaṃ vikṛṣati | etadvā asmindevāḥ saṃskariṣyantaḥ<BR>
purastātprāṇānadadhustathaivāsminnayametatsaṃskariṣyanpurastātprāṇāndadhāti<BR>
lekhā bhavanti lekhāsu hīme prāṇāḥ<BR>
<BR>
<BR>
7.2.2.[19]<BR>
<BR>
catasraḥ sītā yajuṣā kṛṣati | tadya ime śīrṣamścatvāro niruktāḥ<BR>
prāṇāstānasminnetaddadhāti tadvai yajuṣāddhā vai tadyadyajuraddho tadyadime<BR>
śīrṣanprāṇāḥ <BR>
<BR>
<BR>
<BR>
7.2.2.[20]<BR>
<BR>
yadvevātmānaṃ vikṛṣati | ya eveme 'ntarātmanprāṇāstānasminnetaddadhāti tūṣṇīṃ<BR>
ko<BR>
hi tadveda yāvanta ime 'ntarātmanprāṇāḥ <BR>
<BR>
<BR>
<BR>
7.2.2.[21]<BR>
<BR>
athainānvimuñcati | āptvā taṃ kāmaṃ yasmai kāmāyainānyuṅkte<BR>
vimucyadhvamaghnyā ityaghnyā haite devatrā devayānā iti daivaṃ hyebhiḥ karma<BR>
karotyaganma tamasaspāramasyetyaśanāyā vai tamo 'ganmāsyā aśanāyāyai<BR>
pāramityetajjyotirāpāmeti jyotirhyāpnoti yo devānyo yajñamathainānudīcaḥ prācaḥ<BR>
prasṛjati tasyokto bandhustānadhvaryave dadāti sa hi tai karoti tāṃstu dakṣiṇānāṃ<BR>
kāle 'nudiśet <BR>
<BR>
<BR>
<BR>
7.2.3.[1]<BR>
<BR>
atha darbhastambamupadadhāti | etadvai devā oṣadhīrupādadhata<BR>
tathaivaitadyajamāna oṣadhīrupadhatte <BR>
<BR>
<BR>
<BR>
7.2.3.[2]<BR>
<BR>
yadveva darbhastambamupadadhāti | jāyata eṣa etadyaccīyate sa eṣa sarvasmā<BR>
annāya jāyata ubhayamvetadannaṃ yaddarbhā āpaśca hyetā oṣadhayaśca yā vai<BR>
vṛtrādbībhatsamānā āpo dhanva dṛbhantya udāyaṃste darbhā abhavanyaddvabhantya<BR>
udāyaṃstasmāddarbhāstā haitāḥ śuddhā medhyā āpo vṛtrābhiprakṣaritā yaddarbhā<BR>
yadu darbhāstenauṣadhaya ubhayenaivainmetadannena prīṇāti<BR>
<BR>
<BR>
<BR>
7.2.3.[3]<BR>
sītāsamare | vāgvai sītāsamaraḥ prāṇā vai sītāstāsāmayaṃ samayo vācī vai prāṇebhyo<BR>
'nnaṃ dhīyate madhyato madhyata evāsminnetadannaṃ dadhāti tūṣṇīmaniruktaṃ vai<BR>
tadyatūṣṇīṃ sarvaṃ vā aniruktaṃ sarveṇaivāsminnetadanne dadhāti<BR>
<BR>
<BR>
<BR>
7.2.3.[4]<BR>
<BR>
athainamabhijuhoti | jāyata eṣa etadyaccīyate sa eṣa sarvasmā annāya jāyate sarvasyo<BR>
asyaiṣa raso yadājyamapāṃ ca hyeṣa oṣadhīnāṃ ca raso 'syaivainametatsarvasya<BR>
rasena prīṇāti yāvānu vai rasastāvānātmānenaivainametatsarvasya rasena prīṇāti<BR>
yāvānu vai rasastāvānātmānenaivainametatsarveṇa prīṇāti pañcagṛhītena pañcacitiko<BR>
'gniḥ pañca 'rtavaḥ saṃvatsaraḥ saṃvatsaro 'gniryāvānagniryāvatyasya mātrā<BR>
tāvataivainametadannena prīṇāti <BR>
<BR>
<BR>
<BR>
7.2.3.[5]<BR>
<BR>
yadvevainamabhijuhoti | etadvai yatraitam prāṇā ṛṣayo 'gre 'gniṃ<BR>
samaskurvaṃstadasminnetam purastādbhāgamakurvata<BR>
tasmātpurastādbhāgāstadyadabhijuhoti ya evāsmiṃste prāṇā ṛṣayaḥ<BR>
purastādbhāgamakurvata tānevaitatprīṇātyājyena pañcagṛhītena tasyokto bandhuḥ<BR>
<BR>
<BR>
<BR>
7.2.3.[6]<BR>
<BR>
yadvevainamabhijuhoti | etadvai yānyetasminnagnau rūpāṇyupadhāsyanbhavati<BR>
yāntstomānyāni pṛṣṭhāni yāni candāṃsi tebhya etam purastādbhāgaṃ karoti<BR>
tānyevaitatprīṇānyājyena pañcagṛhītena tasyokto bandhuḥ <BR>
<BR>
<BR>
<BR>
7.2.3.[7]<BR>
<BR>
yadvevainamabhijuhoti | etadvai devā abibhayurdīrghaṃ vā ida karma yadvai na<BR>
imamiha rakṣāṃsi nāṣṭrā na hanyuriti ta etāmetasya karmaṇaḥ<BR>
purastātsaṃsthāmapaśyaṃstamatraiva sarvaṃ<BR>
samasthāpayannatrācinvaṃstathaivainamayametadatraiva sarvaṃ saṃsthāpayatyatra<BR>
cinoti<BR>
<BR>
<BR>
<BR>
7.2.3.[8]<BR>
<BR>
sajūrabda iti citiḥ | ayavobhiriti purīṣaṃ sajūruṣā iti citiraruṇībhiriti purīṣaṃ<BR>
sajoṣasāvaśvineti citirdaṃsobhiriti purīṣaṃ sajūḥ sūra iti citiretaśeneti purīṣaṃ<BR>
sajūrvaiśvānara iti citiriḍayeti purīṣaṃ ghṛteneti citiḥ sveti purīṣaṃ heti citiḥ<BR>
<BR>
<BR>
<BR>
7.2.3.[9]<BR>
<BR>
trayodaśaitā vyāhṛtayo bhavanti | trayodaśa māsāḥ<BR>
saṃvatsarastrayodaśāgneścitipurīṣāṇi yāvānagniryāvatyasya mātrā<BR>
tāvantamevainametaccinotyājyena juhotyagnireṣa yadājyamagnimevaitaccinoti<BR>
pañcagṛhītena pañciciko 'gniḥ pañca 'rtavaḥ saṃvatsaraḥ saṃvatsaro<BR>
'gniryāvānagniryāvatyasya mātrā<BR>
tāvantamevainametaccinotyūrdhvāmudgṛhṇanjuhotyūrdhvaṃ tadagniṃ citibhiścinoti <BR>
<BR>
<BR>
<BR>
7.2.4.[1]<BR>
athodacamasānninayati | etadvai devā abruvaṃścetayadhvamiti citimicateti vāva<BR>
tadabruvaṃste cetayamānā vṛṣṭimeva<BR>
citimapaśyaṃstāmasminnadadhustathaivāsminnayametaddadhāti<BR>
<BR>
<BR>
<BR>
7.2.4.[2]<BR>
<BR>
udacamasā bhavanti | āpo vai vṛṣṭirvṛṣṭimevāsminnetaddadhātyaudumbareṇa<BR>
camasena tasyokto bandhuścatuḥsraktinā catasro vai diśaḥ sarvābhya<BR>
evāsminnetaddigbhyo vṛṣṭiṃ dadhāti<BR>
<BR>
<BR>
<BR>
7.2.4.[3]<BR>
<BR>
trīṃstrīnudacamasānninayati | trivṛdagniryāvānagniryāvatyasya mātrā<BR>
tāvataivāsminnetadvṛṣṭiṃ dadhāti<BR>
<BR>
<BR>
<BR>
7.2.4.[4]<BR>
<BR>
dvādaśodacamasānkṛṣṭe ninayati | dvādaśa māsāḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivāsminnetadvṛṣṭiṃ dadhāti<BR>
<BR>
<BR>
<BR>
7.2.4.[5]<BR>
<BR>
sa vai kṛṣṭe ninayati | tasmātkṛṣṭāya varṣati sa yatkṛṣṭa eva ninayennākṛṣṭe<BR>
kṛṣṭāyaiva varṣennākṛṣṭāyātha yadakṛṣṭa eva ninayenna kṛṣṭe kṛṣṭāyaiva<BR>
varṣenna kṛṣṭāya kṛṣṭe cākṛṣṭe ca ninayati tasmātkṛṣṭāya cākṛṣṭāya ca varṣati <BR>
<BR>
<BR>
<BR>
7.2.4.[6]<BR>
<BR>
trīnkṛṣṭe cākṛṣṭe ca ninayati | trivṛdagniryāvānagniryāvatyasya mātrā<BR>
tāvataivāsminnetadvṛṣṭiṃ dadhāti<BR>
<BR>
<BR>
<BR>
7.2.4.[7]<BR>
<BR>
yadvevodacamasānninayati | etadvā asmindevāḥ saṃskariṣyantaḥ purastādapo<BR>
dadhustathaivāsminnayametatsaṃskariṣyanpurastādapo dadhāti<BR>
<BR>
<BR>
<BR>
7.2.4.[8]<BR>
<BR>
trīṃstrīnudacamasānninayati | trivṛdagniryāvānagniryāvatyasya mātrā<BR>
tāvataivāsminnetadapo dadhāti <BR>
<BR>
<BR>
7.2.4.[9]<BR>
<BR>
dvādaśodacamasānkṛṣṭe ninayati | dvādaśa māsāḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivāsminnetadapo dadhāti<BR>
<BR>
<BR>
<BR>
7.2.4.[10]<BR>
<BR>
sa vai kṛṣṭe ninayati | prāṇeṣu tadapo dadhāti sa yatkṛṣṭa eva ninayennākṛṣṭe<BR>
prāṇeṣvevāpaḥ syurnetarasminnātmannatha yadakṛṣṭa eva ninayenna kṛṣṭa<BR>
ātmannevāpaḥ syurna prāṇeṣu kṛṣṭe cākṛṣṭe ca ninayati tasmādimā ubhayatrāpaḥ<BR>
prāṇeṣu cātmaṃśca<BR>
<BR>
<BR>
<BR>
7.2.4.[11]<BR>
<BR>
trīnkṛṣṭe cākṛṣṭe ca ninayati | trivṛdagniryāvānagniryāvatyasya mātrā<BR>
tāvataivāsminnetadapo dadhāti<BR>
<BR>
<BR>
<BR>
7.2.4.[12]<BR>
<BR>
pañcadaśodacamasānninayati | pañcadaśo vai vajra etenaivāsyaitatpañcadaśena<BR>
vajreṇa sarvam pāpmānamapahanti <BR>
<BR>
<BR>
<BR>
7.2.4.[13]<BR>
<BR>
atha sarvauṣadhaṃ vapati | etadvai devā abruvaṃścetayadhvamiti citimicateti vāva<BR>
tadabruvaṃste cetayamānā annameva<BR>
citimapaśyaṃstāmasminnadadhustathaivāsminnayametaddadhāti <BR>
<BR>
<BR>
<BR>
7.2.4.[14]<BR>
<BR>
sarvauṣadham bhavati | sarvameva tadannaṃ yatsarvauṣadhaṃ<BR>
sarvamevāsminnetadannaṃ dadhāti teṣāmekamannamuddharettasya<BR>
nāśnīyādyāvajjīvamaudumbareṇa camasena tasyokto bandhuścatuḥsraktinā catasro<BR>
vai diśaḥ sarvābhya evāsminnetaddigbhyo 'nnaṃ dadhātyanuṣṭubbhirvapati vāgvā<BR>
anuṣṭubvāco vā annamadyate<BR>
<BR>
<BR>
<BR>
7.2.4.[15]<BR>
<BR>
tisṛbhistisṛbhirṛgbhirvapati | trivṛdagniryāvānagniryāvatyasya mātrā<BR>
tāvataivāsminnetadannaṃ dadhāti<BR>
<BR>
<BR>
7.2.4.[16]<BR>
<BR>
dvādaśabhirṛgbhiḥ kṛṣṭe vapati | dvādaśa māsāḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivāsminnetadannaṃ dadhāti<BR>
<BR>
<BR>
<BR>
7.2.4.[17]<BR>
<BR>
sa vai kṛṣṭe vapati | tasmātkṛṣṭe 'nnam pacyate yatkṛṣṭa eva vapennākṛṣṭe kṛṣṭa<BR>
evānnam pacyeta nākṛṣṭe 'tha yadakṛṣṭa eva vapenna kṛṣṭe 'kṛṣṭa evānnam<BR>
pacyeta na kṛṣṭe kṛṣṭe cākṛṣṭe ca vapati tasmātkṛṣṭe cākṛṣṭe cānnam pacyate <BR>
<BR>
<BR>
<BR>
7.2.4.[18]<BR>
<BR>
tisṛbhiḥ kṛṣṭe cākṛṣṭe ca vapati | trivṛdagniryāvānagniryāvatyasya mātrā<BR>
tāvataivāsminnetadannaṃ dadhāti<BR>
<BR>
<BR>
<BR>
7.2.4.[19]<BR>
<BR>
yadveva sarvauṣadhaṃ vapati | etadvā ena devāḥ saṃskariṣyantaḥ purastātsarveṇa<BR>
bheṣajenābhiṣajyaṃstathaivainamayametatsaṃskariṣyanpurastātsarveṇa bheṣajena<BR>
bhiṣajyati<BR>
<BR>
<BR>
<BR>
7.2.4.[20]<BR>
<BR>
sarvauṣadham bhavati | sarvametadbheṣajaṃ yatsarvauṣadhaṃ<BR>
sarveṇaivainametadbheṣajena bhiṣajyati<BR>
<BR>
<BR>
<BR>
7.2.4.[21]<BR>
<BR>
tisṛbhistisabhirṛgbhirvapati | trivṛdagniryāvānagniryāvatyasya mātrā<BR>
tāvataivainametadbhiṣajyati<BR>
<BR>
<BR>
<BR>
7.2.4.[22]<BR>
<BR>
dvādaśabhirṛgbhiḥ kṛṣṭe vapati | dvādaśa māsāḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivainametadbhiṣajyati<BR>
<BR>
<BR>
<BR>
7.2.4.[23]<BR>
<BR>
sa vai kṛṣṭe vapati | prāṇāṃstadbhiṣajyati sa yatkṛṣṭa eva vapennākṛṣṭe prāṇāneva<BR>
bhiṣajyennetaramātmānamatha yadakṛṣṭa eva vapenna kṛṣṭa ātmānameva<BR>
bhiṣajyenna prāṇānkṛṣṭe cākṛṣṭe ca vapati prāṇāṃśca tadātmānaṃ ca bhiṣajyati<BR>
<BR>
<BR>
7.2.4.[24]<BR>
<BR>
tisṛbhiḥ kṛṣṭe cākṛṣṭe ca vapati | trivṛdagniryāvānagniryāvatyasya mātrā<BR>
tāvataivainametadbhiṣajyati<BR>
<BR>
<BR>
<BR>
7.2.4.[25]<BR>
<BR>
pañcadaśodacamasānninayati pañcadaśabhirṛgbhirvapati tattriṃśattriṃśadakṣarā<BR>
virāḍvirāḍu kṛtsnamannaṃ sarvamevāsminnetatkṛtsnamannaṃ dadhāti<BR>
<BR>
<BR>
<BR>
7.2.4.[26]<BR>
<BR>
yā oṣadhīḥ pūrvā jātāḥ | devebhyastriyugam puretyṛtavo vai devāstebhya etāstrim<BR>
purā jāyante vasantā prāvṛṣi śaradi manai nubabhrūṇāmahamiti somo vai babhruḥ<BR>
saumyā oṣadhaya oṣadhaḥ puruṣaḥ śataṃ dhāmānīti yadidaṃ śatāyuḥ śatārghaḥ<BR>
śatavīya etāni hāsya tāni śataṃ dhāmāni sapta ceti ya eveme sapta<BR>
śīrṣanprāṇāstānetadāha<BR>
<BR>
<BR>
<BR>
7.2.4.[27]<BR>
<BR>
śataṃ vo amba dhāmāni | sahasramuta vo ruha iti yadidaṃ śatadhā ca sahasradhā ca<BR>
virūḍhā adhā śatakratvo yūyamimam me agadaṃ kṛteti yamimam bhiṣajyāmītyetat<BR>
<BR>
<BR>
<BR>
7.2.4.[28]<BR>
<BR>
tā etā ekavyākhyānāḥ | etamevābhi yathaitameva bhiṣajyedetam pārayettā anuṣṭubho<BR>
bhavanti vāgvā anuṣṭubvāgu sarvam bheṣajaṃ sarveṇaivainametadbheṣajena<BR>
bhiṣajyati <BR>
<BR>
<BR>
<BR>
7.2.4.[29]<BR>
<BR>
athāto niruktāniruktānāmeva | yajuṣā dvāvanaḍvāhau yunakti tūṣṇīmitarānyajuṣā<BR>
catasraḥ kṛṣati tūṣṇīmitarā stūṣṇīṃ darbhastambamupadadhāti yajuṣābhijuhoti<BR>
tūṣṇīmudacamasānninayati yajuṣā vapati<BR>
<BR>
<BR>
<BR>
7.2.4.[30]<BR>
<BR>
prajāpatireṣo 'gniḥ | ubhayamvetatprajāpatirniruktaścāniruktaśca<BR>
parimitaścāparimitaśca tadyadyajuṣā karoti yadevāsya niruktam parimitaṃ rūpaṃ<BR>
tadasya tena saṃskarotyaśca yattūṣṇīṃ yadevāsyāniruktamaparimitaṃ rūpaṃ tadasya<BR>
tena saṃstaroti sa ha vā etaṃ sarvaṃ kṛtsnam prajāpatiṃ saṃskaroti ya evaṃ<BR>
vidvānetadevaṃ karoti bāhyāni rūpāṇi niruktāni bhavantyantarāṇyaniruktāni puśureṣa<BR>
yadagnistasmātpaśorbāhyāni rūpāṇi niruktāni bhavantyantarāṇyaniruktāni<BR>
<BR>
<BR>
<BR>
7.3.1.[1]<BR>
<BR>
cito gārhapatyo bhavati | acita āhavanīyo 'tha rājānaṃ krīṇātyayaṃ vai loko<BR>
gārhapatyo dyaurāhavanīyo 'tha yo 'yaṃ vāyuḥ pavata eṣa soma etaṃ tadimau<BR>
lokāvantareṇa dadhāti tasmādeṣa imau lokāvantareṇa pavate <BR>
<BR>
<BR>
<BR>
7.3.1.[2]<BR>
<BR>
yadveva cite gārhapatye | acita āhavanīye 'tha rājānaṃ krīṇātyātmā vā agniḥ prāṇaḥ<BR>
soma ātmaṃstatprāṇam madhyato dadhāti tasmādayamātmanprāṇo madhyataḥ<BR>
<BR>
<BR>
<BR>
7.3.1.[3]<BR>
<BR>
yadveva cite gārhapatye | acita āhavanīye 'tha rājānaṃ krīṇātyātmā vā agnī rasaḥ<BR>
soma ātmānaṃ tadrasenānuṣajati tasmādayamāntamevātmā rasenānuṣaktaḥ <BR>
<BR>
<BR>
<BR>
7.3.1.[4]<BR>
<BR>
rājānaṃ krītvā paryuhya | athāsmā ātithyaṃ havirnirvapati tasya haviṣkṛtā vācaṃ<BR>
visṛjate 'tha vā etadvyatiṣajatyadhvarakarma cāgnikarma ca karmaṇaḥ samānatāyai<BR>
samānamidaṃ karmāsaditi<BR>
<BR>
<BR>
<BR>
7.3.1.[5]<BR>
<BR>
yadveva vyatiṣajati | ātmā vā agniḥ prāṇo 'dhvara ātmaṃstatprāṇam madhyato<BR>
dadhāti tasmādayamātmanprāṇo madhyataḥ <BR>
<BR>
<BR>
<BR>
7.3.1.[6]<BR>
<BR>
yadveva vyatiṣajati | ātmā vā agnī raso 'dhvara ātmānaṃ tadrasenānuṣajati<BR>
tasmādayamāntamevātmā rasenānuṣakto 'thāhavanīyasyārdhamaiti <BR>
<BR>
<BR>
<BR>
7.3.1.[7]<BR>
<BR>
taddhaike | ubhayatraiva palāśaśākhayā vyudūhantyubhayatra vai cinotīti na tathā<BR>
kuryādavasyati vāva gārhapatyenordhva evāhavanīyena rohati tasmāttathā na kuryāt<BR>
<BR>
<BR>
7.3.1.[8]<BR>
<BR>
atha gārhapatya evoṣānnivapati | nāhavanīye 'yaṃ vai loko gārhapatyaḥ paśava ūṣā<BR>
asmiṃstalloke paśūndadhāti tasmādime 'smiṃloke paśavaḥ<BR>
<BR>
<BR>
<BR>
7.3.1.[9]<BR>
<BR>
athāhavanīya eva puṣkaraparṇamupadadhāti | na gārhapatya āpo vai puṣkaraparṇaṃ<BR>
dyaurāhavanīyo divi tadapo dadhātyubhayatra sikatā nivapati reto vai sikatā<BR>
ubhayatra vai vikriyate tasmādretaso 'dhi vikriyātā iti<BR>
<BR>
<BR>
<BR>
7.3.1.[10]<BR>
<BR>
tā nānā mantrābhyāṃ nivapati | manuṣyaloko vai gārhapatyo devaloka āhavanīyo<BR>
nāno vā etadyaddaivaṃ ca mānuṣaṃ ca drāghīyasā mantreṇāhavanīye nivapati<BR>
hrasīyasā gārhapatye drāghīyo hi devāyuṣaṃ hrasīyo manuṣyāyuṣaṃ sa pūrvāḥ<BR>
pariśridbhyo gārhapatye sikatā nivapati reto vai sikatā asmādretaso 'dīmā vikriyāntā<BR>
iti<BR>
<BR>
<BR>
<BR>
7.3.1.[11]<BR>
<BR>
tadāhuḥ | yadyoniḥ pariśrito retaḥ sikatā atha pūrvāḥ pariśridbhyo gārhapatye sikatā<BR>
nivapati kathamasyaitadreto 'parāsiktam parigṛhītam bhavatītyulbaṃ vā<BR>
ūṣāstadyadūṣānpūrvānnivapatyeteno hāsyaitadulbena reto 'parāsiktam parigṛhītam<BR>
bhavatyathāhavanīye pariśrito 'bhimantrayate tasyokto bandhuratha sikatā nivapati<BR>
reto vai sikatā etayo asyaitadyonyā reto 'parāsiktam parigṛhītam bhavati<BR>
<BR>
<BR>
<BR>
7.3.1.[12]<BR>
<BR>
athāhavanīya evāpyānavatībhyāmabhimṛśati | na gārhapatye 'yaṃ vai loko<BR>
gārhapatyaḥ svargo loka āhavanīyo 'ddho vā ayamasmiṃloke jāto yajamānaḥ svarga<BR>
eva loke prajijanayiṣitavyastadyadāhavanīya evāpyānavatībhyāmabhimṛśati na<BR>
gārhapatye svarga evainaṃ talloke prajanayati <BR>
<BR>
<BR>
<BR>
7.3.1.[13]<BR>
<BR>
atha logeṣṭakā upadadhāti | ime vai lokā eṣo 'gnirdiśo logeṣṭakā eṣu tallokeṣu<BR>
diśo dadhāti tasmādimā eṣu lokeṣu diśaḥ <BR>
<BR>
<BR>
<BR>
7.3.1.[14]<BR>
<BR>
bāhyenāgnimāharati | āptā vā asya tā diśo yā eṣu lokeṣvatha yā imāṃlokānpareṇa<BR>
diśastā asminnetaddadhāti <BR>
<BR>
<BR>
<BR>
7.3.1.[15]<BR>
<BR>
bahirvederiyaṃ vai vediḥ | āptā vā asya tā diśo yā asyāmatha yā imām pareṇa diśastā<BR>
asminnetaddadhāti <BR>
<BR>
<BR>
<BR>
7.3.1.[16]<BR>
<BR>
yadveva logeṣṭakā upadadhāti | prajāpatervisrastasya sarvā diśo raso 'nu vyakṣaratta<BR>
yatra devāḥ samaskurvaṃstadasminnetābhirlogeṣṭakābhistaṃ<BR>
rasamadadhustathaivāsminnayametaddadhāti<BR>
<BR>
<BR>
<BR>
7.3.1.[17]<BR>
<BR>
bāhyenāgnimāharati | āpto vā asya sa raso ya eṣu lokeṣvatha ya imāṃlokānparāṅraso<BR>
'tyakṣarattamasminnetaddadhāti<BR>
<BR>
<BR>
<BR>
7.3.1.[18]<BR>
<BR>
bahirvederiyaṃ vai vediḥ | āpto vā asya sa raso yo 'syāmatha ya imām parāṅraso<BR>
'tyakṣarattamasminnetaddadhāti <BR>
<BR>
<BR>
<BR>
7.3.1.[19]<BR>
<BR>
sphyenāharati | vajro vai sphyo vīryaṃ vai vajro vittiriyaṃ vīryeṇa vai vittiṃ vindate<BR>
<BR>
<BR>
<BR>
7.3.1.[20]<BR>
<BR>
sa purastādāharati | mā mā hiṃsījjanitā yaḥ pṛthivyā iti prajāpatirvai pṛthivyai janitā<BR>
mā mā hiṃsītprajāpatirityetadyo vā divaṃ satyadharmā vyānaḍiti yo vā divaṃ<BR>
satyadharmāsṛjatetyetadyaścāpaścandrāḥ prathamo jajāneti manuṣyā vā āpaścandrā<BR>
yo manuṣyānprathamo 'sṛjatetyetatkasmai devāya haviṣā vidhemeti prajāpatirvai<BR>
kastasmai haviṣā vidhemetyetattāmāhṛtyāntareṇa pariśrita ātmannupadadhāti sa yaḥ<BR>
prācyāṃ diśi raso 'tyakṣarattamasminnetaddadhātyatho prācīmevāsminnetaddiśaṃ<BR>
dadhāti <BR>
<BR>
<BR>
<BR>
7.3.1.[21]<BR>
<BR>
atha dakṣiṇataḥ | abhyāvartasva pṛthivi yajñena payasā saheti yathaiva yajustathā<BR>
bandhurvapāṃ te agniriṣito arohaditi yadvai kiṃ cāsyāṃ sāsyai vapā tāmagniriṣita<BR>
upādīpto rohati tāmāhṛtyāntareṇa pakṣasaṃdhimātmannupadadhāti sa yo dakṣiṇāyāṃ<BR>
diśi raso 'tyakṣarattamasminnetaddadhātyatho dakṣiṇāmevāsminnetaddiśaṃ dadhāti<BR>
<BR>
<BR>
<BR>
7.3.1.[22]<BR>
<BR>
atha paścāt | agne yatte śukraṃ yaccandraṃ yatpūtaṃ yacca yajñiyamitīyaṃ vā<BR>
agnirasyai tadāha taddevebhyo bharāmasīti tadasmai daivāya karmaṇe harāma<BR>
ityetattāmāhṛtyāntareṇa pucasaṃdhimātmannupadadhāti sa yaḥ pratīcyāṃ diśi raso<BR>
'tyakṣarattamasminnetaddadhātyatho pratīcīmevāsminnetaddiśaṃ dadhāti sa na<BR>
samprati paścādāharennedyajñapathādrasamāharāṇītīta ivāharati<BR>
<BR>
<BR>
<BR>
7.3.1.[23]<BR>
<BR>
athottarataḥ | iṣamūrjamahamita ādamitīṣamūrjamahamita ādada ityetadṛtasya<BR>
yonimiti satyaṃ vā ṛtaṃ satyasya yonimityetanmahiṣasya dhārāmityagnirvai mahiṣaḥ<BR>
sa hīdaṃ jāto mahāntsarvamaiṣṇādā mā goṣu viśatvā tanūṣvityātmā vai tanūrā mā<BR>
goṣu cātmani ca viśatvityetajjahāmi sedimanirāmamīvāmiti sikatāḥ pradhvaṃsayati<BR>
tadyaiva sediryānirā yāmīvā tāmetasyāṃ diśi dadhāti tasmādetasyāṃ diśi prajā<BR>
aśanāyukāstāmāhṛtyāntareṇa pakṣasaṃdhimātmannupadadhāti sa ya udīcyāṃ diśi raso<BR>
'tyakṣarattamasminnetaddadhātyatho udīcīmevāsminnetaddiśa dadhāti <BR>
<BR>
<BR>
<BR>
7.3.1.[24]<BR>
<BR>
tā etā diśaḥ | tāḥ sakvata upadadhāti sarvatastaddiśo dadhāti tasmātsarvato diśaḥ<BR>
sarvataḥ samīcīḥ sarvatastatsamīcīrdiśo dadhāti tasmātsarvataḥ samīcyo diśastā<BR>
nānopadadhāti nānā sādayati nānā sūdadohasādhivadati nānā hi<BR>
diśastiṣṭhannupadadhāti tiṣṭhantīva hi diśo 'tho tiṣṭhanvai vīryavattaraḥ <BR>
<BR>
<BR>
<BR>
7.3.1.[25]<BR>
<BR>
tā etā yajuṣmatya iṣṭakāḥ | tā ātmannaivopadadhāti na pakṣapuceṣvātmanhyeva<BR>
yajuṣmatya iṣṭakā upadhīyante na pakṣapuceṣu <BR>
<BR>
<BR>
<BR>
7.3.1.[26]<BR>
<BR>
tadāhuḥ | kathamasyaitāḥ pakvāḥ śṛtā upahitā bhavantīti raso vā etāḥ svayaṃśṛta u vai<BR>
raso 'tho yadvai kiṃ caitamagniṃ vaiśvānaramupanigacati tata eva tatpakvaṃ<BR>
śṛtamupahitam bhavati<BR>
<BR>
<BR>
<BR>
7.3.1.[27]<BR>
<BR>
athottaravediṃ nivapati | iyaṃ vai vedirdyairuttaravedirdiśo logeṣṭakāstadyadantareṇa<BR>
vediṃ cottaravediṃ ca logeṣṭakā upadadhātīmau tallokāvantareṇa diśo dadhāti<BR>
tasmādimau lokāvantareṇa diśastāṃ yugamātrīṃ vā sarvataḥ karoti catvāriṃśatpadāṃ<BR>
vā yatarathā kāmayetātha sikatā nivapati tasyokto bandhuḥ <BR>
<BR>
<BR>
<BR>
7.3.1.[28]<BR>
<BR>
tā uttaravedau nivapati | yonirvā uttaravediryonau tadretaḥ siñcati yadvai yonau retaḥ<BR>
sicyate tatprajaniṣṇu bhavati tābhiḥ sarvamātmānam pracādayati<BR>
sarvasmiṃstadātmanreto dadhāti tasmātsarvasmādevātmano retaḥ sambhavati <BR>
<BR>
<BR>
<BR>
7.3.1.[29]<BR>
<BR>
agne tava śravo vaya iti | dhūmo vā asya śravo vayaḥ sa hyenamamuṣmiṃloke<BR>
śrāvayati mahi bhrājante arcayo vibhāvasāveti mahato bhrājante 'rcayaḥ<BR>
prabhūvasavityetadbṛhadbhāno śavasā vājamukthyamiti bala vai śavo bṛhadbhāno<BR>
valenānnamukthyamityetaddadhāsi dāśuṣe kava iti yajamāno vai dāśvāndadhāsi<BR>
yajamānāya kava ityetat <BR>
<BR>
<BR>
<BR>
7.3.1.[30]<BR>
<BR>
pāvakavarcāḥ śukravarcā iti | pavakavarcā hyeṣa śukravarcā anūnavarcā udiyarṣi<BR>
bhānunetyanūnavarcā uddīpyase bhānunetyetatputro mātarā vicarannupāvasīti putro<BR>
hyeṣa mātarā vicarannupāvati pṛṇakṣi rodasī ubhe itīme vai dyāvāpṛthivī rodasī te<BR>
eṣa ubhe pṛṇakti dhūmenāmūṃ vṛṣṭyemām <BR>
<BR>
<BR>
<BR>
7.3.1.[31]<BR>
<BR>
ūrjo napājjātavedaḥ suśastibhiriti | ūrjo napājjātavedaḥ suṣṭutibhirityetanmandasva<BR>
dhītibhirhita iti dīpyasva dhītibhirhita ityetattve iṣaḥ saṃdadhurbhūrivarvasa iti tve<BR>
iṣaḥ saṃdadhurbahuvarpasa ityetaccitrotayo vāmajātā iti yathaiva yajustathā bandhuḥ <BR>
<BR>
<BR>
<BR>
7.3.1.[32]<BR>
<BR>
irajyannagne prathayasva jantubhiriti | manuṣyā vai jantavo dīpyamāno 'gne<BR>
prathasva manuṣyairityetadasme rāyo amartyetyasme rayiṃ<BR>
dadhadamartyetatsadarśatasya vapuśo virājasīti darśatasya hyeṣa vapuṣo virājati<BR>
pṛṇakṣi sānasiṃ kratumiti pṛṇakṣi sanātanaṃ kratumityetat<BR>
<BR>
<BR>
<BR>
7.3.1.[33]<BR>
<BR>
iṣkartāramadhvarasya pracetasamiti | adhvaro vai yajñaḥ prakalpayitāraṃ yajñasya<BR>
pracetasamityetatkṣayantaṃ rādhaso maha iti kṣayantaṃ rādhasi mahatītyetadrātiṃ<BR>
vāmasya subhagām mahīmiṣamiti rātiṃ vāmasya subhagām<BR>
mahatīmiṣamityetaddadhāsi sānasiṃ rayimiti dadhāsi sanātanaṃ rayimityetat <BR>
<BR>
<BR>
<BR>
7.3.1.[34]<BR>
<BR>
ṛtāvānamiti | satyāvānamityetanmahiṣamityagnirvai mahiṣo viśvadarśatamiti<BR>
viśvadarśato hyeṣo 'gniṃ sumnāya dadhire puro janā iti yajño vai sumnaṃ yajñāya vā<BR>
etam puro dadhate śrutkarṇaṃ saprathastamaṃ tvā girā daivyam mānuṣā<BR>
yugetyāśṛṇvantaṃ saprathastamaṃ tvā girā devam manuṣyā havāmaha ityetat <BR>
<BR>
<BR>
<BR>
7.3.1.[35]<BR>
<BR>
sa eṣo 'gnireva vaiśvānaraḥ | etatṣaḍṛcamārambhāyaivemāḥ sikatā nyupyante<BR>
'gnimevāsminnetadvaiśvānaraṃ reto bhūtaṃ śiñcati ṣaḍṛcena ṣaḍṛtavaḥ saṃvatsaraḥ<BR>
saṃvatsaro vaiśvānaraḥ<BR>
<BR>
<BR>
<BR>
7.3.1.[36]<BR>
<BR>
tadāhuḥ | yadretaḥ sikatā ucyante kimāsāṃ reto rūpamiti śuklā iti brūyācuklaṃ hi reto<BR>
'tho pṛśnaya iti pṛśnīva hi retaḥ<BR>
<BR>
<BR>
<BR>
7.3.1.[37]<BR>
<BR>
tadāhuḥ | yadārdraṃ retaḥ śuṣkāḥ sikatā nivapati kathamasyaitā ārdrā retorūpam<BR>
bhavantīti raso vai candāṃsyārdra u vai rasastadyadenāścandobhirnivapatyevamu<BR>
hāsyaitā ārdrā retorūpam bhavanti <BR>
<BR>
<BR>
<BR>
7.3.1.[38]<BR>
<BR>
tadāhuḥ | kathamasyaitā ahorātrābhyāmupahitā bhavantīti dve vā ahorātre śuklaṃ ca<BR>
kṛṣṇaṃ ca dva sikate śuklā ca kṛṣṇā caivamu hāsyaitā ahorātrābhyāmupahitā<BR>
bhavanti <BR>
<BR>
<BR>
<BR>
7.3.1.[39]<BR>
<BR>
tadāhuḥ | kathamasyaitā ahorātraiḥ sampannā anyūnā anatiriktā upahitā<BR>
bhavantītyanantāni vā ahorātrāṇyanantāḥ sikatā evamu hāsyaitā ahorātraiḥ sampannā<BR>
anyūnā anatiriktā upahitā bhavantyatha kasmātsamudriyaṃ canda ityananto vai<BR>
samudro 'nantāḥ sikatāstatsamudriyaṃ candaḥ <BR>
<BR>
<BR>
<BR>
7.3.1.[40]<BR>
<BR>
tadāhuḥ | kathamasyaitāḥ pṛthaṅnānā yajurbhirupahitā bhavantīti mano vai<BR>
yajustadidam mano yajuḥ sarvāḥ sikatā anuvibhavatyevamu hāsyaitāḥ pṛthaṅnānā<BR>
yajurbhirupahitā bhavanti <BR>
<BR>
<BR>
<BR>
7.3.1.[41]<BR>
<BR>
tadāhuḥ | kathamasyaitāḥ sarvaiścandobhirupahitā bhavantīti yadevainā etena<BR>
ṣaḍṛcena nivapati yāvanti hi saptānāṃ candasāmakṣarāṇi tāvantyetasya<BR>
ṣaḍṛcasyākṣarāṇyevamu hāsyaitāḥ sarvaiścandobhirupahitā bhavanti<BR>
<BR>
<BR>
<BR>
7.3.1.[42]<BR>
<BR>
yadveva sikatā nivapati | prajāpatireṣo 'gniḥ sarvamu brahma<BR>
prajāpatistaddhaitadbrahmaṇa utsanne yatsikatā atha yadanutsannamidaṃ tadyo<BR>
'yamagniścīyate tadyatsikatā nivapati yadeva tadbrahmaṇa utsannaṃ<BR>
tadasminnetatpratidadhāti tā asaṃkhyātā aparimitā nivapati ko hi tadveda<BR>
yāvattadbrahmaṇa utsannaṃ sa ha vā etaṃ sarvaṃ kṛtsnam prajāpatiṃ saṃskaroti ya<BR>
evaṃ vidvāntsikatā nivapati<BR>
<BR>
<BR>
<BR>
7.3.1.[43]<BR>
<BR>
tadāhuḥ | kaitāsāmasaṃkhyātānāṃ saṃkhyeti dve iti brūyāddve hi sikate śuklā ca kṛṣṇā<BR>
cātho sapta viṃśatiśatānīti brūyādetāvanti hi saṃvatsarasyāhorātrāṇyatho dve<BR>
dvāpañcāśe śate ityetāvanti hyetasya ṣaḍṛcasyākṣarāṇyatho pañcaviṃśatiriti<BR>
pañcaviṃśaṃ hi retaḥ<BR>
<BR>
<BR>
<BR>
7.3.1.[44]<BR>
<BR>
tā etā yajuṣmatya iṣṭakāḥ | tā ātmannevopadadhāti na pakṣapuceṣvātmanhyeva<BR>
yajuṣmatya iṣṭakā upadhīyante na pakṣapuceṣu na sādayati nedretaḥ prajātiṃ<BR>
sthāpayānīti <BR>
<BR>
<BR>
<BR>
7.3.1.[45]<BR>
<BR>
athainā āpyānavatībhyāmabhimṛśati | idamevaitadretaḥ siktamāpyāyayati<BR>
tasmādyonau retaḥ siktamāpyāyate saumībhyām prāṇo vai somaḥ prāṇaṃ tadretasi<BR>
dadhāti tasmādretaḥ siktam prāṇamabhisambhavati pūyeddha yadṛte<BR>
prāṇātsambhavedeṣo haivātra sūdadohāḥ prāṇo vai somaḥ sūdadohāḥ<BR>
<BR>
<BR>
<BR>
7.3.1.[46]<BR>
<BR>
āpyāyasva sametu te | viśvataḥ soma vṛṣṇyamiti reto vai vṛṣṇyamāpyāyasva sametu te<BR>
sarvataḥ soma reta ityetadbhavā vājasya saṃgatha ityanne vai vājo bhavānnasya<BR>
saṃgatha ityetatsaṃ te payāṃsi samu yanti vājā iti raso vai payo 'nne vājāḥ saṃ te rasāḥ<BR>
samu yantvannānītyetatsaṃ vṛṣṇyabhimātiṣāha iti saṃ retāṃsi pāpmasaha<BR>
ityetadāpyāyamāno amṛtāya someti prajātyāṃ tadamṛtaṃ dadhāti tasmātprajātiramṛtā<BR>
divi śravāṃsyuttamāni dhiṣveti candramā vā asya divi śrava uttamaṃ sa<BR>
hyenamamuṣmiṃloke śrāvayati dvābhyāmāpyāyayati gāyatryā ca triṣṭubhā ca<BR>
tasyokto bandhuḥ <BR>
<BR>
<BR>
<BR>
7.3.1.[47]<BR>
<BR>
athātāḥ sampadeva | catasro logeṣṭakā upadadhāti ṣaḍṛcena nivapati<BR>
dvābhyāmāpyāyayati taddvādaśa dvādaśa māsāḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvattadbhavati<BR>
<BR>
<BR>
<BR>
7.3.2.[1]<BR>
<BR>
āpyānavatībhyāmabhimṛśya | pratyetyātithyena pracaratyātithyena pracarya<BR>
pravargyopasadbhyām pracarati pravargyopasadbhyām pracaryāthaitāṃ carmaṇi citiṃ<BR>
samavaśamayanti tadyaccarmaṇi carma vai rūpaṃ rūpāṇāmupāptyai lomato loma vai<BR>
rūpaṃ rūpāṇāmupāptyai rohite rohite ha sarvāṇi rūpāṇi sarveṣāṃ rūpāṇāmupāptyā<BR>
ānaḍuhe 'gnireṣa yadanaḍvānagnirūpāṇāmupāptyai prācīnagnīve taddhi devatrā <BR>
<BR>
<BR>
<BR>
7.3.2.[2]<BR>
tadagreṇa gārhapatyam | antarvedyuttaraloma prācīnagnīvamupastṛṇāti tadetāṃ citiṃ<BR>
samavaśamayantyatha prokṣati tadyatprokṣati śuddhamevaitanmedhyaṃ<BR>
karotyājyena taddhi śuddham medhyamatho anabhyārohāya na hi kiṃ<BR>
canānyaddhavirājyena prokṣanti tūṣṇīmaniruktaṃ vai tadyattūṣṇīṃ sarvaṃ vā<BR>
aniruktaṃ sarveṇaivaitacuddham medhyaṃ karotyatho anabhyārohāya na hi kiṃ<BR>
canānyaddhavistūṣṇīm prokṣanti<BR>
<BR>
<BR>
<BR>
7.3.2.[3]<BR>
<BR>
yadveva prokṣati | havirvā etattadetadabhighārayati yadvai havirabhyaktaṃ<BR>
yadabhighāritaṃ tajjuṣṭaṃ tanmedhyamājyenājyena hi havirabhighārayanti tūṣṇīṃ<BR>
tūṣṇīṃ hi havirabhighārayanti darbhaiste hi śuddhā medhyā agrairagraṃ hi devānām <BR>
<BR>
<BR>
<BR>
7.3.2.[4]<BR>
<BR>
tadāhuḥ | yatprathamāmeva citim prokṣati kathamasyaiṣa sarvo 'gniḥ prokṣito<BR>
bhavati kathaṃ carmaṇi praṇītaḥ kathamaśvapraṇīta iti yadevātra sarvāsāṃ<BR>
citīnāmiṣṭakāḥ prokṣatyevamu hāsyaiṣa sarvo 'gniḥ prokṣito bhavatyevaṃ carmaṇi<BR>
praṇīta evamaśvapraṇīta udyacantyetāṃ citim <BR>
<BR>
<BR>
<BR>
7.3.2.[5]<BR>
<BR>
athāhāgnibhyaḥ prahriyamāṇebhyo 'nubrūhīti | etadvai devānupapraiṣyata etaṃ<BR>
yajñaṃ taṃsyamānānrakṣāṃsi nāṣṭrā ajighāṃsanna yakṣyadhve na yajñaṃ taṃsyadhva<BR>
iti tebhya etānagnīnetā iṣṭakā vajrānkṣurapavīnkṛtvā prāharaṃstairenānastṛṇvata<BR>
tāntstṛtvābhaye 'nāṣṭrā eta yajñamatanvata <BR>
<BR>
<BR>
<BR>
7.3.2.[6]<BR>
<BR>
tadvā etatkriyate | yaddevā akurvannidaṃ nu tāni rakṣāṃsi devairevopahatāni<BR>
yattvetatkaroti yaddevā akurvaṃstatkaravāṇītyatho yadeva rakṣo yaḥ pāpmā tebhya<BR>
etānagnīnetā iṣṭakā vajrānkṣurapavīnkṛtvā praharati tairenāntstṛṇute<BR>
tāntstṛtvābhaye 'nāṣṭrā etaṃ yajñaṃ tanute<BR>
<BR>
<BR>
<BR>
7.3.2.[7]<BR>
<BR>
tadyadagnibhya iti | bahavo hyete 'gnayo yadetāścitayo 'tha yatprahriyamāṇebhya iti<BR>
pra hi harati<BR>
<BR>
<BR>
<BR>
7.3.2.[8]<BR>
<BR>
taddhaike 'nvāhuḥ | purīṣyāso agnayaḥ prāvaṇabhiḥ sajoṣasa iti prāyaṇarūpaṃ na<BR>
tathā kuryādāgneyīreva gāyatrīḥ kāmavatīranubrūyādā te vatso mano yamattubhyaṃ<BR>
tā aṅgirastamāgniḥ priyeṣu dhāmasviti <BR>
<BR>
<BR>
<BR>
7.3.2.[9]<BR>
<BR>
āgneyīranvāha | agnirūpāṇāmupāptya kāmavatīḥ kāmānāmupāptyai gāyatrīrgāyatro<BR>
'gniryāvānagniryāvatyasya mātrā tāvataivainametadreto bhūtaṃ siñcati<BR>
tisrasrivṛdagniryāvānagniryāvatyasya mātrā tāvataivainametadreto bhūtaṃ siñcati tāḥ<BR>
sapta sampadyante saha triranūktābhyāṃ saptacitiko 'gniḥ sapta 'rtavaḥ saṃvatsaraḥ<BR>
saṃvatsaro 'gniryāvānagniryāvatyasya mātrā tāvattadbhavatyupāṃśvanvāha reto vā atra<BR>
yajña upāṃśu vai retaḥ sicyate paścādanubruvannanveti candobhirevaitadyajñam<BR>
paścādabhirakṣanneti<BR>
<BR>
<BR>
<BR>
7.3.2.[10]<BR>
<BR>
athāśvaṃ śuklam purastānnayanti | etadvai devā abibhayuryadvai na iha rakṣāṃsi<BR>
nāṣṭrā na hanyuriti ta etaṃ vajramapaśyannamumevādityamasau vā āditya eṣo<BR>
'śvasta etena vajreṇa purastādrakṣāṃsi nāṣṭrā apahatyābhaye 'nāṣṭre svasti<BR>
samāśnuvata tathaivaitadyajamāna etena vajreṇa purastādrakṣāṃsi nāṣṭrā<BR>
apahatyābhaye 'nāṣṭre svasti samaśnuta āgaghantyagniṃ dakṣiṇataḥ pucasya<BR>
citimupanidadhatyuttarato 'śvamākramayanti<BR>
<BR>
<BR>
7.3.2.[11]<BR>
<BR>
tamuttarādhenāgneḥ | antareṇa pariśritaḥ prāñcaṃ nayanti tatprācyai diśaḥ<BR>
pāpmānamapahanti taṃ dakṣiṇā taddakṣiṇāyai diśaḥ pāpmānamapahanti tam<BR>
pratyañcaṃ tatpratīcyai diśaḥ pāpmānamapahanti tamudañcaṃ tadudīcyai diśaḥ<BR>
pāpmānamapahanti sarvābhya evaitaddigbhyo rakṣāṃsi nāṣṭrā<BR>
apahatyāthainamudañcam prāñcam prasṛjati tasyokto bandhuḥ<BR>
<BR>
<BR>
<BR>
7.3.2.[12]<BR>
<BR>
tam pratyañcaṃ yantam | etāṃ citimavaghrāpayatyasau vā āditya eṣo 'śva imā u<BR>
sarvāḥ prajā yā imā iṣṭakāstadyadavaghrādayatyasāveva tadāditya imāḥ prajā<BR>
abhijighrati tasmādu haitatsarvo 'smīti manyate prajāpatervīryeṇa tadyatpratyañcaṃ<BR>
yantamavaghrāpayati pratyaṅ hyevaiṣa yannimāḥ sarvāḥ prajā abhijighrati<BR>
<BR>
<BR>
<BR>
7.3.2.[13]<BR>
<BR>
yadvevāvaghrāpayati | asau vā āditya eṣo 'śva ima u lokā etāḥ<BR>
svayamātṛṇāstadyadavaghrāpayatyasāveva tadāditya imāṃlokāntsūtre samāvayate<BR>
tadyattatsūtramupari tasya bandhuḥ <BR>
<BR>
<BR>
<BR>
7.3.2.[14]<BR>
<BR>
yadvevāghrāpayati | agnirdevebhya udakrāmatso 'paḥ prāviśatte devāḥ<BR>
prajāpatimabruvaṃstvamimamanvica sa tubhyaṃ svāya pitra āvirbhaviṣyatīti<BR>
tamaśvaḥ śuklo bhūtvānvaicattamadbhya upodāsṛptam puṣkaraparṇe viveda<BR>
tamabhyavekṣāṃ cakre sa hainamuduvoṣa tasmāduvoṣa tasmādaśvaḥ śukla<BR>
uduṣṭamukha ivāthā ha durakṣo bhāvukastamu vā ṛtveva hiṃsitveva mete taṃ<BR>
hovāca varaṃ te dadāmīti <BR>
<BR>
<BR>
<BR>
7.3.2.[15]<BR>
<BR>
sa hovāca | yastvānena rūpeṇānvicādvindādeva tvā sa iti sa yo hainametena<BR>
rūpeṇānvicati vindati hainaṃ vittvā haivainaṃ cinute <BR>
<BR>
<BR>
<BR>
7.3.2.[16]<BR>
<BR>
sa śuklaḥ syāt | taddhyetasya rūpaṃ ya eṣa tapati yadi śuklaṃ na vindedapyaśuklaḥ<BR>
syādaśvastveva syādyadyaśvaṃ na vindedapyanaḍvāneva syādāgneyo vā<BR>
anaḍvānagniru sarveṣām pāpmanāmapahantā <BR>
<BR>
<BR>
<BR>
7.3.2.[17]<BR>
<BR>
athāto 'dhirohaṇasyaiva | taṃ haike purastātpratyañcamadhirohanti paścādvā prāñcaṃ<BR>
na tathā kuryātpaśureṣa yadagniryo vai paśum purastātpratyañcamadhirohati<BR>
viṣāṇābhyāṃ taṃ hantyatha yaḥ paścātprāñcam padbhyāṃ<BR>
tamātmanevainamārohedyaṃ vā ātmanā paśumārohanti sa pārayati sa na<BR>
hinastyuttarato yaṃ hi kaṃ ca paśumārohantyuttarata<BR>
evainammārohantyāruhyāgnimauttaravedikaṃ karma kṛtvātmannagniṃ gṛhṇīta<BR>
ātmannagniṃ gṛhītvā satyaṃ sāma gāyati puṣkaraparṇamupadadhāti tasyātaḥ <BR>
<BR>
<BR>
<BR>
7.3.2.[18]<BR>
<BR>
athaitaṃ sāye bhūte 'śvam pariṇayanti | etadva devā abibhayuryadvai na imamiha<BR>
rakṣāṃsi nāṣṭrā na hanyuriti tasmā etaṃ<BR>
vajramabhigoptāramakurvannamumevādityamasau vā āditya eṣo 'śvastathaivāsmā<BR>
ayametaṃ vajramabhigoptāraṃ karoti<BR>
<BR>
<BR>
<BR>
7.3.2.[19]<BR>
<BR>
taṃ vā upāstamayamādityasya pariṇayati | eṣa vā asya pratyakṣaṃ divā goptā bhavati<BR>
rātrisācayānyu vai rakṣāṃsi rātryā evāsmā etaṃ vajramabhigoptāraṃ karoti sarvataḥ<BR>
pariṇayati sarvata evāsmā etaṃ vajramabhigoptāraṃ karoti triṣkṛtvaḥ pariṇayati<BR>
trivṛtamevāsmā etaṃ vajramabhigoptāraṃ karotyathainamudañcam prāñcam prasṛjati<BR>
tasyokto bandhuratha sa punarvipalyayate tasyopari bandhuḥ <BR>
<BR>
<BR>
<BR>
7.4.1.[1]<BR>
<BR>
ātmannagniṃ gṛhṇīte ceṣyan | ātmano vā etamadhijanayati yādṛśādva jāyate tādṛṅṅeva<BR>
bhavati sa yadātmannagṛhītvāgniṃ cinuyānmanuṣyādeva manuṣyaṃ<BR>
janayenmartyānmartyamanapahatapāpmano 'napahatapāpmānamatha<BR>
yadātmannagniṃ gṛhītvā cinoti tadagnerevādhyagniṃ<BR>
janayatyamṛtādamṛtamapahatapāpmano 'pahatapāpmānam<BR>
<BR>
<BR>
<BR>
7.4.1.[2]<BR>
<BR>
sa gṛhṇāti | mayi gṛhṇāmyagre agnimiti tadātmannevāgre 'gniṃ gṛhṇāti rāyaspoṣāya<BR>
suprajāstvāya suvīryāyeti tadu sarvā āśiṣa ātmangṛhṇīte māmu devatāḥ sacantāmiti<BR>
tadu sarvāndevānātmangṛhṇīte tadyatkiṃ cātmano 'dhi janayiṣyanbhavati<BR>
tatsarvamātmangṛhṇīte sa vai tiṣṭhannātmannagniṃ gṛhītvānūpaviśya cinoti<BR>
paśureṣa yadagnistasmātpaśustiṣṭhangarbhaṃ dhitvānūpaviśya vijāyate<BR>
<BR>
<BR>
<BR>
7.4.1.[3]<BR>
<BR>
atha satyaṃ sāma gāyati | etadvai devā abruvantsatyamasya mukhaṃ karavāma te<BR>
satyam bhaviṣyāmaḥ satyaṃ no 'nuvartsyati satyo naḥ sa kāmo bhaviṣyati yatkāmā<BR>
etatkariṣyāmaha iti<BR>
<BR>
<BR>
7.4.1.[4]<BR>
<BR>
ta etatsatyaṃ sāma purastādagāyan | tadasya satyam mukhamakurvaṃste<BR>
satyamabhavantsatyamenānanvavartata satya eṣāṃ sa kāmo 'bhavadyatkāmā<BR>
etadakurvata <BR>
<BR>
<BR>
<BR>
7.4.1.[5]<BR>
<BR>
tathaivaitadyajamānaḥ | yatsatyaṃ sāma purastādgāyati tadasya satyam mukhaṃ karoti<BR>
sa satyam bhavati satyamenamanuvartate satyo 'sya sa kāmo bhavati yatkāma<BR>
etatkurute <BR>
<BR>
<BR>
<BR>
7.4.1.[6]<BR>
<BR>
tadyattatsatyam | āpa eva tadāpo hi vai satyaṃ tasmādyenāpo yanti tatsatyasya<BR>
rūpamityāhurapa eva tasya sarvasyāgramakurvaṃstasmādyadaivāpo yantyathedaṃ<BR>
sarvaṃ jāyate yadidaṃ kiṃ ca <BR>
<BR>
<BR>
<BR>
7.4.1.[7]<BR>
<BR>
atha puṣkaraparṇamupadadhāti | yonirvai puṣkaraparṇaṃ yonimevaitadupadadhāti<BR>
<BR>
<BR>
<BR>
7.4.1.[8]<BR>
<BR>
yadveva puṣkaraparṇamupadadhāti | āpo vai puṣkaraṃ tāsāmiyam parṇaṃ yathā ha<BR>
vā idam puṣkaraparṇamapsvadhyāhitamevamiyamapsvadhyāhitā seyaṃ<BR>
yoniragneriyaṃ hyagnirasyai hi sarvo 'gniścīyata imāmevaitadupadadhāti<BR>
tāmanantarhitāṃ satyādupadadhātīmāṃ tatsatye pratiṣṭhāpayati tasmādiyaṃ satye<BR>
pratiṣṭhitā tasmādviyameva satyamiyaṃ hyevaiṣāṃ lokānāmaddhātamām <BR>
<BR>
<BR>
<BR>
7.4.1.[9]<BR>
<BR>
apām pṛṣṭhamasi yoniragneriti | apāṃ hīyam pṛṣṭhaṃ yonirhīyamagneḥ<BR>
samudramabhitaḥ pinvamānamiti samudro homāmabhitaḥ pinvate vardhamāno<BR>
mahāṃ ā ca puṣkara iti vardhamāno mahīyasva puṣkara ityetaddivo mātrayā<BR>
varimṇā prathasvetyanuvimārṣṭyasau vā āditya eṣo 'gnirno haitamanyo divo varimā<BR>
yantumarhati dyaurbhūtvainaṃ yacetyevaitadāha svarājopaddhāti svārājyaṃ hyapāṃ<BR>
sādayitvā sūdadohasādhivadati tasyokto bandhuḥ <BR>
<BR>
<BR>
<BR>
7.4.1.[10]<BR>
<BR>
atha rukbhamupadadhāti | asau vā āditya eṣa rukbha eṣa hīmāḥ sarvāḥ prajā<BR>
atirocate roco ha vai taṃ rukbha ityācakṣate paro 'kṣam paro 'kṣakāmā hi devā<BR>
amumevaitadādityamupadadhāti sa hiraṇmayo bhavati parimaṇḍala<BR>
ekaviṃśatinirbādhastasyokto bandhuradhastānnirbādhamupadadhāti raśmayo vā<BR>
etasya nirbādhā avastādu vā etasya raśmayaḥ<BR>
<BR>
<BR>
<BR>
7.4.1.[11]<BR>
<BR>
tam puṣkaraparṇa upadadhāti | yonirvai puṣkaraparṇaṃ<BR>
yonāvevainametatpratiṣṭhāpayati <BR>
<BR>
<BR>
<BR>
7.4.1.[12]<BR>
<BR>
yadveva puṣkaraparṇa upadadhāti | pratiṣṭhā vai puṣkaraparṇamiyaṃ vai<BR>
puṣkaraparṇamiyamu vai pratiṣṭhā yo vā asyāmapratiṣṭhito 'pi dūre<BR>
sannapratiṣṭhita eva sa raśmibhirvā eṣo 'syām pratiṣṭhito<BR>
'syāmevainametatpratiṣṭhāyām pratiṣṭhāpayati <BR>
<BR>
<BR>
<BR>
7.4.1.[13]<BR>
<BR>
yadveva puṣkaraparṇa upadadhāti | indro vṛtraṃ hatvā nāstṛṣīti manyamāno 'paḥ<BR>
prāviśattā abravīdbibhemi vai puram me kuruteti sa yo 'pāṃ rasa āsīttamūrdhvaṃ<BR>
samudauhaṃstāmasmai puramakurvaṃstadyadasmai puramakurvaṃstasmātpūṣkaram<BR>
pūṣkaraṃ ha vai tatpuṣkaramityācakṣate paro 'kṣam paro 'kṣakāmā hi<BR>
devāstadyatpuṣkaraparṇa upadadhāti yamevāsyaitamāpo rasaṃ samudauhanyāmasmai<BR>
puramakurvaṃstasminnevainametatpratiṣṭhāpayati <BR>
<BR>
<BR>
<BR>
7.4.1.[14]<BR>
<BR>
brahma jajñānam prathamam purastāditi | asau vā ādityo brahmāharahaḥ<BR>
purastājjāyate vi sīmataḥ suruco vena āvariti madhyaṃ vai sīmeme lokāḥ suruco<BR>
'sāvādityo veno yadvai prajijaniṣamāṇo 'venattasmādvenastāneṣa sīmato madhyato<BR>
vivṛṣvannudeti sa budhnyā upamā asya viṣṭhā iti diśo vā asya budhnyā upamā<BR>
viṣṭhāstā hyeṣa upavitiṣṭhate sataśca yonimasataśca vivaritīme vai lokāḥ sataśca<BR>
yonirasataśca yacca hyasti yacca na tadebhya eva lokebhyo jāyate triṣṭubhopadadhāti<BR>
traiṣṭabho hyeṣa sādayitvā sūdadohasādhivadati tasyokto bandhuḥ<BR>
<BR>
<BR>
<BR>
7.4.1.[15]<BR>
<BR>
atha puruṣamupadadhāti | sa prajāpatiḥ so 'gniḥ sa yajamānaḥ sa hiraṇmayo bhavati<BR>
jyotirvai hiraṇyaṃ jyotiragniramṛtaṃ hiraṇyamamṛtamagniḥ puruṣo bhavati puruṣo<BR>
hi prajāpatiḥ <BR>
<BR>
<BR>
<BR>
7.4.1.[16]<BR>
yadveva puruṣamupadadhāti | prajāpatervisrastādramyā tanūrmadhyata<BR>
udakrāmattasyāmenamutkāntāyāṃ devā ajahustaṃ yatra devāḥ<BR>
samaskurvaṃstadasminnetāṃ ramyāṃ tanūm madhyato 'dadhustasyāmasya devā<BR>
aramanta tadyadasyaitasyāṃ ramyāyāṃ tanvāṃ devā aramanta tasmāddhiramyaṃ<BR>
hiramyaṃ ha vai taddhiraṇyamityācakṣate paro 'kṣam paro 'kṣakāmā hi<BR>
devāstathaivāsminnayametāṃ ramyāṃ tanūm madhyato dadhāti tasyāmasya devā<BR>
ramante prāṇo vā asya sā ramyā tanūḥ prāṇamevāsminnetam madhyato dadhāti <BR>
<BR>
<BR>
<BR>
7.4.1.[17]<BR>
<BR>
taṃ rukbha upadadhāti | asau vā āditya eṣa rukbho 'tha ya eṣa etasminmaṇḍale<BR>
puruṣaḥ sa eṣa tamevaitadupadadhāti <BR>
<BR>
<BR>
<BR>
7.4.1.[18]<BR>
<BR>
uttānamupadadhāti | etadvai devā abruvanyadi vā imāvarvāñcā upadhāsyāmaḥ<BR>
sarvamevedam pradhakṣyato yadyu parāñcau parāñcāveva tapsyato yadyu<BR>
samyañcāvantaraivaitāvetajjyotirbhaviṣyatyatho anyo 'nyaṃ hiṃsiṣyata iti te<BR>
'rvāñcamanyamupādadhuḥ parāñcamanyaṃ sa eṣa raśmibhirarvāṅ tapati rukbhaḥ<BR>
prāṇaireṣa ūrdhvaḥ puruṣaḥ prāñcamupadadhāti prāṅ hyeṣo 'gniścīyate<BR>
<BR>
<BR>
<BR>
7.4.1.[19]<BR>
<BR>
hiraṇyagarbhaḥ samavartatāgra iti | hiraṇyagarbho hyeṣa samavartatāgre bhūtasya<BR>
jātaḥ patireka āsīdityeṣa hyasya sarvasya bhūtasya jātaḥ patireka āsītsa dādhāra<BR>
pṛthivīṃ dyāmutemāmityeṣa vai divaṃ ca pṛthivīṃ ca dādhāra kasmai devāya haviṣa<BR>
vidhemeti prajā patirvai kastasmai haviṣā vidhemetyetat <BR>
<BR>
<BR>
<BR>
7.4.1.[20]<BR>
<BR>
drapsaścaskanda pṛthivīmanu dyāmiti | asau vā ādityo drapsaḥ sa divaṃ ca pṛthivīṃ<BR>
ca skandatītyamūmitīmāmimaṃ ca yonimanu yaśca pūrva itīmaṃ ca lokamamuṃ<BR>
cetyetadatho yaccedametarhi cīyate yaccādaḥ pūrvamacīyateti samānaṃ yonimanu<BR>
saṃcarantamiti samānaṃ hyepa etaṃ yonimanu saṃcarati drapsaṃ juhomyanu sapta<BR>
hotrā ityasau vā ādityo drapso diśaḥ sapta hotrā amuṃ tadādityaṃ dikṣu<BR>
pratiṣṭhāpayati<BR>
<BR>
<BR>
<BR>
7.4.1.[21]<BR>
<BR>
dvābhyāmupadadhāti | dvipādyajamāno yajamāno 'gniryāvānagniryāvatyasya mātrā<BR>
tāvataivainametadupadadhāti triṣṭubbhyāṃ traiṣṭubho hyeṣa sādayitvā<BR>
sūdadohasādhivadati tasyokto bandhuḥ <BR>
<BR>
<BR>
<BR>
7.4.1.[22]<BR>
<BR>
atha sāma gāyati | etadvai devā etam puruṣamupadhāya<BR>
tametādṛśamevāpaśyanyathaitacuṣkaṃ phalakam<BR>
<BR>
<BR>
<BR>
7.4.1.[23]<BR>
<BR>
te 'bruvan | upa tajjānīta yathāsminpuruṣe vīryaṃ dadhāmeti te<BR>
'bruvaṃścetayadhvamiti citimicateti vāva tadabruvaṃstadicata yathāsminpuruṣe<BR>
vīryaṃ dadhāmeti <BR>
<BR>
<BR>
<BR>
7.4.1.[24]<BR>
<BR>
te cetayamānāḥ |<BR>
etatsāmāpaśyaṃstadagāyaṃstadasminvīryamadadhustathaivāsminnayametaddadhāti<BR>
puruṣe gāyati puruṣe tadvīryaṃ dadhāti citre gāyati sarvāṇi hi<BR>
citrāṇyagnistamupadhāya na purastātparīyānnenmāyamagnirhinasaditi<BR>
<BR>
<BR>
<BR>
7.4.1.[25]<BR>
<BR>
atha sarpanāmairupatiṣṭhata | ime vai lokāḥ sarpāste hānena sarveṇa sarpanti<BR>
yadidaṃ kiṃ ca sarveṣāmu haiṣa devānāmātmā yadagniste devā<BR>
etamātmānamupadhāyābibhayuryadvai na ime lokā anenātmanā na surpeyuriti<BR>
<BR>
<BR>
<BR>
7.4.1.[26]<BR>
<BR>
ta etāni sarpanāmānyapaśyan | tairupātiṣṭhanta tairasmā<BR>
imāṃlokānasthāpayaṃstairanamayanyadanamayaṃstasmātsarpanāmāni<BR>
tathaivaitadyajamāno yatsarpanāmairupatiṣṭhata imānevāsmā<BR>
etallokāntsthāpayatīmāṃlokānnamayati tatho hāsyaita etenātmanā na sarpanti <BR>
<BR>
<BR>
<BR>
7.4.1.[27]<BR>
<BR>
yadveva sarpanāmairupatiṣṭhata | ime vai lokāḥ sarpā yaddhi kiṃ ca sarpatyeṣveva<BR>
tallokeṣu sarpati tadyatsarpanāmairupatiṣṭhate yaivaiṣu lokeṣu nāṣṭrā yo<BR>
vyadvaro yā śimidā tadevaitatsarvaṃ śamayati<BR>
<BR>
<BR>
<BR>
7.4.1.[28]<BR>
<BR>
namo 'stu sarpebhyo ye ke ca pṛthivīmanu | ye antarikṣe ye divi tebhyaḥ sarpebhyo<BR>
nama iti ya evaiṣu triṣu lokeṣu sarpāstebhya etannamaskaroti <BR>
<BR>
<BR>
7.4.1.[29]<BR>
<BR>
yā iṣavo yātudhānānāmiti | yātudhānapreṣitā haike daśanti ye vā vanaspatīmranu ye<BR>
vāvaṭeṣu śerate tebhyaḥ sarpebhyo nama iti ye caiva vanaspatiṣu sarpā ye cāvaṭeṣu<BR>
śerate tebhya etannamaskaroti <BR>
<BR>
<BR>
<BR>
7.4.1.[30]<BR>
<BR>
ye vāmī rocane divo | ye vā sūryasya raśmiṣu yeṣāmapsu sadaskṛtaṃ tebhyaḥ<BR>
sarpebhyo nama iti yatra yatraite tadevaibhya etannamaskaroti namo nama iti yajño<BR>
vai namo yajñenaivainānetannamaskāreṇa namasyati tasmādu ha nāyajñiya<BR>
brūyānnamasta iti yathā hainam brūyādyajñasta iti tādṛktat <BR>
<BR>
<BR>
<BR>
7.4.1.[31]<BR>
<BR>
tribhirupatiṣṭhate | traya ime lokā atho trivṛdagniryāvānagniryāvatyasya mātrā<BR>
tāvataivāsmā etadimāṃlokāntsthāpayatyatho tāvataivaitadidam marvaṃ śamayati<BR>
tiṣṭhannupatiṣṭhate tiṣṭhantīva vā ime lokā atho tiṣṭhanvai vīryavattaraḥ <BR>
<BR>
<BR>
<BR>
7.4.1.[32]<BR>
<BR>
athainamupaviśyābhijuhoti | ājyena pañcagṛhītena tasyokto bandhuḥ sarvataḥ<BR>
parisarpaṃ sarvābhya evainametaddigbhyo 'nnena prīṇāti<BR>
<BR>
<BR>
<BR>
7.4.1.[33]<BR>
<BR>
yadvevainamabhijuhoti | etadvai devā etamātmānamupadhāyābibhayuryadvai na<BR>
imamiha rakṣāṃsi nāṣṭrā na hanyuriti ta etānrākṣoghnānpratisarānapaśyankṛṇuṣva<BR>
pājaḥ prasitiṃ na pṛthvīmiti rākṣoghnā vai pratisarāsta etaiḥ pratisaraiḥ sarvābhyo<BR>
digbhyo rakṣāṃsi nāṣṭrā apahatyābhaye 'nāṣṭra etamātmānaṃ samaskurvata<BR>
tathaivaitadyajamāna etaiḥ pratisaraiḥ sarvābhyo digbhyo rakṣāṃsi nāṣṭrā<BR>
apahatyābhaye 'nāṣṭra etamātmānaṃ saṃ skurute<BR>
<BR>
<BR>
<BR>
7.4.1.[34]<BR>
<BR>
ājyena juhoti | vajro vā ājyaṃ vajreṇaivaitaprakṣāṃsi nāṣṭrā apahanti pañcagṛhītena<BR>
pañcacitiko 'gniḥ pañca 'rtavaḥ saṃvatsaraḥ saṃvatsaro 'gniryāvānagniryāvatyasya<BR>
mātrā tāvataivaitadrakṣāṃsi nāṣṭrā apahantyāgneyībhiragnirvai jyotī<BR>
rakṣohāgninaivaitadrakṣāṃsi nāṣṭrā apahanti triṣṭubbhirvajro vai<BR>
triṣṭubvajreṇaivaitadrakṣāṃsi nāṣṭrā apahanti sarvataḥ parisarpaṃ sarvābhya<BR>
evaitaddigbhyo rakṣāṃsi nāṣṭrā apahanti <BR>
<BR>
<BR>
7.4.1.[35]<BR>
paścādagneḥ prāṅāsīno | 'thottarato dakṣiṇātha purastātpratyaṅṅatha jaghanena<BR>
parītya dakṣiṇata udaṅṅāsīnastaddakṣiṇāvṛttaddhi devatrāthānuparītya<BR>
paścātprāṅāsīnastatho hāsyaitatprāgeva karma kṛtam bhavati<BR>
<BR>
<BR>
<BR>
7.4.1.[36]<BR>
<BR>
atha srucā upadadhāti | bāhū vai srucau bāhū evāsminnetatpratidadhāti te yatsrucau<BR>
bhavataḥ srucau hi bāhū idameva kapucalamayaṃ daṇdo dve bhavato dvau hīmau<BR>
bāhū pāśvata upadadhāti pārśvato hīmau bāhū<BR>
<BR>
<BR>
<BR>
7.4.1.[37]<BR>
<BR>
kārṣmaryamayīṃ dakṣiṇata upadadhāti | etadvai devā abibhayuryadvai no yajñaṃ<BR>
dakṣiṇato rakṣāṃsi nāṣṭrā na hanyuriti ta etaṃ rakṣohaṇaṃ<BR>
vanaspatimapaśyankārṣmaryaṃ ta etena vanaspatinā dakṣiṇato rakṣāṃsi nāṣṭrā<BR>
apahatyābhaye 'nāṣṭra etaṃ yajñamatanvata tathaivaitadyajamāna etena vanaspatinā<BR>
dakṣiṇato rakṣāṃsi nāṣṭrā apahatyābhaye 'nāṣṭra etaṃ yajñaṃ tanuta ājyena pūrṇā<BR>
bhavati vajro vā ājyaṃ vajreṇaivaitaddakṣiṇato rakṣāṃsi nāṣṭrā apahanti<BR>
<BR>
<BR>
<BR>
7.4.1.[38]<BR>
<BR>
athaudumbarīmuttarata upadadhāti | ūrgvai rasa udumbara ūrjamevāsminnetadrasaṃ<BR>
dadhāti dadhnā pūrṇā bhavati raso vai dadhi rasamevāsminnetaddadhāti<BR>
<BR>
<BR>
<BR>
7.4.1.[39]<BR>
<BR>
yadveva srucā upadadhāti | prajāpatervisrastasyāgnisteja ādāya dakṣiṇākarṣatso<BR>
'trodaramadyatkṛṣṭvodaramattasmātkārṣmaryo 'thāsyendra oja<BR>
ādāyodaṅṅadakrāmatsa udumbaro 'bhavat<BR>
<BR>
<BR>
<BR>
7.4.1.[40]<BR>
<BR>
tāvabravīt | upa metam prati ma etaddhattaṃ yena me yuvamudakramiṣṭamiti<BR>
tābhyāṃ vai nau sarvamannam prayaceti tau vai mā bāhū bhūtvā prapadyethāmiti<BR>
tatheti tābhyāṃ vai sarvamannam prāyacattāvenam bāhū bhūtvā prāpadyetāṃ<BR>
tasmādbāhubhyāmevānnaṃ kriyate bāhubhyāmadyate bāhubhyāṃ hi sa sarvamannam<BR>
prāyacat <BR>
<BR>
<BR>
<BR>
7.4.1.[41]<BR>
<BR>
sa kārṣmaryamayīṃ dakṣiṇata upadadhāti | agneṣṭvā tejasā sādayāmīti yadevāsya<BR>
tadagnisteja ādāya dakṣiṇākarṣattadasminnetatpratidadhātyagnirmūrdhā divaḥ<BR>
kakudityeṣa u so 'gnirgāyatryā gāyatro 'gniryāvānagniryāvatyasya mātrā<BR>
tāvataivaināmetadupadadhāti ghṛtena pūrṇā bhavatyāgneyaṃ vai ghṛtaṃ<BR>
svenaivainametadbhāgena svena ramena prīṇāti <BR>
<BR>
<BR>
<BR>
7.4.1.[42]<BR>
<BR>
athaudumbarīmuttarata upadadhāti | indrasya tvaujasā sādayāmīti yadevāsya<BR>
tadindra oja ādāyodaṅṅudakrāmattadasminnetatpratidadhāti bhuvo yajñasya rajasaśca<BR>
netetyeṣa u sa indraḥ sā yadāgneyyagnikarma hyatha yattriṣṭuptraiṣṭubho hīndra<BR>
aindrāgno 'gniryāvānagniryāvatyasya mātrā tāvataivaināmetadupadadhātīndrāgnī vai<BR>
sarve devāḥ sarvadevatyo 'gniryāvānagniryāvatyasya mātrā<BR>
tāvataivaināmetadupadadhāti dadhnā pūrṇā bhavatyaindraṃ vai dadhi<BR>
svenaivainametadbhāgena svena rasena prīṇāti <BR>
<BR>
<BR>
<BR>
7.4.1.[43]<BR>
<BR>
tāvasyaitāvindrāgnī eva bāhū | tāvenaṃ tejasā ca vīryeṇa ca saha prapadyete sa<BR>
sampratyuraḥ puruṣamākāśya yatrābhyāpnoti tadālikhyaine upadadhātyeṣa<BR>
haitayorlokaḥ <BR>
<BR>
<BR>
<BR>
7.4.1.[44]<BR>
<BR>
te haike tiraścyā upadadhati | tiryañcau vā imau bāhū iti na tathā<BR>
kuryātprācyāvevopadadhyātprāṅ hyeṣo 'gniścīyate 'tho evaṃ vai bāhū vīryavattarau<BR>
te<BR>
nānopadadhāti nānā sādayati nānā sūdadohasādhivadati nānā hīmau bāhū<BR>
<BR>
<BR>
<BR>
7.4.1.[45]<BR>
<BR>
tadāhuḥ | naitasya puruṣasya bāhū kuryādetau vā asya bāhū ye ete srucau<BR>
nedatirecayānīti sa vai kuryādevaitau vā asya bāhū anvete srucāvatho etau<BR>
pakṣāvatho yānyetasminnagnau rūpāṇyupadhāsyanbhavati yāntstomānyāni pṛṣṭhāni<BR>
yāni candāṃsyetayoreva sā saṃskṛtiretayorvṛddhistasmādu kuryādevaitasya puruṣasya<BR>
bāhū<BR>
<BR>
<BR>
<BR>
7.4.2.[1]<BR>
<BR>
svayamātṛṇāmupadadhāti | iyaṃ vai svayamātṛṇemāmevaitadupadadhāti<BR>
tāmanantarhitām puruṣādupadadhātyannaṃ vai svayamātṛṇeyaṃ vai<BR>
svayamātṛṇeyamu vā annamasyāṃ hi sarvamannam pacyate<BR>
'nantarhitamevāsmādetadanna dadhātyuttarāmuttaramevāsmādetadannaṃ dadhāti <BR>
<BR>
<BR>
<BR>
7.4.2.[2]<BR>
<BR>
yadveva svayamātṛṇāmupadadhāti | prāṇo vai svayamātṛṇā prāṇo<BR>
hyevaitatsvayamātmana ātṛntte prāṇamevaitadupadadhāti tāmanantarhitām<BR>
puruṣādupadadhāti prāṇo vai svayamātṛṇeyaṃ vai svayamātṛṇeyamu vai prāṇo yaddhi<BR>
kiṃ ca prāṇīyaṃ tatsarvam bibhartyanantarhitamevāsmādetatprāṇaṃ<BR>
dadhātyuttarāmuttaramevāsmādetatprāṇaṃ dadhāti<BR>
<BR>
<BR>
<BR>
7.4.2.[3]<BR>
<BR>
yadveva svayamātṛṇāmupadadhāti | prajāpatiṃ visrastaṃ devatā ādāya<BR>
vyudakrāmaṃstāsu vyutkrāmantīṣu pratiṣṭhāmabhipadyopāviśat <BR>
<BR>
<BR>
<BR>
7.4.2.[4]<BR>
<BR>
sa yaḥ sa prajāpatirvyasraṃsata | ayameva sa yo 'yamagniścīyate 'tha yā sā<BR>
pratiṣṭhaiṣā sā prathamā svayamātṛṇā tadyadetāmatropadadhāti<BR>
yadevāsyaiṣātmanastadasminnetatpratidadhāti tasmādetāmatropadadhāti<BR>
<BR>
<BR>
<BR>
7.4.2.[5]<BR>
<BR>
tāṃ vai prajāpatinopadadhāti | prajāpatirhyevaitatsvayamātmanaḥ pratyadhatta<BR>
dhruvāsīti sthirāsītyetadatho pratiṣṭhitāsīti dharuṇeti pratiṣṭhā vai dharuṇamāstṛtā<BR>
viśvakarmaṇeti prajāpatirvai viśvakarmā tenāstṛtāsītyetanmā tvā samudra<BR>
udvadhīnmā suparṇa iti rukbho vai samudraḥ puruṣaḥ suparṇastau tvā<BR>
modvadhiṣṭāmityetadavyathamānā pṛthivīṃ dṛṃheti yathaiva yajustathā bandhuḥ<BR>
<BR>
<BR>
<BR>
7.4.2.[6]<BR>
<BR>
prajāpatiṣṭvā sādayatviti | prajāpatirhyetām prathamāṃ citimapaśyadapām pṛṣṭhe<BR>
samudrasyemannityapāṃ hīyam pṛṣṭhaṃ samudrasya hīyamema vyacasvatīm<BR>
prathasvatīmiti vyacasvatī ca hīyam prathasvatī ca prathasva pṛthivyasīti prathasva<BR>
pṛthivī cāsītyetat <BR>
<BR>
<BR>
<BR>
7.4.2.[7]<BR>
<BR>
bhūrasīti | bhūrhīyam bhūmirasīti bhūmirhīyamaditirasītīyaṃ vā aditiriyaṃ hīdaṃ<BR>
sarvaṃ dadate viśvadhāyā ityasyāṃ hīdaṃ sarvaṃ hitaṃ viśvasya bhuvanasya dhartrīti<BR>
sarvasya bhuvanasya dhartrītyetatpṛthivīṃ yaca pṛthivīṃ dṛṃha pṛthivīm mā<BR>
hiṃsīrityātmānaṃ yacātmānaṃ dṛṃhātmānam mā hiṃsīrityetat <BR>
<BR>
<BR>
<BR>
7.4.2.[8]<BR>
<BR>
viśvasmai prāṇāyāpānāya | vyānāyodānāyeti prāṇo vai svayamātṛṇā sarvasmā u vā<BR>
etasmai prāṇaḥ pratiṣṭhāyai caritrāyetīme vai lokāḥ svayamātṛṇā ima u lokāḥ<BR>
pratiṣṭhā caritramagniṣṭvābhipātvityagniṣṭvābhigopāyatvityetanmahyā svastyeti<BR>
mahatyā svastyetyetaccardiṣā śaṃtameneti yaccardiḥ śaṃtamaṃ tenetyetatsādayitvā<BR>
sūdadohasādhivadati tasyokto bandhuratha sāma gāyati tasyopari bandhuḥ<BR>
<BR>
<BR>
<BR>
7.4.2.[9]<BR>
<BR>
tadāhuḥ | kathamepa puruṣaḥ svayamātṛṇayānabhinihito bhavatītyannaṃ vai<BR>
svayamātṛṇā prāṇaḥ svayamātṛṇānabhinihito v ai puruṣo 'nnena ca prāṇena ca<BR>
<BR>
<BR>
<BR>
7.4.2.[10]<BR>
<BR>
atha dūrveṣṭakāmupadadhāti | paśavo vai dūrveṣṭakā paśūnevaitadupadadhāti<BR>
tadyairado 'gniranantarhitaiḥ paśubhirupaitta ete tānevaitadupadadhāti<BR>
tāmanantarhitāṃ svayamātṛṇāyā upadadhātīyaṃ vai svayamātṛṇānantarhitāṃstadasyai<BR>
paśūndadhātyuttarāmuttarāṃstadasyai paśūndadhāti <BR>
<BR>
<BR>
<BR>
7.4.2.[11]<BR>
<BR>
yadveva dūrveṣṭakāmupadadhāti | prajāpatervisrastasya yāni lomānyaśīyanta tā imā<BR>
oṣadhayo 'bhavannathāsmātprāṇo madhyata udakrāmattasminnutkrānte 'padyata<BR>
<BR>
<BR>
<BR>
7.4.2.[12]<BR>
<BR>
so 'bravīt | ayaṃ vāva mādhūrvīditi yadabravīdadhūrvīnmeti tasmāddhūrvā dhūrvā<BR>
ha<BR>
vai tāṃ dūrvetyācakṣate paro 'kṣam paro 'kṣakāmā hi devāstadetatkṣatram prāṇo<BR>
hyeṣa raso lomānyanyā oṣadhaya etāmupadadhatsarvā oṣadhīrupadadhāti <BR>
<BR>
<BR>
<BR>
7.4.2.[13]<BR>
<BR>
taṃ yatra devāḥ samaskurvam | stadasminnetam prāṇaṃ rasam madhyato<BR>
'dadhustathaivāsminnayametaddadhāti tāmanantarhitāṃ svayamātṛṇāya<BR>
upadadhātīyaṃ vai svayamātṛṇānannarhitāstadasyā<BR>
oṣadhīrdadhātyuttarāmuttarāstadasyā oṣadhīrdadhāti sā syātsamūlā sāgrā kṛtsnatāyai<BR>
yathā svayamātṛṇāyāmupahitā bhūmim prāpnuyādevamupadadhyādasyāṃ hyevaitā<BR>
jāyanta imāmanu prarohanti <BR>
<BR>
<BR>
<BR>
7.4.2.[14]<BR>
<BR>
kāṇḍātkāṇḍātprarohantī | paruṣaḥ-paruṣasparīti kāṇḍātkāṇḍāddhyeṣā<BR>
parvaṇaḥ-parvaṇaḥ prarohatyevā no pūrve pratanu sahasreṇa śatena ceti yathaiva<BR>
yajustathā bandhuḥ <BR>
<BR>
<BR>
7.4.2.[15]<BR>
<BR>
yā śatena pratanoṣi | sahasreṇa virohasīti śatena hyeṣā pratanoti sahasreṇa virohati<BR>
tasyāste devīṣṭake vidhema haviṣā vayamiti yathaiva yajustathā<BR>
bandhurdvābhyāmupadadhāti tasyokto bandhuḥ sādayitvā sūdadohasādhivadati<BR>
tasyokto bandhuḥ<BR>
<BR>
<BR>
<BR>
7.4.2.[16]<BR>
atha dviyajuṣamupadadhāti | indrāgnī akāmayetāṃ svargaṃ lokamiyāveti<BR>
tāvetāmiṣṭakāmapaśyatāṃ dviyajuṣamimāmeva tāmupādadhātāṃ tāmupadhāyāsyai<BR>
pratiṣṭhāyai svargaṃ lokamaitāṃ tathaivaitadyajamāno yaddviyajuṣamupadadhāti<BR>
yena rūpeṇa yatkarma kṛtvendrāgnī svargaṃ lokamaitāṃ tena rūpeṇa tatkarma kṛtvā<BR>
svargaṃ lokamayānīti sā yaddviyajurnāma dve hyetāṃ devate apaśyatāṃ yadveva<BR>
dviyajuṣamupadadhāti yajamāno vai dviyajuḥ <BR>
<BR>
<BR>
<BR>
7.4.2.[17]<BR>
<BR>
tadāhuḥ | yadasāveva yajamāno yo 'sau hiraṇmayaḥ puruṣo 'tha katamadasyedaṃ<BR>
rūpamiti daivo vā asya sa ātmā manuṣo 'yaṃ tadyatsa hiraṇmayo bhavatyamṛtaṃ vā<BR>
asya tadrūpaṃ devarūpamamṛtaṃ hiraṇyamatha yadiyam mṛdaḥ kṛtā bhavati mānuṣaṃ<BR>
hyasyedaṃ rūpam<BR>
<BR>
<BR>
<BR>
7.4.2.[18]<BR>
<BR>
sa yadamūmevopadadhyāt | nemāmapaśiṃṣyātkṣipre hāsmāllokādyajamānaḥ<BR>
preyādatha yadimāmapaśinaṣṭi yadevāsyedam mānuṣaṃ rūpaṃ tadasyaitadapaśinaṣṭi<BR>
tatho hānenātmanā sarvamāyureti <BR>
<BR>
<BR>
<BR>
7.4.2.[19]<BR>
<BR>
sa yannānūpadadhyāt | na haitaṃ daivamātmānamanuprajānīyādatha yadanūpadadhāti<BR>
tatho haitaṃ daivamātmānamanuprajānāti tāmanantarhitāṃ dūrveṣṭakāyā upadadhāti<BR>
paśavo vai dūrveṣṭakā yajamānaṃ tatpaśuṣu pratiṣṭhāpayati<BR>
<BR>
<BR>
<BR>
7.4.2.[20]<BR>
<BR>
tadāhuḥ | kathamasyaitāvātmānau prāṇena saṃtatāvavyavacinnau bhavata iti prāṇo vai<BR>
svayamātṛṇā prāṇo dūrveṣṭakā yajamāno dviyajuḥ sa yadanantarhitāṃ svayamātṛṇāyai<BR>
dūrveṣṭakāmupadadhāti prāṇeṇaiva tatprāṇaṃ saṃtanoti saṃdadhātyatha<BR>
yadanantarhitāṃ dūrveṣṭakāyai dviyajuṣamupadadhāti prāṇo vai dūrveṣṭakā<BR>
yajamāno dviyajurevamu hāsyaitāvātmānau prāṇena saṃtatāvavyavacinnau bhavataḥ<BR>
<BR>
<BR>
7.4.2.[21]<BR>
<BR>
yāste agne sūrye ruco | yā vo devāḥ sūrye ruca iti rucaṃ rucamityamṛtatvaṃ vai<BR>
rugamṛtatvamevāsminnetaddadhāti dvābhyāmupadadhāti tasyokto bandhuratho<BR>
dvayaṃ hyevaitadrūpam mṛccāpaśca sādayitvā sūdadohasādhivadati tasyokto bandhuḥ <BR>
<BR>
<BR>
<BR>
7.4.2.[22]<BR>
<BR>
atha retaḥsicā upadadhāti | imau vai lokau retaḥsicāvimau hyeva lokau retaḥ siñcata<BR>
ito vā ayamūrdhvaṃ retaḥ siñcati dhūmaṃ sāmutra vṛṣṭirbhavati tāmasāvamuto<BR>
vṛṣṭiṃ tadimā antareṇa prajāyante tasmādimau lokau retaḥsicau<BR>
<BR>
<BR>
<BR>
7.4.2.[23]<BR>
<BR>
virāḍjyotiradhārayaditi | ayaṃ vai loko virāṭ sa imamagniṃ jyotirdhārayati<BR>
svarāḍjyotiradhārayadityasau vai lokaḥ svarāṭ so mumādityaṃ jyotirdhārayati<BR>
virāḍvahemau lokau svarāṭca nānopadadhāti nānā hīmau lokau sakṛtsādayati<BR>
samānaṃ tatkaroti tasmādu hānayorlokayorantāḥ samāyanti<BR>
<BR>
<BR>
<BR>
7.4.2.[24]<BR>
<BR>
yadveva retaḥsicā upadadhāti | āṇḍau vai retaḥsicau yasya hyāṇḍau bhavataḥ sa eva<BR>
retaḥ siñcati virāḍjyotiradhārayatsvarāḍjyotiradhārayaditi virāḍvahemāvāṇḍau<BR>
svarāṭca tāvetajjyotirdhārayato reta eva prajāpatimeva nānopadadhāti nānā<BR>
homāvāṇḍau sakṛtsādayati samānaṃ tatkaroti tasmātsamānasambandhanau te<BR>
anantarhite dviyajuṣa upadadhāti yajamāno vai dviyajuranantarhitau<BR>
tadyajamānādāṇḍau dadhāti<BR>
<BR>
<BR>
<BR>
7.4.2.[25]<BR>
<BR>
atha viśvajyotiṣamupadadhāti | agnirvai prathamā viśvajyotiragnirhyevāsmiṃloke<BR>
viśvaṃ jyotiragnimevaitadupadadhāti tāmanantarhitāṃ retaḥsigbhyāmupadadhātīmau<BR>
vai lokau retaḥsicāvanantarhitaṃ tadābhyāṃ lokābhyāmagniṃ<BR>
dadhātyantarevopadadhātyantareva hīmau lokāvagniḥ<BR>
<BR>
<BR>
<BR>
7.4.2.[26]<BR>
<BR>
yadveva viśvajyotiṣamupadadhāti | prajā vai viśvajyotiḥ prajā hyeva viśvaṃ jyotiḥ<BR>
prajananamevaitadupadadhāti tāmanantarhitāṃ retaḥsigbhyāmupadadhātyāṇḍau vai<BR>
retaḥsicāvanantarhitāṃ tadāṇḍābhyām prajātiṃ dadhātyantarevopadadhātyantareva<BR>
hyāṇḍau prajāḥ prajāyante<BR>
<BR>
<BR>
<BR>
7.4.2.[27]<BR>
prajāpatiṣṭvā sādayatviti | prajāpatirhyetām prathamāṃ citimapaśyatpṛṣṭhe pṛthivyā<BR>
jyotiṣmatīmiti pṛṣṭhe hyayam pṛthivyai jyotiṣmānagniḥ<BR>
<BR>
<BR>
<BR>
7.4.2.[28]<BR>
<BR>
viśvasmai prāṇāyāpānāya | vyānāyeti prāṇo vai viśvajyotiḥ sarvasmā u etasmai prāṇo<BR>
viśvaṃ jyotiryaceti sarvaṃ jyotiryacetyetadagniṣṭe 'dhipatirityagnimevāsyā adhipatiṃ<BR>
karoti sādayitvā sūdadohasādhivadati tasyokto bandhuḥ<BR>
<BR>
<BR>
<BR>
7.4.2.[29]<BR>
<BR>
atha 'rtavye upadadhāti | ṛtava ete yadṛtavye ṛtūnevaitadupadadhāti madhuśca<BR>
mādhavaśca vāsantikāvṛtū iti nāmanī enayorete nāmabhyāmevaine etadupadadhāti<BR>
dve iṣṭake bhavato dvau hi māsāvṛtuḥ sakṛtsādayatyekaṃ tadṛtuṃ karoti <BR>
<BR>
<BR>
<BR>
7.4.2.[30]<BR>
<BR>
tadyadete atropadadhāti | saṃvatsara eṣo 'gnirima u lokāḥ saṃvatsarastasyāyameva<BR>
lokaḥ prathamā citirayamasya loko vasanta ṛtustadyadete atropadadhāti yadevāsyaite<BR>
ātmanastadasminnetatpratidadhāti tasmādete atropadadhāti<BR>
<BR>
<BR>
<BR>
7.4.2.[31]<BR>
<BR>
yadvevaite atropadadhāti | prajāpatireṣo 'gniḥsaṃvatsara u prajāpatistasya<BR>
pratiṣṭhaiva prathamā citiḥ pratiṣṭho asya vasanta ṛtustadyadete atropadadhāti<BR>
yadevāsyaite ātmanastadasminnetatpratidadhāti tasmādete atropadadhāti te<BR>
anantarhite viśvajyotiṣa upadadhāti prajā vai viśvajyotiranantarhitāstatprajā ṛtubhyo<BR>
dadhāti tasmātprajā ṛtūnevānuprajāyanta ṛtubhirhyeva garbhe santaṃ<BR>
sampaśyantyutubhirjātam<BR>
<BR>
<BR>
<BR>
7.4.2.[32]<BR>
<BR>
athāṣāḍhāmupadadhāti | iyaṃ vā aṣāḍhemāmevaitadupadadhāti tām pūrvārdha<BR>
upadadhāti prathamā hīyamasṛjyata<BR>
<BR>
<BR>
<BR>
7.4.2.[33]<BR>
<BR>
sā yadaṣāḍhā nāma | devāścāsurāścobhaye prājāpatyā aspardhanta te devā<BR>
etāmiṣṭakāmapaśyannaṣāḍhāmimāmeva tāmupādadhata<BR>
tāmupadhāyāsurāntsapatnānbhrātṛvyānasmātsarvasmādasahanta yadasahanta<BR>
tasmādaṣāḍhā tathaivaitadyajamāna etāmupadhāya diṣantam<BR>
bhrātṛvyamasmātsarvasmātsahate<BR>
<BR>
<BR>
7.4.2.[34]<BR>
<BR>
yadvevāṣāḍhāmupadadhāti | vāgvā aṣāḍhā vācaiva taddaivā<BR>
asurāntsapatnānbhrātṛvyānasmātsarvasmādasahanta tathaivaitadyajamāno vācaiva<BR>
dviṣantam bhrātṛvyamasmātsarvasmātsahate vācameva taddevā upādadhata<BR>
tathaivaitadyajamāno vācamevopadhatte<BR>
<BR>
<BR>
<BR>
7.4.2.[35]<BR>
<BR>
seyaṃ vāmabhṛt | prāṇā vai vāmaṃ yaddhi kiṃ ca prāṇīyaṃ tatsarvam bibharti teneyaṃ<BR>
vāmabhṛdvāggha tveva vābhṛtprāṇā vai vāmaṃ vāci vai prāṇebhyo 'nnaṃ dhīyate<BR>
tasmādvāgvāmabhṛt<BR>
<BR>
<BR>
<BR>
7.4.2.[36]<BR>
<BR>
ta ete sarve prāṇā yadaṣāḍhā | tām pūrvārdha upadadhāti purastāttatprāṇāndadhāti<BR>
tasmādime purastātprāṇāstānnānyayā yajuṣmatyeṣṭakayā<BR>
purastātpratyupadadhyādetasyāṃ citau netprāṇānapidadhānīti <BR>
<BR>
<BR>
<BR>
7.4.2.[37]<BR>
<BR>
yadvapasyāḥ pañca purastādupadadhāti | annaṃ vā āpo 'napihitā vā annena<BR>
prāṇāstāmanantarhitāmṛtavyābhyāmupadadhātyṛtuṣu tadvācam pratiṣṭhāpayati seyaṃ<BR>
vāgṛtuṣu pratiṣṭhitā vadati <BR>
<BR>
<BR>
<BR>
7.4.2.[38]<BR>
<BR>
tadāhuḥ | yatprajā viśvajyotirvāgaṣāḍhāya kasmādantareṇa 'rtavye upadadhātīti<BR>
saṃvatsaro vā ṛtavye saṃvatsareṇa tatprajābhyo vācamantardadhāti<BR>
tasmātsaṃvatsaravelāyām prajā vācam pravadanti <BR>
<BR>
<BR>
<BR>
7.4.2.[39]<BR>
<BR>
aṣāḍhāsi sahamāneti | asahanta hyetayā devā asurāntsahasvārātīḥ sahasva pṛtanāyata<BR>
iti yathaiva yajustathā bandhuḥ sahasravīryāsi sā mā jinveti sarvaṃ vai sahasraṃ<BR>
sarvavīryāsi sā mā jinvetyetatsādayitvā sūdadohasādhivadati tasyokto bandhuḥ<BR>
<BR>
<BR>
<BR>
7.4.2.[40]<BR>
<BR>
tadāhuḥ | kasmādabhisvayamātṛṇamanyā iṣṭakā upadhīyante prācya etā iti dve vai<BR>
yonī iti brūyāddevayoniranyo manuṣyayoniranyaḥ prācīnaprajananā vai devāḥ<BR>
pratīcīnaprajananā manuṣyāstadyadetāḥ prācīrupadadhāti<BR>
devayonerevaitadyajamānam prajanayati <BR>
<BR>
<BR>
<BR>
7.5.1.[1]<BR>
<BR>
kūrmamupadadhāti | raso vai kūrmo rasamevaitadupadadhāti yo vai sa eṣāṃ<BR>
lokānāmapsu praviddhānām parāṅraso 'tyakṣaratsa eṣa kūrmastamevaitadupadadhāti<BR>
yāvānu vai rasastāvānātmā sa eṣa ima eva lokāḥ <BR>
<BR>
<BR>
<BR>
7.5.1.[2]<BR>
<BR>
tasya yadadharaṃ kapālam | ayaṃ sa lokastatpratiṣṭhitamiva bhavati pratiṣṭhita iva<BR>
hyayaṃ loko 'tha yaduttaraṃ sā dyaustadbyavagṛhītāntamiva bhavati<BR>
vyavagṛhītānteva hi dyauratha yadantarā tadantarikṣaṃ sa eṣa ima eva lokā<BR>
imānevaitallokānupadadhāti<BR>
<BR>
<BR>
<BR>
7.5.1.[3]<BR>
<BR>
tamabhyanakti | dadhnā madhunā ghṛtena dadhi haivāsya lokasya rūpaṃ<BR>
ghṛtamantarikṣasya madhvamuṣya svenaivainametadrūpeṇa samardhayatyatho<BR>
dadhi haivāsya lokasya raso ghṛtamantarikṣasya madhvamuṣya<BR>
svenaivainametadrasena samardhayati <BR>
<BR>
<BR>
<BR>
7.5.1.[4]<BR>
<BR>
madhu vātā ṛtāyata iti | yāṃ vai devatāmṛgabhyanūktā yāṃ yajuḥ saiva devatā sa 'kṣo<BR>
devatā tadyajustaddhaitanmadhvevaiṣa trico raso vai madhu<BR>
rasamevāsminnetaddadhāti gāyatrībhistisṛbhistasyokto bandhuḥ<BR>
<BR>
<BR>
<BR>
7.5.1.[5]<BR>
<BR>
sa yatkūrmo nāma | etadvai rūpaṃ kṛtvā prajāpatiḥ prajā asṛjata<BR>
yadasṛjatākarottadyadakarottasmātkūrmaḥ kaśyapo vai kūrmastasmādāhuḥ sarvāḥ<BR>
prajāḥ kāśyapya iti<BR>
<BR>
<BR>
<BR>
7.5.1.[6]<BR>
<BR>
sa yaḥ kūrmo 'sau sa ādityo | 'mumevaitadādityamupadadhāti taṃ<BR>
purastātpratyañcamupadadhātyamuṃ tadādityam purastātpratyañcaṃ dadhāti<BR>
tasmādasāvādityaḥ purastātpratyaṅ dhīyate dakṣiṇato 'ṣāḍhāyai vṛṣā vai kūrmo<BR>
yoṣāṣāḍhā dakṣiṇato vai vṛṣā yoṣāmupaśete 'ratnimātre 'ratnimātrāddhi vṛṣā<BR>
yoṣāmupaśete saiṣā sarvāsāmiṣṭakānām mahiṣī yadaṣāḍhaitasyai dakṣiṇataḥ<BR>
santsarvāsāmiṣṭakānāṃ dakṣiṇato bhavati<BR>
<BR>
<BR>
7.5.1.[7]<BR>
<BR>
yadveva kūrmamupadadhāti | prāṇo vai kūrmaḥ prāṇo hīmāḥ sarvāḥ prajāḥ karoti<BR>
prāṇamevaitadupadadhāti tam purastātpratyañcamupadadhāti purastāttatpratyañcam<BR>
prāṇaṃ dadhāti tasmātpurastātpratyaṅ prāṇo dhīyate puruṣamabhyāvṛttaṃ yajamāne<BR>
tatprāṇaṃ dadhāti dakṣiṇato 'ṣāḍhāyai prāṇo vai kūrmo vāgaṣāḍhā prāṇo vai vāco<BR>
vṛṣā prāṇo mithunam<BR>
<BR>
<BR>
<BR>
7.5.1.[8]<BR>
<BR>
apāṃ gambhantstīdeti | etaddhāpāṃ gambhiṣṭhaṃ yatraiṣa etattapati mā tvā sūryo<BR>
'bhitāpsīnmāgnirvaiśvānara iti maiva tvā sūryo hiṃsīnmo agnirvaiśvānara<BR>
ityetadacinnapatrāḥ prajā anuvīkṣasvetīmā vai sarvāḥ prajā yā imā iṣṭakāstā ariṣṭā<BR>
anārtā anuvīkṣasvetyetadanu tvā divyā vṛṣṭiḥ sacatāmiti yathaivainaṃ divyā<BR>
vṛṣṭiranusacetaivametadāha <BR>
<BR>
<BR>
<BR>
7.5.1.[9]<BR>
<BR>
athainamejayati | trīntsamudrāntsamasṛpatsvargānitīme vai trayaḥ samudrāḥ svargā<BR>
lokāstāneṣa kūrmo bhūtvānusaṃsasarpāpām patirvṛṣabha iṣṭakānāmityapāṃ hyeṣa<BR>
patirvṛṣabha iṣṭakānām purīṣaṃ vasānaḥ sukṛtasya loka iti paśavo vai purīṣam<BR>
paśūnvasānaḥ sukṛtasya loka ityetattatra gaca yatra pūrve paretā iti tatra gaca<BR>
yatraitena pūrve karmaṇeyurityetat <BR>
<BR>
<BR>
<BR>
7.5.1.[10]<BR>
<BR>
mahī dyauḥ pṛthivī ca na iti | mahatī dyauḥ pṛthivī ca na ityetadimaṃ yajñam<BR>
mimikṣatāmitīmaṃ yajñamavatāmityetatpipṛtāṃ no bharīmabhiriti bibhṛtāṃ no<BR>
bharīmabhirityetaddyāvāpṛthivyayottamayopadadhāti dyāvāpṛthivyo hi kūrmaḥ<BR>
<BR>
<BR>
<BR>
7.5.1.[11]<BR>
<BR>
tribhirupadadhāti | traya ime lokā atho trivṛdagniryāvānagniryāvatyasya mātrā<BR>
tāvataivainametadupadadhāti tribhirabhyanakti tatṣaṭtasyokto bandhuravakā<BR>
adhastādbhavantyavakā upariṣṭādāpo vā avakā apāmevainametanmadhyato dadhāti<BR>
sādayitvā sūdadohasādhivadati tasyokto bandhuḥ<BR>
<BR>
<BR>
<BR>
7.5.1.[12]<BR>
<BR>
atholūkhalamusale upadadhāti | viṣṇurakāmayatānnādaḥ syāmiti sa ete iṣṭake<BR>
apaśyadulūkhalamusale te upādhatta te upadhāyānnādo 'bhavattathaivaitadyajamāno<BR>
yadulūkhalamusale upadadhāti yena rūpeṇa yatkarma kṛtvā viṣṇurannādo 'bhavattena<BR>
rūpeṇa tatkarma kṛtvānnādo 'sānīti tadetatsarvamannaṃ yadulūkhalamusale<BR>
ulūkhalamusalābhyāṃ hyevānnaṃ kriyata ulūkhalamusalābhyāmadyate<BR>
<BR>
<BR>
7.5.1.[13]<BR>
<BR>
te retaḥsicorvelayopadadhāti | pṛṣṭayo vai retaḥsicau madhyamu pṛṣṭayo madhyata<BR>
evāsminnetadannaṃ dadhātyuttare uttaramevāsmādetadannaṃ dadhātyaratnimātre<BR>
'ratnimātrāddhyannamadyate <BR>
<BR>
<BR>
<BR>
7.5.1.[14]<BR>
<BR>
prādeśamātre bhavataḥ | prādeśamātro vai garbho<BR>
viṣṇurannametadātmasammitamevāsminnetadannaṃ dadhāti yadu vā<BR>
ātmasammitamannaṃ tadavati tanna hinasti yadbhūyo hinasti tadyatkanīyo na<BR>
tadavati <BR>
<BR>
<BR>
<BR>
7.5.1.[15]<BR>
<BR>
audumbare bhavataḥ | ūrgvai rasa udumbara ūrjamevāsminnetadrasaṃ dadhātyatho<BR>
sarva ete vanaspatayo yadudumbara ete upadadhatsarvānvanaspatīnupadadhāti<BR>
retaḥsicorvelayeme vai retaḥsicāvanayostadvanaspatīndadhāti<BR>
tasmādanayorvanaspatayaścatuḥsrakti bhavati catasro vai diśaḥ sarvāsu taddikṣu<BR>
vanaspatīndadhāti tasmātsarvāsu dikṣu vanaspatayo madhye saṃgṛhītam<BR>
bhavatyulūkhalarūpatāyai<BR>
<BR>
<BR>
<BR>
7.5.1.[16]<BR>
<BR>
yadvevolūkhalamusale upadadhāti | prajāpatervisrastātprāṇo madhyata<BR>
udacikramiṣattamannenāgṛhṇāttasmātprāṇo 'nnena gṛhīto yo hyevānnamatti sa<BR>
prāṇiti <BR>
<BR>
<BR>
<BR>
7.5.1.[17]<BR>
<BR>
prāṇe gṛhīte 'smādannamudacikramiṣattatprāṇenāgṛhṇāttasmātprāṇenānnaṃ gṛhītaṃ<BR>
yo hyeva prāṇiti so 'nnamatti <BR>
<BR>
<BR>
<BR>
7.5.1.[18]<BR>
<BR>
etayorubhayorgṛhītayoḥ |<BR>
asmādūrgudacikramiṣattāmetābhyāmubhābhyāmagṛhṇāttasmādetābhyāmubhābhyā<BR>
mūr<BR>
ggṛhītā yo hyevānnamatti sa prāṇiti tamūrjayati <BR>
<BR>
<BR>
<BR>
7.5.1.[19]<BR>
ūrji gṛhītāyām | asmādete ubhe udacikramiṣatāṃ te ūrjāgṛhṇāttasmādete ubhe ūrjā<BR>
yaṃ hyevorjayati sa prāṇiti so 'nnamatti <BR>
<BR>
<BR>
<BR>
7.5.1.[20]<BR>
<BR>
tānyetānyanyo 'nyena gṛhītāni | tānyanyo 'nyena gṛhītvātmanprāpādayata<BR>
tadetadannam prapadyamānaṃ sarve devā anuprāpadyantānnajīvanaṃ hīdaṃ sarvam <BR>
<BR>
<BR>
<BR>
7.5.1.[21]<BR>
<BR>
tadeṣa śloko 'bhyuktaḥ | tadvai sa prāṇo 'bhavaditi taddhi sa prāṇo 'bhavanmahā<BR>
bhūtvā prajāpatiriti mahānhi sa tadabhavadyadenamete devāḥ prāpadyanta bhujo<BR>
bhujiṣyā vittveti prāṇā vai bhujo 'nnam bhujiṣyā etatsarvaṃ vittvetye<BR>
tadyatprāṇānprāṇayatpurītyātmā vai pūryadvai prāṇānprāṇayattasmātprāṇā devā<BR>
atha<BR>
yatprajāpatiḥ prāṇayattasmādu prajāpatiḥ prāṇo yo vai sa prāṇa eṣā sā gāyatryatha<BR>
yattadannameṣa sa viṣṇurdevatātha yā so 'rgeṣa sa udumbaraḥ <BR>
<BR>
<BR>
<BR>
7.5.1.[22]<BR>
<BR>
so 'bravīt | ayaṃ vāva mā sarvasmātpāpmana udabhārṣīditi<BR>
yadabravīdudabhārṣīnmeti tasmādupumbhara udumbharo ha vai tamudumbara<BR>
ityācakṣate paro 'kṣam paro 'kṣakāmā hi devā uru me karaditi<BR>
tasmādurukaramurukaraṃ ha vai tadulūkhalamityācakṣate paro 'kṣam paro<BR>
'kṣakāmā hi devāḥ saiṣā sarveṣām prāṇānāṃ yoniryadulūkhalaṃ śiro vai prāṇānāṃ<BR>
yoniḥ<BR>
<BR>
<BR>
<BR>
7.5.1.[23]<BR>
<BR>
tatprādeśamātram bhavati | prādeśamātramiva hi śiraścatuḥsrakti bhavati<BR>
catuḥsraktīva hi śiro madhye saṃgṛhītam bhavati madhye saṃgṛhītamiva hi śiraḥ <BR>
<BR>
<BR>
<BR>
7.5.1.[24]<BR>
<BR>
taṃ yatra devāḥ samaskurvan | tadasminnetatsarvam madhyato 'dadhuḥ<BR>
prāṇamannamūrjaṃ tathaivāsminnayametaddadhāti retaḥsicorvelayā pṛṣṭayo vai<BR>
retaḥsicau madhyamu pṛṣṭayo madhyata evāsminnetatsarvaṃ dadhāti<BR>
<BR>
<BR>
<BR>
7.5.1.[25]<BR>
<BR>
viṣṇoḥ karmāṇi paśyateti | vīryaṃ vai karma viṣṇorvīryāṇi paśyatetyetadyato vratāni<BR>
paspaśa ityannaṃ vai vrataṃ yato 'nnaṃ spāśayāṃ cakra ityetadindrasya yujyaḥ<BR>
sakhetīndrasya hyeṣa yujyaḥ sakhā dvidevatyayopadadhāti dvehyulūkhalamumale<BR>
sakṛtsādayati samānaṃ tatkaroti samānaṃ hyetadannameva sādayitvā<BR>
sūdadohasādhivadati tasyokto bandhuḥ<BR>
<BR>
<BR>
<BR>
7.5.1.[26]<BR>
<BR>
athokhāmupadadhāti yonirvā ukhā yonimevaitadupadadhāti tāmulūkhala<BR>
upadadhātyantarikṣaṃ vā ulūkhalaṃ yadvai kiṃ cāsyā ūrdhvamantarikṣameva<BR>
tanmadhyaṃ vā antarikṣam madhyatastadyoniṃ dadhāti tasmātsarveṣām bhūtānām<BR>
madhyato yonirapi vanaspatīnām<BR>
<BR>
<BR>
<BR>
7.5.1.[27]<BR>
<BR>
yadvevokhāmupadadhāti | yo vai sa prajāpatirvyasraṃsasataiṣā sokheme vai lokā<BR>
ukheme lokāḥ prajāpatistāmulūkhala upadadhāti<BR>
tadenametasmintsarvasminpratiṣṭhāpayati prāṇe 'nna ūrjyatho<BR>
etasmādevainametatsarvasmādanantarhitaṃ dadhāti <BR>
<BR>
<BR>
<BR>
7.5.1.[28]<BR>
<BR>
athopaśayām piṣṭvā | lokabhājamukhāṃ kṛtvā purastādukhāyā upanivapatyeṣa<BR>
haitasyai lokastatho hāsyaiṣānantaritā bhavati <BR>
<BR>
<BR>
<BR>
7.5.1.[29]<BR>
<BR>
tadāhuḥ | kathamasyaiṣā pakvā śṛtopahitā bhavatītiṃ yadeva yajuṣkṛtā tenātho<BR>
yadvai kiṃ caitamagniṃ vaiśvānaramupanigacati tata eva tatpakvaṃ śṛtamupahitam<BR>
bhavati<BR>
<BR>
<BR>
7.5.1.[30]<BR>
<BR>
dhruvāsi dharuṇeti | tasyokto bandhurito jajñe prathamamebhyo yonibhyo adhi<BR>
jātavedā ityetebhyo hi yonibhyaḥ prathamaṃ jātavedā ajāyata sa gāyatryā<BR>
triṣṭubhānuṣṭubhā ca devebhyo havyaṃ vahatu prajānannityetairvā eṣa<BR>
candobhirdevebhyo havyaṃ vahati prajānan<BR>
<BR>
<BR>
<BR>
7.5.1.[31]<BR>
<BR>
iṣe rāye ramasva | sahase dyumna ūrje apatyāyetyetasmai sarvasmai<BR>
ramasvetyetatsamrāḍasi svarāḍasīti samrāṭca hyeṣa svarāṭca sārasvatau tvotsau<BR>
prāpavatāmiti mano vai sarasvānvākṣarasvatyetau sārasvatā utsau tau tvā<BR>
prāvatāmityetaddvābhyāmupadadhāti tasyokto bandhuratho dvayaṃ hyevaitadrūpam<BR>
mṛccā paśca sādayitvā sūdadohasādhivadati tasyokto bandhuḥ<BR>
<BR>
<BR>
7.5.1.[32]<BR>
<BR>
athaināmabhijuhoti | etadvā asyāmetatpūrvaṃ retaḥ siktam bhavati<BR>
sikatāstadetadabhikaroti tasmādyonau retaḥ siktamabhikriyata ājyena juhoti sruveṇa<BR>
svāhākāreṇa dvābhyāmāgneyībhyāṃ gāyatrībhyāṃ tasyokto bandhuḥ<BR>
<BR>
<BR>
<BR>
7.5.1.[33]<BR>
<BR>
agne yukṣvā hi ye tava | yukṣvā hi devahūtamāniti<BR>
yuktavatībhyāmidamevaitadyonau reto yunakti tasmādyonau reto yuktaṃ na<BR>
niṣpadyate<BR>
<BR>
<BR>
<BR>
7.5.1.[34]<BR>
<BR>
sa yadi saṃvatsarabhṛtaḥ syāt | athābhijuhuyātsarvaṃ vai t adyatsaṃvatsarabhṛtaḥ<BR>
sarvaṃ tadyadabhijuhītyatha yadyasaṃvatsarabhṛtaḥ syādupaiva tiṣṭhetāsarvaṃ vai<BR>
tadyadasaṃvatsarabhṛto 'sarvaṃ tadyadupatiṣṭhate 'bhi tveva juhuyāt <BR>
<BR>
<BR>
<BR>
7.5.1.[35]<BR>
<BR>
paśureṣa yadagniḥ | so 'traiva sarvaḥ kṛtsnaḥ saṃskṛtastasyāvāṅ prāṇaḥ svayamātṛṇā<BR>
śroṇī dviyajuḥ pṛṣṭayo retaḥsicau kīkasā viśvajyotiḥ kakudamṛtavye grīvā aṣāḍhā<BR>
śiraḥ kūrmo ye kūrme prāṇā ye śīrṣanprāṇāste te <BR>
<BR>
<BR>
<BR>
7.5.1.[36]<BR>
<BR>
taṃ vā etam | ita ūrdhvam prāñcaṃ cinotyasau vā āditya eṣo 'gniramu tadādityamita<BR>
ūrdhvam prāñcaṃ dadhāti tasmādasāvāditya ita ūrdhvaḥ prāṅ dhīyate<BR>
<BR>
<BR>
<BR>
7.5.1.[37]<BR>
<BR>
athainam prasalavyāvartayati | amuṃ tadāditya prasalavyāvartayati tasmādasāvāditya<BR>
imāṃlokānprasalavyanuparyaiti<BR>
<BR>
<BR>
<BR>
7.5.1.[38]<BR>
<BR>
udaramukhā | yonirulūkhalamuttarokhā bhavatyadharamulūkhalamuttaraṃ<BR>
hyudaramadharā yoniḥ śiśnam musalaṃ tadvṛttamiva bhavati vṛttamiva hi śiśnaṃ<BR>
taddakṣiṇata upadadhāti dakṣiṇato vai vṛṣā yoṣāmupaśete yadu paśoḥ<BR>
saṃskṛtasyānnaṃ taddūrveṣṭakā tasya vā etasyottaro 'rdha udāhitataro bhavati<BR>
paśureṣa yadagnistasmātpaśoḥ suhitasyottaraḥ kukṣirunnatataro  bhavati<BR>
<BR>
<BR>
7.5.2.[1]<BR>
<BR>
paśuśīrṣāṇyupadadhāti | paśavo vai paśuśīrṣāṇi paśūnevaitadupadadhāti<BR>
tānyukhāyāmupadadhātīme vai lokā ukhā paśavaḥ paśuśīrṣāṇyeṣu tallokeṣu<BR>
paśūndadhāti tasmādima eṣu lokeṣu paśavaḥ <BR>
<BR>
<BR>
<BR>
7.5.2.[2]<BR>
<BR>
yadvevokhāyām | yonirvā ukhā paśavaḥ paśuśīrṣāṇi yonau tatpaśūnpratiṣṭhāpayati<BR>
tasmādadyamānāḥ pacyamānāḥ paśavo na kṣīyante yonau hyenānpratiṣṭhāpayati<BR>
<BR>
<BR>
<BR>
7.5.2.[3]<BR>
<BR>
yadveva paśuśīrṣāṇyupadadhāti | yā vai tāḥ śriya etāni tāni paśuśīrṣāṇyatha yāni<BR>
tāni<BR>
kusindhānyetāstāḥ pañca citayastadyāstāḥ pañca citaya ime te lokāstadye ta ime lokā<BR>
eṣā sokhā tadyadukhāyām paśuśīrṣāṇyupadadhātyetaireva tacīrṣabhiretāni<BR>
kusindhāni saṃdadhāti<BR>
<BR>
<BR>
<BR>
7.5.2.[4]<BR>
<BR>
tānpurastātpratīca upadadhāti | etadvai yatraitānprajāpatiḥ paśūnālipsata ta<BR>
ālipsyamānā udacikramiṣaṃstānprāṇeṣu samagṛhṇāttānprāṇeṣu saṃgṛhya<BR>
purastātpratīca ātmannadhatta<BR>
<BR>
<BR>
<BR>
7.5.2.[5]<BR>
<BR>
tadvā etatkriyate | yaddevā akurvannidaṃ nvasmātte paśavo noccikramiṣanti<BR>
yattvetatkaroti yaddevā akurvaṃstatkaravāṇītyatho prāṇeṣvevainānetatsaṃgṛhya<BR>
purastātpratīca ātmandhatte <BR>
<BR>
<BR>
<BR>
7.5.2.[6]<BR>
<BR>
yadveva paśuśīrṣāṇyupadadhāti | prajāpatirvā idamagra āsīdeka eva so<BR>
'kāmayatānnaṃ sṛjeya prajāyeyeti sa prāṇebhya evādhi paśūnniramimīta manasaḥ<BR>
puruṣa cakṣuṣo 'śvam prāṇādgāṃ śrotrādaviṃ vāco 'jaṃ tadyadenānprāṇebhyo 'dhi<BR>
niramimīta tasmādāhuḥ prāṇāḥ paśava iti mano vai prāṇānām prathamaṃ<BR>
tadyatmanasaḥ puruṣaṃ niramimīta tasmādāhuḥ puruṣaḥ prathamaḥ paśūnāṃ<BR>
vīryavattama iti mano vai sarve ghrāṇā manasi hi sarve prāṇāḥ<BR>
pratiṣṭhitāstadyanmanasaḥ puruṣaṃ niramimīta tasmādāhuḥ puruṣaḥ sarve paśava<BR>
iti puruṣasya hyevaite sarve bhavanti<BR>
<BR>
<BR>
<BR>
7.5.2.[7]<BR>
<BR>
tadetadannaṃ sṛṣṭvā | purastātpratyagātmannadhatta tasmādyaḥ kaścānnaṃ sṛjate<BR>
purastādevainatpratyagātmandhatte tadvā ukhāyāmudaraṃ vā ukhodare tadannaṃ<BR>
dadhāti<BR>
<BR>
<BR>
<BR>
7.5.2.[8]<BR>
<BR>
athaiṣu hiraṇyaśakalānpratyasyati | prāṇo vai hiraṇyamatha vā etebhyaḥ paśubhyaḥ<BR>
saṃjñapyamānebhya eva prāṇā utkāmanti tadyaddhiraṇyaśakalānpratyasyati<BR>
prāṇānevaiṣvetaddadhāti <BR>
<BR>
<BR>
<BR>
7.5.2.[9]<BR>
<BR>
sapta pratyasyati | sapta vai śīrṣanprāṇāstānasminnetaddadhātyatha yadi pañca<BR>
paśavaḥ syuḥ pañcaiva kṛtvaḥ sapta-sapta pratyasyetpañca vā etānpaśūnupadadhāti<BR>
sapta-sapta vā ekaikasminpaśau prāṇāstadeṣu sarveṣu prāṇāndadhāti <BR>
<BR>
<BR>
<BR>
7.5.2.[10]<BR>
<BR>
taddhaike 'pi | yadyekaḥ paśurbhavati pañcaiva kṛtvaḥ sapta-sapta pratyasyanti pañca<BR>
vā etānpaśūnupadadhāti sapta-sapta vā ekaikasminpaśau prāṇāstadeṣu sarveṣu<BR>
prāṇāndadhma iti na tathā kuryādetasminvai paśau sarveṣām paśūnāṃ rūpaṃ<BR>
tadyadetasminpratyasyati tadevaiṣu sarveṣu prāṇāndadhāti<BR>
<BR>
<BR>
<BR>
7.5.2.[11]<BR>
<BR>
mukhe prathamam pratyasyati | samyakṣravanti sarito na dhenā ityannaṃ vai<BR>
dhenāstadidaṃ samyaṅmukhamabhisaṃsravatyantarhṛdā manasā pūyamānā ityantarvai<BR>
hṛdayena manasā satānnam pūtaṃ ya ṛjustasya ghṛtasya dhārā abhicākaśīmīti yā<BR>
evaitasminnagnāvāhutīrhoṣyanbhavati tā etadāha hiraṇyayo vetaso madhye agneriti<BR>
ya evaiṣa hiraṇmayaḥ puruṣastametadāha <BR>
<BR>
<BR>
<BR>
7.5.2.[12]<BR>
<BR>
ṛce tvetīha | prāṇo vā ṛkprāṇena hyarcati ruce tvetīha prāṇo vai rukprāṇena hi rocate<BR>
'tho prāṇāya hīdaṃ sarvaṃ rocate bhāse tvetīha jyotiṣe tvetīha bhāsvatī hīme<BR>
jyotiṣmatī cakṣuṣī abhūdidaṃ viśvasya bhuvanasya vājinamagnervaiśvānarasya<BR>
cetīhāgnirjyotiṣā jyotiṣmānrukbho varcasā varcasvānitīha viśvāvatībhyāṃ viśvaṃ hi<BR>
śrotram <BR>
<BR>
<BR>
<BR>
7.5.2.[13]<BR>
<BR>
atha puruṣaśīrṣamudgṛhṇāti | mahayatyevainadetatsahasradā asi sahasrāya tveti<BR>
sarvaṃ vai sahasraṃ sarvasya dātāsi sarvasmai tvetyetat <BR>
<BR>
<BR>
<BR>
7.5.2.[14]<BR>
<BR>
athainānupadadhāti | puruṣam prathamam puruṣaṃ tadvīryeṇāptvā dadhāti madhye<BR>
puruṣamabhita itarānpaśūnpuruṣaṃ tatpaśūnām madhyato 'ttāraṃ dadhāti<BR>
tasmātpuruṣa eva paśūnām madhyato 'ttā<BR>
<BR>
<BR>
<BR>
7.5.2.[15]<BR>
<BR>
aśvaṃ cāviṃ cottarata | etasyāṃ taddiśyetau paśū dadhāti tasmādetasyāṃ diśyetau paśū<BR>
bhūyiṣṭhau<BR>
<BR>
<BR>
<BR>
7.5.2.[16]<BR>
<BR>
gāṃ cājaṃ ca dakṣiṇata | etasyāṃ taddiśyetau paśū dadhāti tasmādetasyāṃ diśyetau<BR>
paśū bhūyiṣṭhau <BR>
<BR>
<BR>
<BR>
7.5.2.[17]<BR>
<BR>
payasi puruṣamupadadhāti | paśavo vai payo yajamānaṃ tatpaśuṣu<BR>
pratiṣṭhāpayatyādityaṃ garbham payasā samaṅgdhītyādityo vā eṣa garbho<BR>
yatpuruṣastam payasā samaṅgdhītyetatsahasrasya pratimāṃ viśvarūpamiti puruṣo vai<BR>
sahasrasya pratimā puruṣasya hyeva sahasram bhavati parivṛṅgdhi harasā<BR>
mābhimaṃsthā iti paryenaṃ vṛṅgdhyarciṣā mainaṃ hiṃsīrityetacatāyuṣaṃ kṛṇuhi<BR>
cīyamāna iti puruṣaṃ tatpaśūnāṃ śatāyuṃ karoti tasmātpuruṣa eva paśūnāṃ śatāyuḥ<BR>
<BR>
<BR>
<BR>
7.5.2.[18]<BR>
<BR>
athottarato 'śvam | vātasya jūtimiti vātasya vā eṣa jūtiryadaśvo varuṇasya nābhimiti<BR>
vāruṇo hyaśvo 'śvaṃ jajñānaṃ sarirasya madhya ityāpo vai sariramapsujā u vā aśvaḥ<BR>
śiśuṃ nadīnāṃ harimadribudhnamiti girirvā adrirgiribudhnā u vā āpo 'gne mā hiṃsīḥ<BR>
parame vyomannitīme vai lokāḥ paramaṃ vyomaiṣu lokeṣvenam mā hiṃsīrityetat <BR>
<BR>
<BR>
<BR>
7.5.2.[19]<BR>
<BR>
atha dakṣiṇato gām | ajasramindumaruṣamiti somo vā induḥ sa haiṣa somo 'jasro<BR>
yadgaurbhuraṇyumiti bhartāramityetadagnimīḍe pūrvacittiṃ namobhirityāgneyo vai<BR>
gauḥ pūrvacittimitimiti prāñcaṃ hyagnimuddharanti prāñcamupacaranti sa<BR>
parvabhirṛtuśaḥ kalpamāna iti yadvā eṣa cīyate tadeṣa parvabhirṛtuśaḥ kalpate gām<BR>
mā hiṃsīraditiṃ virājamiti virāḍvai gaurannaṃ vai virāḍannamu gauḥ<BR>
<BR>
<BR>
7.5.2.[20]<BR>
<BR>
athottarato 'vim | varūtrīṃ tvaṣṭurvaruṇasya nābhimiti vāruṇī ca hi tvāṣṭrī cāviraviṃ<BR>
jajñānāṃ rajasaḥ parasmāditi śrotraṃ vai paraṃ rajo diśo vai śrotram paraṃ rajo<BR>
mahīṃ sāhasrīmasurasya māyāmiti mahatīṃ sāhasrīmasurasya māyāmityetadagne mā<BR>
hiṃsīḥ parame vyomannitīme vai lokāḥ paramaṃ vyomaiṣu lokeṣvenam mā<BR>
hiṃsīrityetat<BR>
<BR>
<BR>
<BR>
7.5.2.[21]<BR>
<BR>
atha dakṣiṇato 'jam | yo agniragneradhyajāyatetyagnirvā eṣo 'gneradhyajāyata<BR>
śokātpṛthivyā u ta vā divasparīti yadvai prajāpateḥ śokādajāyata taddivaśca pṛthivyai<BR>
ca śokādajāyata yena prajā viśvakarmā jajāneti vāgvā ajo vāco vai prajā viśvakarmā<BR>
jajāna tamagne heḍaḥ pari te vṛṇaktviti yathaiva yajustathā bandhuḥ <BR>
<BR>
<BR>
<BR>
7.5.2.[22]<BR>
<BR>
ta ete paśavaḥ | tānnānopadadhāti nānā sādayati nānā sūdadohasādhivadati nānā hyete<BR>
paśavaḥ<BR>
<BR>
<BR>
<BR>
7.5.2.[23]<BR>
<BR>
atha puruṣaśīrṣamabhijuhoti | āhutirvai yajñaḥ puruṣaṃ tatpaśūnāṃ yajñiyaṃ karoti<BR>
tasmātpuruṣa eva paśūnāṃ yajate <BR>
<BR>
<BR>
<BR>
7.5.2.[24]<BR>
<BR>
yadvevainadabhijuhoti | śīrṣaṃstadvīryaṃ dadhātyājyena juhoti vajro vā ājyaṃ vīryaṃ<BR>
vai vajro vīryamevāsminnetaddadhāti svāhākāreṇa vṛṣā vai svāhākāro vīryaṃ vai<BR>
vṛṣā vīryamevāsminnetaddadhāti priṣṭubhā vajro vai triṣṭubvīryaṃ vai vajro<BR>
vīryaṃ triṣṭubvīryeṇaivāsminnetadvīryaṃ dadhāti <BR>
<BR>
<BR>
<BR>
7.5.2.[25]<BR>
<BR>
sa vā ardharcamanudrutya svāhākaroti | asthi vā ṛgidaṃ tacīrṣakapālaṃ vihāpya<BR>
yadidamantarataḥ śīrṣṇo vīryaṃ tadasmindadhāti<BR>
<BR>
<BR>
<BR>
7.5.2.[26]<BR>
<BR>
athottaramardharcamanudrutya svāhākaroti | idaṃ tacīrṣakapālaṃ saṃdhāya<BR>
yadidamupariṣṭācīrṣṇo vīryaṃ tadasmindadhāti <BR>
<BR>
<BR>
7.5.2.[27]<BR>
<BR>
citraṃ devānāmudagādanīkamiti | asau vā āditya eṣa puruṣastadetaccitraṃ<BR>
devānāmudetyanīkaṃ cakṣurmitrasya varuṇasyāgnerityubhayeṣāṃ<BR>
haitaddevamanuṣyāṇāṃ cakṣurāprā dyāvāpṛthivī antarikṣamityudyanvā eṣa<BR>
imāṃlokānāpūrayati sūrya ātmā jagatastasthuṣaścetyeṣa hyasya sarvasyātmā yacca<BR>
jagadyacca tiṣṭhati <BR>
<BR>
<BR>
<BR>
7.5.2.[28]<BR>
<BR>
athotsargairupatiṣṭhata | etadvai yatraitānprajāpatiḥ paśūnālipsata ta ālipsyamānā<BR>
aśocaṃsteṣāmetairutsargaiḥ śucam<BR>
pāpmānamapāhaṃstathaivaiṣāmayametadetairutsargaiḥ śucam pāpmānamapahanti <BR>
<BR>
<BR>
<BR>
7.5.2.[29]<BR>
<BR>
taddhaike | yaṃ-yameva paśumupadadhati | tasyātasya śucamutsṛjanti necucam<BR>
pāpmānamabhyupadadhāmahā iti te ha te śucam pāpmānamabhyupadadhati yāṃ hi<BR>
pūrvasya śucamutsṛjanti tāmuttareṇa sahopadadhati<BR>
<BR>
<BR>
<BR>
7.5.2.[30]<BR>
<BR>
viparikrāmamu haika upatiṣṭhante | ūrdhvāṃ śucamutsṛjāma iti te ha te śucam<BR>
pāpmānamanūdyantyūrdhvo hyetena karmaṇaityūrdhvāmu śucamutsṛjanti<BR>
<BR>
<BR>
<BR>
7.5.2.[31]<BR>
<BR>
bāhyenaivāgnimutsṛjet | ime vai lokā eṣo 'gnirebhyastallokebhyo bahirdhā śucaṃ<BR>
dadhāti bahirvedīyaṃ vai vedirasyai tadbahirdhā śucaṃ dadhātyudaṅ tiṣṭhannetasyāṃ<BR>
ha diśyete paśavastadyatraite paśavastadevaiṣvetacucaṃ dadhāti <BR>
<BR>
<BR>
<BR>
7.5.2.[32]<BR>
<BR>
puruṣasya prathamamutsṛjati | taṃ hi prathamamupadadhātīmam mā<BR>
hiṃsīrdvipādam paśumiti dvipādvā eṣa paśuryatpuruṣastam mā<BR>
hiṃsīrityetatsahasrākṣo medhāya cīyamāna iti hiraṇyaśakalairvā eṣa sahasrākṣo<BR>
medhāyetyannāyetyetanmayum paśum medhamagne juṣasveti kimpuruṣo vai<BR>
mayuḥ kimpuruṣamagne juṣasvetyetattena cinvānastanvo niṣīdetyātmā vai<BR>
tanūstena cinvāna ātmānaṃ saṃskuruṣvetyetanmayuṃ te śugṛcatu yaṃ dviṣmastaṃ te<BR>
śugṛcatviti tanmayau ca śucaṃ dadhāti yaṃ ca dveṣṭi tasmiṃśca<BR>
<BR>
<BR>
<BR>
7.5.2.[33]<BR>
athāśvasya | imam mā hiṃsīrekaśapham paśumityekaśapho vā eṣa paśuryadaśvastam<BR>
mā hiṃsīrityetatkanikradaṃ vājinaṃ vājineṣviti kanikrado vā eṣa vājyu vājineṣu<BR>
gauramāraṇyamanu te diśāmīti tadasmai gauramāraṇyamanudiśati tena<BR>
cinvānastanvo niṣīdeti tena cinvāna ātmānaṃ saṃskuruṣvetyetadgauraṃ te śugṛcatu<BR>
yaṃ dviṣamastaṃ te śugṛcatviti tadgaure ca śucaṃ dadhāti yaṃ ca dveṣṭi tasmiṃśca<BR>
<BR>
<BR>
<BR>
7.5.2.[34]<BR>
<BR>
atha goḥ | imaṃ sāhasraṃ śatadhāramutmamiti sāhasro vā eṣa śatadhāra utso<BR>
yadgaurvyacyamānaṃ sarirasya madhya itīme vai lokāḥ sariramupajīvyamānameṣu<BR>
lokeṣvityetadvṛtaṃ duhānāmaditiṃ janāyeti ghṛtaṃ vā eṣāditirjanāya duhe 'gne mā<BR>
hiṃsīḥ parame vyomannitīme vai lokāḥ paramaṃ vyomaiṣu lokeṣvenam mā<BR>
hiṃsīrityetadgavayamāraṇyamanu te diśāmīti tadasmai gavayamāraṇyamanudiśati<BR>
tena cinvānastanvo niṣīdeti tena cinvāna ātmānaṃ saṃskuruṣvetyetadgavayaṃ te<BR>
śugṛcatu yaṃ dviṣāstaṃ te śugṛcatviti tadgavaye ca śucaṃ dadhāti yaṃ ca dveṣṭi<BR>
tasmiṃśca<BR>
<BR>
<BR>
<BR>
7.5.2.[35]<BR>
<BR>
athāveḥ | imamūrṇāyumityūrṇāvalimityetadvaruṇasya nābhimiti vāruṇo hyavistvacam<BR>
paśūnāṃ dvipadāṃ catuṣpadāmityubhayeṣāṃ haiṣa paśūnāṃ tvagdvipadāṃ ca<BR>
catuṣpadāṃ ca tvaṣṭuḥ prajānām prathamaṃ janitramityetaddha tvaṣṭā prathamaṃ<BR>
rūpaṃ vicakārāgne mā hiṃsīḥ parame vyomannitīme vai lokāḥ paramaṃ vyomaiṣu<BR>
lokeṣvenam mā hiṃsīrityetaduṣṭramāraṇyamanu te diśāmīti tadasmā<BR>
uṣṭramāran\yamanudiśati tena cinvānastanvo niṣīdeti tena cinvāna ātmānaṃ<BR>
saṃskuraṣvetyetaduṣṭraṃ te śugṛcatu yaṃ dviṣmastaṃ te śugṛcatviti taduṣṭre ca<BR>
śucaṃ dadhāti yaṃ ca dveṣṭi tasmiṃśca <BR>
<BR>
<BR>
<BR>
7.5.2.[36]<BR>
<BR>
athājasya | ajo hyagnerajaniṣṭa śo kāditi yadvai prajāpateḥ śokādajāyata tadagneḥ<BR>
śokādajāyata so apaśyajjanitāramagra iti prajāpatirvai janitā so paśyatprajāpatimagra<BR>
ityetattena devā devatāmagra āyanniti vāgvā ajo vāco vai devā<BR>
devatāmagramāyaṃstena rohamāyannupa medhyāsa iti svargo vai loko rohastena<BR>
svargaṃ lokamāyunnupa medhyāsa ityetacarabhamāraṇyamanu te diśāmīti tadasmai<BR>
śarabhamāraṇyamanudiśati tena cinvānastanvo niṣīdeti tena cinvāna ātmānaṃ<BR>
saṃskuruṣvetyetacarabhaṃ te śugṛcatu yaṃ dviṣmastaṃ te śugṛcatviti tacarabhe ca<BR>
śucaṃ dadhāti yaṃ ca dveṣṭi tasmiṃśca <BR>
<BR>
<BR>
<BR>
7.5.2.[37]<BR>
<BR>
tadāhuḥ | yāṃ vai tatprajāpatireteṣām paśūnāṃ śucam pāpmānamapāhaṃsta ete pañca<BR>
paśavo 'bhavaṃsta eta utkrāntamedhā amedhyā ayajñiyāsteṣām brāhmaṇo<BR>
nāśnīyāttānetasyāṃ diśi dadhāti tasmādetasyāṃ diśi parjanyo na varṣuko yatraite<BR>
bhavanti <BR>
<BR>
<BR>
7.5.2.[38]<BR>
<BR>
pratyetyāgnimupatiṣṭhate | etadvā etadayathāyathaṃ karoti yadagnau sāmicite<BR>
bahirvedyeti tasmā evaitannihnute 'hiṃsāyā āgneyyāgnaya evaitannihnute gāyatryā<BR>
gāyatryo 'gniryāvānagniryāvatyasya mātrā tāvataivāsmā etannihnute 'niruktayā sarvaṃ<BR>
vā aniruktaṃ sarveṇaivāsmā etannihnute yaviṣṭavatyaitaddhāsya priyaṃ dhāma<BR>
yadyaviṣṭha iti yadvai jāta idaṃ sarvamayuvata tasmādyaviṣṭhaḥ <BR>
<BR>
<BR>
<BR>
7.5.2.[39]<BR>
<BR>
tvaṃ yaviṣṭha dāśuṣa iti | yajamāno vai dāśvānnṛḥ pāhīti manuṣyā vai naraḥ<BR>
śṛṇudhī gira iti śṛṇu na imāṃ stutimityetadrakṣā tokamuta tmaneti prajā vai tokaṃ<BR>
rakṣa prajāṃ cātmānaṃ cetyetat<BR>
<BR>
<BR>
<BR>
7.5.2.[40]<BR>
<BR>
āruhyāgniṃ jaghanena svayamātṛṇām parītyāpasyā upadadhāti | āpa etā yadapasyā<BR>
atha vā etebhyaḥ paśubhya āpa utkrāntā bhavanti tadyadapasyā<BR>
upadadhātyeṣvevaitatpaśuṣvapo dadhātyanantarhitāḥ paśubhya<BR>
upadadhātyanantarhitāstatpaśubhyo 'po dadhāti pañca-pañcopadadhāti pañca hyete<BR>
paśavaḥ sarvata upadadhāti sarvata evaiṣvetadapo dadhāti <BR>
<BR>
<BR>
<BR>
7.5.2.[41]<BR>
<BR>
tadyāḥ pañcadaśa pūrvāḥ | tā apasyā vajro vā āpo vajraḥ pañcadaśastasmāṃdyenāpo<BR>
yantyapaiva tatra pāpmānaṃ ghnanti vajro haiva tasyārdhasya pāpmānamapahanti<BR>
tasmādvarṣatyaprāvṛto vrajedayam me vajraḥ pāpmānamapahanaditi<BR>
<BR>
<BR>
<BR>
7.5.2.[42]<BR>
<BR>
atha yāḥ pañcottarāḥ | tāścandasyāḥ paśavo vai candāṃsyannam paśavo 'nnamu<BR>
paśormāṃsamatha vā etebhyaḥ paśubhyo māṃsānyutkrāntāni bhavanti tadyaccandasyā<BR>
upadadhātyeṣvevaitatpaśuṣu māṃsāni dadhātyanantarhitāḥ paśubhya<BR>
upadadhātyanantarhitāni tatpaśubhyo māṃsāni dadhātyantarā apasyā bhavanti<BR>
bāhyāścandasyā antarā hyāpo bāhyāni māṃsāni <BR>
<BR>
<BR>
<BR>
7.5.2.[43]<BR>
<BR>
tadāhuḥ | yadimā āpa etāni māṃsānyatha kva tvakvva lometyannaṃ vāva<BR>
paśostvagannaṃ loma tadyaccandasyā upadadhāti saiva paśostvaktallomātho<BR>
yānyamūnyukhāyāmajalomāni tāni lomāni bāhyokhā bhavatyantarāṇi paśuśīrṣāṇi<BR>
bāhyāni hi lomānyantara ātmā yadītareṇa yadītareṇeti ha smāha śāṇḍilyaḥ sarvāneva<BR>
vayaṃ kṛtsnānpaśūntsaṃskurma iti<BR>
<BR>
<BR>
7.5.2.[44]<BR>
<BR>
yadvevāpasyā apadadhāti | prajāpatervisrastādāpa<BR>
āyaṃstāsvitāsvaviśadyadaviśattasmādviṃśatistā asyāṅgulibhyo 'dhyasravannanto vā<BR>
aṅgulayo 'ntata evāsmāttā āpa āyan <BR>
<BR>
<BR>
7.5.2.[45]<BR>
<BR>
sa yaḥ sa prajāpatirvyasraṃsata | ayameva sa yo 'yamagniścīyate 'tha yā asmāttā āpa<BR>
āyannetāstā apasyāstadyadetā upadadhāti yā evāsmāttā āpa āyaṃstā<BR>
asminnetatpratidadhāti tasmādetā atropadadhāti <BR>
<BR>
<BR>
<BR>
7.5.2.[46]<BR>
<BR>
apāṃ tvemantsādayāmīti | vāyurvā apāmema yadā hyevaiṣa itaścetaśca vātyathāpo<BR>
yanti vāyau tāṃ sādayati <BR>
<BR>
<BR>
<BR>
7.5.2.[47]<BR>
<BR>
apāṃ tvodmantsādayāmīti | oṣadhayo vā apāmodma yatra hyāpa undantyastiṣṭhanti<BR>
tadoṣadhayo jāyanta oṣadhiṣu tāṃ sādayati <BR>
<BR>
<BR>
<BR>
7.5.2.[48]<BR>
<BR>
apāṃ tvā bhasmantsādayāmīti | abhraṃ vā apām bhasmābhre tāṃ sādayati <BR>
<BR>
<BR>
<BR>
7.5.2.[49]<BR>
<BR>
apāṃ tvā jyotiṣi sādayāmīti | vidyudvā apāṃ jyotirvidyuti tāṃ sādayati<BR>
<BR>
<BR>
<BR>
7.5.2.[50]<BR>
<BR>
apāṃ tvāyane sādayāmīti | iyaṃ vā apāmayanamasyāṃ hyāpo yantyasyāṃ tāṃ sādayati<BR>
tadyā asyaitebhyo rūpebhya āpa āyaṃstā asminnetatpratidadhātyatho<BR>
etānyevāsminnetadrūpāṇi dadhāti<BR>
<BR>
<BR>
<BR>
7.5.2.[51]<BR>
<BR>
arṇave tvā sadane sādayāmīti | prāṇo vā arṇavaḥ prāṇe tāṃ sādayati <BR>
<BR>
<BR>
7.5.2.[52]<BR>
<BR>
samudre tvā sadane sādayāmīti | mano vai samudrā manaso vai samudrādvācābhryā<BR>
devāstriyīṃ vidyāṃ nirakhanaṃstadeṣa śloko 'bhyukto ye<BR>
samudrānnirakhanandevāstīkṣṇābhirabhribhiḥ sudevo adya tadvidyādyatra<BR>
nirvapaṇaṃ dadhuriti manaḥ samudro vāktīkṣṇābhristrayī vidyā nirvapaṇametadeṣa<BR>
śloko 'bhyukto manasi tāṃ sādayati <BR>
<BR>
<BR>
<BR>
7.5.2.[53]<BR>
<BR>
sarire tvā sadane sādayāmīti | vāgvai sariraṃ vāci tāṃ sādayati <BR>
<BR>
<BR>
<BR>
7.5.2.[54]<BR>
<BR>
apāṃ tvā kṣaye sādayāmīti | cakṣurvā apāṃ kṣayastatra hi sarvadaivāpaḥ kṣiyanti<BR>
cakṣuṣi tāṃ sādayati <BR>
<BR>
<BR>
<BR>
7.5.2.[55]<BR>
<BR>
apāṃ tvā sadhiṣi sādayāmīti | otraṃ vā apāṃ sadhiḥ śrotre tāṃ sādayati tadyā<BR>
asyaitebhyo rūpebhyo āpa āyaṃstā asminnetatpratidadhātyatho<BR>
etānyevāsminnetadrūpāṇi dadhāti<BR>
<BR>
<BR>
<BR>
7.5.2.[56]<BR>
<BR>
apāṃ tvā sadane sādayāmīti | dyaurvā apāṃ sadanaṃ divi hyāpaḥ sannā divi tāṃ<BR>
sādayati <BR>
<BR>
<BR>
<BR>
7.5.2.[57]<BR>
<BR>
apāṃ tvā sadhasthe sādayāmīti antarikṣaṃ vā apāṃ sadhasthamantarikṣe tāṃ sādayati <BR>
<BR>
<BR>
<BR>
7.5.2.[58]<BR>
<BR>
apāṃ tvā yonau sādayāmīti | samudro vā apāṃ yoniḥ samudre tāṃ sādayati <BR>
<BR>
<BR>
<BR>
7.5.2.[59]<BR>
<BR>
apāṃ tvā purīṣe sādayāmīti | sikatā vā apām purīṣaṃ sikatāsu tāṃ sādayati <BR>
<BR>
<BR>
7.5.2.[60]<BR>
<BR>
apāṃ tvā pāthasi sādayāmīti | annaṃ vā apām pātho 'nne tāṃ sādayati tadyā<BR>
asyaitebhyo rūpebhya āpa āyaṃstā asminnetatpratidadhātyatho<BR>
etānyevāsminnetadrūpāṇi dadhāti<BR>
<BR>
<BR>
<BR>
7.5.2.[61]<BR>
<BR>
gāyatreṇa tvā candasā sādayāmi | traiṣṭubhena tvā candasā sādayāmi jāgatena tvā<BR>
candasā sādayāmyānuṣṭubhena tvā candasā sādayāmi pāṅktena tvā candamā<BR>
sādayāmīti tadyā asyaitebhyaścandobhya āpa āyaṃstā asminnetatpratidadhātyatho<BR>
etānyevāsminnetaccandāṃsi dadhāti <BR>
<BR>
<BR>
<BR>
7.5.2.[62]<BR>
<BR>
tā etā aṅgulayaḥ | tāḥ | sarvata upadadhāti sarvato hīmā aṅgulayo<BR>
'nteṣūpadadhātyanteṣu hīmā aṅgulayaścaturdhopadadhāti caturdhā hīmā aṅgulayaḥ<BR>
pañca-pañcopadadhāti pañca-pañca hīmā aṅgulayo nānopadadhāti nānā hīmā<BR>
aṅgulayaḥ sakṛtsakṛtsādayati samānaṃ tatkaroti tasmātsamānasambandhanāḥ<BR>
<BR>
<BR>
<BR>
<BR>
<BR>
<BR>
<BR>
</body></html>

